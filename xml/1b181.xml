　　（一八一） *中阿含心品多界經<note n="m181.75"/>第十（ *第四分別誦）
我聞如是：
一時，佛遊舍衛國，在勝林給孤獨園。
爾時，尊者阿難獨安靜<note n="m181.76"/>處宴<note n="m181.77"/>坐思惟，心作是念：諸有恐怖，彼一切從愚癡生，不從智慧；諸有遭事<note n="m181.78"/>、災患、憂慼，彼一切從愚癡生，不從智慧。於是，尊者阿難則於晡時，從宴坐起，往詣佛所，稽首佛足，卻住一面，白曰：「世尊！我今獨安 *靜處 *宴坐思惟，心作是念：諸有恐怖，彼一切從愚癡生，不從智慧；諸有遭事、災患、憂慼，彼一切從愚癡生，不從智慧。」
世尊告曰：「如是，阿難！如是，阿難！諸有恐怖，彼一切從愚癡生，不從智慧；諸有遭事、災患、憂慼，彼一切從愚癡生，不從智慧。阿難！猶如從葦<font color="#000080"><span style="font-size: 12.0pt; font-family: 新細明體; mso-ascii-font-family: Times New Roman; mso-hansi-font-family: Times New Roman; mso-bidi-font-family: Times New Roman; mso-font-kerning: 1.0pt; mso-ansi-language: EN-US; mso-fareast-language: ZH-TW; mso-bidi-language: AR-SA"></span></font><font color="#000080" size="3" face="新細明體"><a href="javascript:newWindow('images/1a010r-1.bmp')">[;   mso-bidi-language:AR-SA">&#33401;/積</span>]</a></font><note n="m181.79"/>草 *<font color="#000080"><span style="font-size: 12.0pt; font-family: 新細明體; mso-ascii-font-family: Times New Roman; mso-hansi-font-family: Times New Roman; mso-bidi-font-family: Times New Roman; mso-font-kerning: 1.0pt; mso-ansi-language: EN-US; mso-fareast-language: ZH-TW; mso-bidi-language: AR-SA"></span></font><font color="#000080" size="3" face="新細明體"><a href="javascript:newWindow('images/1a010r-1.bmp')">[;   mso-bidi-language:AR-SA">&#33401;/積</span>]</a></font>生火，燒樓閣堂屋。阿難！如是諸有恐怖，從愚癡生，不從智慧；諸有遭事、災患、憂慼，彼一切從愚癡生，不從智慧。阿難！昔過去時若有恐怖，彼一切亦從愚癡生，不從智慧；諸有遭事、災患、憂慼，彼一切從愚癡生，不從智慧。阿難！當來<note n="m181.80"/>時諸有恐怖，彼一切從愚癡生，不從智慧；諸有遭事、災患、憂慼，彼一切從愚癡生，不從智慧。阿難！今現在諸有恐怖，從愚癡生，不從智慧；諸有遭事、災患、憂慼，彼一切從愚癡生，不從智慧。阿難！是為愚癡有恐怖，智慧無恐怖；愚癡有遭事、災患、憂慼，智慧無遭事、災患、憂慼。阿難！諸有恐怖、遭事、災患、憂慼，彼一切從愚癡可得，不從智慧。」
於是，尊者阿難悲泣淚出，叉手向佛，白曰：「世尊！云何比丘愚癡非智慧？」
世尊答曰：「阿難！若有比丘不知界，不知處<note n="m181.81"/>，不知因緣<note n="m181.82"/>，不知是處、非處者，阿難！如是比丘愚癡非智慧。」
尊者阿難白曰：「世尊！如是比丘愚癡非智慧。世尊！云何比丘智慧非愚癡？」
世尊答曰：「阿難！若有比丘知界、知處、知因緣，知是處、非處<note n="m181.83"/>者，阿難！如是比丘智慧非愚癡。」
尊者阿難白曰：「世尊！如是比丘智慧非愚癡。世尊！云何比丘知界？」
世尊答曰：「阿難！若有比丘見十八界知如真：眼界、色界、眼識界，耳界、聲界、耳識界，鼻界、香界、鼻識界，舌界、味界、舌識界，身界、觸界、身識界，意界、法界、意識界，阿難！見此十八界知如真。復次，阿難！見六界知如真：地界、水界、火界、風界、空界、識界，阿難！見此六界知如真。復次，阿難！見六界知如真：欲界、恚界、害界，無欲界、無恚界、無害界，阿難！見此六界知如真。復次，阿難！見六界知如真：樂界、苦界、喜界、憂界、捨界、無明界，阿難！見此六界知如真。復次，阿難！見四界知如真：覺界、想界、行界、識界，阿難！見此四界知如真。復次，阿難！見三界知如真：欲界、色界、無色界，阿難！見此三界知如真。復次，阿難！見三界知如真：色界、無色界、滅界，阿難！見此三界知如真。
「復次，阿難！見三界知如真：過去界、未來界、現在界，阿難！見此三界知如真。復次，阿難！見三界知如真：妙界、不妙界、中界，阿難！見此三界知如真。復次，阿難！見三界知如真：善界、不善界、無記界，阿難！見此三界知如真。復次，阿難！見三界知如真：學界、無學界、非學非無學界，阿難！見此三界知如真。復次，阿難！見二界知如真：有漏界、無漏界，阿難！見此二界知如真。復次，阿難！見二界知如真：有為界、無為界，阿難！見此二界知如真。阿難！見此六十二界知如真。阿難！如是比丘知界。」
尊者阿難白曰：「世尊！如是比丘知界。世尊！云何比丘知處？」
世尊答曰：「阿難！若有比丘見十二處知如真：眼處、色處，耳處、聲處，鼻處、香處，舌處、味處，身處、觸處，意處、法處，阿難！見此十二處知如真，阿難！如是比丘知處。」
尊者阿難白曰：「世尊！如是比丘知處。云何比丘知因緣？」
世尊答曰：「阿難！若有比丘見因緣及從因緣起<note n="m181.84"/>知如真，因此有彼，無此無彼，此生彼生，此滅彼滅。謂緣無明有行，……乃至緣生有老死。若無明滅則行滅，……乃至生滅則老死滅。阿難！如是比丘知因緣。」
尊者阿難白曰：「世尊！如是比丘知因緣。云何比丘知是處、非處？」
世尊答曰：「阿難！若有比丘見處是處知如真，見非處是非處知如真。阿難！若<note n="m181.85"/>世中有二轉輪王並治者，終無是處；若世中有一轉輪王治者，必有是處。阿難！若世中有二如來者，終無是處；若世中有一如來者，必有是處。阿難！若見諦<note n="m181.86"/>人故害父母，殺阿羅 *訶，破壞聖眾，惡心向佛，出如來血者<note n="m181.87"/>，終無是處；若凡夫人故害父母，殺阿羅 *訶，破壞聖眾，惡心向佛，出如來血者，必有是處。阿難！若見諦人故犯戒，捨戒罷道者，終無是處；若凡夫人故犯戒，捨戒罷道者，必有是處。若見諦人捨離此內，從外求尊、求福田者，終無是處；若凡夫人捨離此內，從外求尊、求福田者，必有是處。
「阿難！若見諦人從餘沙門、梵志作是說『諸尊！可見則見，可知則知』者，終無是處；若凡夫人從餘沙門、梵志作是說『諸尊！可見則見，可知則知』者，必有是處。阿難，若見諦人信卜問吉凶者，終無是處；若凡夫人信卜問吉凶者，必有是處。阿難！若見諦人從餘沙門、梵志卜問吉凶相應，見有苦有煩，見是真者，終無是處；若凡夫人從餘沙門、梵志卜問吉凶相應，見有苦有煩，見是真者，必有是處。
「阿難！若見諦人生極苦甚重苦，不可愛、不可樂、不可思、不可念乃至斷命，捨離此內，更從外求，或有沙門、梵志，或持一句咒，二句、三句、四句、多句、百千句咒，令脫我苦，是求苦、 *集苦、趣苦、苦盡者，終無是處。若凡夫人捨離此內，更從外求，或有沙門、梵志持一句咒，二句、三句、四句、多句、百千句咒，令脫我苦，是求苦、 *集苦、趣苦、苦盡者，必有是處。阿難！若見諦人受八有者，終無是處；若凡夫人受八有者，必有是處。
「阿難！若身惡行，口、意惡行，因此緣此，身壞命終，趣至善處，生於天中者，終無是處；若身惡行，口、意惡行，因此緣此，身壞命終，趣至惡處，生地獄中者，必有是處。阿難！若身妙行，口、意妙行，因此緣此，身壞命終，趣至惡處，生地獄中者，終無是處；若身妙行，口、意妙行，因此緣此，身壞命終，趣至善處，生天中者，必有是處。阿難！若身惡行，口、意惡行，受樂報者，終無是處。阿難！若身惡行，口、意惡行，受苦報者，必有是處。阿難！若身妙行，口、意妙行，受苦報者，終無是處。若身妙行，口、意妙行，受樂<note n="m181.88"/>報者，必有是處。
「阿難！若不斷五蓋<note n="m181.89"/>、心穢、慧羸，心正立四念處者，終無是處<note n="m181.90"/>；若斷五蓋、心穢、慧羸，心正立四念處者，必有是處。阿難！若不斷五蓋、心穢、慧羸，心不正立四念處，欲修七覺意者，終無是處；若斷五蓋、心穢、慧羸，心正立四念處，修七覺意者，必有是處。阿難！若不斷五蓋、心穢、慧羸，心不正立四念處，不修七覺意，欲得無上正盡覺者，終無是處；若斷五蓋、心穢、慧羸，心正立四念處，修七覺意，得無上正盡覺者，必有是處。阿難！若不斷五蓋、心穢、慧羸，心不正立四念處，不修七覺意，得<note n="m181.91"/>無上正盡覺，盡苦邊者，終無是處；若斷五蓋、心穢、慧羸，心正立四念處，修七覺意，得無上正盡覺，盡苦邊者，必有是處。阿難！如是比丘知是處、非處。」
尊者阿難白曰：「世尊！如是比丘知是處、非處。」
於是，尊者阿難叉手向佛，白曰：「世尊！此經名何？云何奉持？」
世尊告曰：「阿難！當受持此多界、法界、甘露界、多鼓、法鼓、甘露鼓、法鏡、四品<note n="m181.92"/>，是故稱此經名曰多界。」
佛說如是，尊者阿難及諸比丘聞佛所說，歡喜奉行！
多界經第十竟<note n="m181.93"/>（二千二百三十六字<note n="m181.94"/>）
中阿含經卷第四十七<note n="m181.95"/>（八千三百三十字<note n="m181.96"/>）
中阿含心品第三<note n="m181.97"/>竟（二萬一千二十二字<note n="m181.98"/>）（第四分別誦<note n="m181.99"/>）