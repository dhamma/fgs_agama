不善品第四十八<note n="e48.4"/>入前品中<note n="e48.5"/>
<sid n="431"/><note n="e48.6"/>
聞如是：
一時，佛在舍衛國祇樹給孤獨園。
爾時，眾多比丘集普會講堂，各生此念：今如來甚奇！甚特！過去取般涅槃者，亦復知彼姓名、種族、持戒、翼從，皆悉分明，三昧、智慧、解脫、解脫見慧，身壽有長短，皆悉知之。云何，諸賢！為是如來分別法處，極為清淨，知彼諸佛姓字所出之處乎？為是諸天來至佛所而告此耶？
爾時，世尊以天耳徹聞眾多比丘各興此論，便往至諸比丘所，在中央坐。爾時，世尊告諸比丘：「汝等集此為何等論？欲說何法？」
諸比丘白佛言：「我等集此，論正法之要。諸人各興此論議<note n="e48.7"/>：如來甚奇！甚特！乃能知過去諸佛世尊名字姓號，智慧多少，靡不貫博，甚可奇雅！云何，諸賢！為是如來分別法界，極為清淨，知彼諸佛姓字所出之處乎？為是諸天來至佛所而告此耶？」
爾時，世尊告諸比丘：「汝等欲得聞過去諸佛神智之力乎？姓字名號、壽命長短耶？」
諸比丘對曰：「今正是時，唯願世尊敷演其義！」
佛告諸比丘：「汝等善思念之，吾當與汝廣演其義。」爾時，眾多比丘從佛受教。
世尊告曰：「比丘當知：過去九十一劫有佛出世，號毗婆尸如來、至真、等正覺。復次，三十一劫有佛出世，名式詰如來、至真、等正覺。復於彼三十一劫內有佛，名毗舍羅婆如來出世。於此賢劫中有佛出世，名拘屢孫如來。復於賢劫中有佛出世，名拘那含牟尼如來、至真、等正覺。復於賢劫中有佛出世，名曰迦葉。復於賢劫中，我出現世，釋迦文如來、至真、等正覺<note n="e48.8"/>。」
爾時，世尊便說此偈：
「九十一劫中，有佛毗婆尸；
三十一劫中，式詰如來出；
復於彼劫中，毗舍如來現<note n="e48.9"/>；
今日賢劫中，四佛復出世；
拘孫、那、迦葉，如日照世間；
欲知名字者，其號悉如是。
「毗婆尸如來者出剎利種，式詰如來亦出剎利種，毗舍羅婆如來亦出剎利種，拘屢孫如來出婆羅門種，拘那含牟尼如來出婆羅門種，迦葉如來出婆羅門種，如我今出剎利種。」
爾時，世尊便說此偈：
「前佛有現者，皆出剎利種；
拘孫至迦葉，出於婆羅門。
最尊無能及，我今天人師；
諸根而淡泊，出於剎利姓。
「毗婆<note n="e48.10"/>尸如來姓瞿曇，式詰如來亦出瞿曇，毗<note n="e48.11"/>舍羅婆亦出瞿曇<note n="e48.12"/>，迦葉如來出迦葉姓，拘樓孫、拘<note n="e48.13"/>那 *含牟尼<note n="e48.14"/>亦出迦葉姓，同上而無異，我今如來姓瞿曇。」
爾時，世尊便說此偈：
「如初諸三佛，出於瞿曇種；
後三至迦葉，出於迦葉姓。
如我今現在，天人所奉敬；
諸根而淡泊，出於瞿曇姓。
「比丘當知：毗婆尸如來姓拘鄰若<note n="e48.15"/>，式詰如來亦出拘鄰<note n="e48.16"/>若，毗舍羅婆如來亦<note n="e48.17"/>出拘鄰若，拘屢孫如來出婆羅墮，拘那 *含牟尼如來*亦出婆羅墮，迦葉如來 *亦出婆羅墮，如我<note n="e48.18"/>今如來<note n="e48.19"/>、至真、等正覺出於拘鄰若<note n="e48.20"/>。」
 爾時，世尊便說此偈：
 「如初諸三佛，出於拘鄰若；
 後三至迦葉，出於婆<note n="e48.21"/>羅墮。
 如我今現在，天人所奉敬；
 諸根而淡泊，出於拘鄰若。
 「毗婆尸如來坐波羅利華<note n="e48.22"/>樹下而成佛道，式詰如來<note n="e48.23"/>坐分陀利<note n="e48.24"/>樹下而成佛道，毗舍羅婆如來坐波羅<note n="e48.25"/>樹下而成佛道，拘屢孫如來坐尸利沙<note n="e48.26"/>樹下而成佛道，拘那 *含牟尼如來坐優頭跋羅<note n="e48.27"/>樹下而成佛道，迦葉如來坐尼拘留樹下而成道果，如我今日如來坐吉祥<note n="e48.28"/>樹下而成佛道。」
爾時，世尊便說此偈：
「初一成佛道，波羅利樹下；
式<note n="e48.29"/>坐分陀利，毗舍坐波羅；
拘孫坐尸利，拘那跋羅下；
迦葉拘留樹，吉祥我成道；
七佛天中天，照明於世間；
因緣坐諸樹，各成其道果。
「毗婆尸如來弟子有十六萬八千之眾，式詰如來弟子之眾有十六萬，毗舍羅婆如來弟子之眾十萬，拘屢孫如來弟子之眾有八萬人，拘那 *含牟尼如來弟子之眾有七萬人，迦葉如來弟子之眾有六萬眾，如我今日弟子之眾，有千二百五十人，皆是阿羅漢，諸漏永盡，無復諸縛。」
爾時，世尊便說此偈：
「百千六萬八，毗婆尸弟子；
百千及六萬，式詰弟子眾；
百千比丘眾，毗舍婆弟子；
拘孫八萬眾，拘那 *含七萬；
迦葉六萬眾，皆是阿羅漢；
我今釋迦文，千二百五十；
皆是真人行，布現於法教；
遺法餘弟子，其數不可計。
「毗婆尸如來侍者，名曰大導師<note n="e48.30"/>；式詰如來侍者，名曰善覺<note n="e48.31"/>；毗舍羅婆如來侍者，名曰勝眾<note n="e48.32"/>；拘屢孫如來侍者，名曰吉祥<note n="e48.33"/>；拘那 *含牟尼如來侍者，名曰毗羅先<note n="e48.34"/>；迦葉如來侍者，名曰導師<note n="e48.35"/>；我今侍者，名曰阿難。」
爾時，世尊便說此偈：
「大道<note n="e48.36"/>及善<note n="e48.37"/>覺，勝眾與吉祥；
毗羅先、導師，阿難第七侍；
此人供養聖，無有不得時；
諷誦又受持，不失其義理。
「毗婆尸如來壽八萬四千歲，式詰如來壽七萬歲，毗舍羅婆如來壽六萬歲，拘屢孫如來壽五萬歲<note n="e48.38"/>，拘那含如來壽四萬歲<note n="e48.39"/>，迦葉如來壽二萬歲，如我今日壽極減少，極壽不過百歲。」
爾時，世尊便說斯偈：
「初佛八萬四<note n="e48.40"/>，次佛七萬歲；
毗舍婆六萬，拘留壽五萬；
二<note n="e48.41"/>萬二萬年，是拘那 *含壽；
迦葉壽二萬，唯我壽百年。
「如是，諸比丘！如來觀知諸佛姓名號字，皆悉分明，種類出處靡不貫練，持戒、智慧<note n="e48.42"/>、禪定、解脫皆悉了知。」
爾時，阿難白世尊言：「如來亦說，過去恆沙諸佛取滅度者，如來亦知；當來恆沙諸佛方當來者，如來亦知。如來何故不記爾許佛所造？今但說七佛本末。」
佛告阿難：「皆有因緣本末故，如來說七佛之本末；過去恆沙諸佛，亦說七佛本末；將來彌勒出現世時，亦當記七佛之本末；若師子應如來出時，亦當記七佛之本末；若承柔順佛出世時，亦當記七佛之本末；若光焰佛出現世時，亦當記七佛之名號；若無垢佛出現世時，亦當記迦葉之本末；若寶光佛出現世時，亦當記釋迦文之本末。」
爾時，世尊便說此偈：
「師子、柔順、光，無垢及寶光；
彌勒之次第，皆當成佛道。
彌勒記式佛，師子記毗舍，
柔順記拘孫，光焰記牟尼，
無垢記迦葉，皆說曩所緣；
寶光成三佛，亦當記我號。
過去諸三佛，及以將來者，
皆當記七佛，曩所之本末。
「由此因緣故，如來記七佛名號耳！」
爾時，阿難白世尊言：「此經名何等？當云何奉行？」
佛告阿難：「此經名曰記佛名號，當念奉行！」
爾時，阿難及諸比丘聞佛所說，歡喜奉行！
<sid n="432"/><note n="e48.43"/>
聞如是：
一時，佛在羅閱城迦蘭陀竹園所。
是時，師子長者往至舍利弗所，頭面禮足，在一面坐。爾時，師子長者白舍利弗言：「唯<note n="e48.44"/>願尊者當受我請！」
是時，舍利弗默然受請。是時，長者見尊者默然受請，便從座<note n="e48.45"/>起，禮足而退。復至大目乾<note n="e48.46"/>連、離越、大迦葉、阿那律、迦旃延、滿願子、優婆<note n="e48.47"/>離、須菩提、羅云、均頭沙彌，如此上首者請五百人。是時，師子長者;卽還，辦具種種極妙飲食，敷好<note n="e48.48"/>坐<note n="e48.49"/>具，又白：「時到。諸真人羅漢靡所不監<note n="e48.50"/>，今食具已<note n="e48.51"/>辦<note n="e48.52"/>，唯願屈顧，臨覆<note n="e48.53"/>下舍！」
爾時，諸大聲聞各著三衣，持鉢入城至長者家。時，長者見諸最尊坐已<note n="e48.54"/>定，手自斟酌，行種種飲食。見諸聖眾食已訖，行清淨水。人施一白㲲<note n="e48.55"/>，前受咒願。
是時，尊者舍利弗與長者說極妙之法，便從 *座起而去，還詣靜室。
爾時，羅云至世尊所，頭面禮足，在一面坐。爾時，世尊問曰：「汝今為從何來？」
羅云報云：「師子長者今日來見請。」
佛告之曰：「云何，羅云！飲食為妙？為不妙？為細耶？為麁耶？」
羅云報曰：「飲食極妙，又且豐多。今此白 *㲲，從彼得之。」
佛告羅云：「眾僧斯有幾人？上 *座是誰？」
羅云白佛言：「和上<note n="e48.56"/>舍利弗最為上首，及諸神德弟子有五百人。」
佛告羅云：「云何，羅云！彼長者獲福為多乎？」
羅云白佛言：「唯然，世尊！彼長者得福之報不可稱計。施一羅漢其福難限，何況大神妙天人所敬奉？今五百人均是真人，其福有何可量？」
佛告羅云：「今施五百羅漢之功德，若從眾中僧次，請<note n="e48.57"/>一沙門，請已，供養；計此眾中差人之福，及與五百羅漢之福，百倍、千倍、巨億萬倍，不可以譬喻為比。所以然者，眾中所<note n="e48.58"/>差，其福難限，獲甘露滅盡之處。羅云當知：猶如有人自誓說曰：『吾要當飲此江河諸水。』彼人為堪任不乎？」
羅云白佛言：「不也，世尊！所以然者，此閻浮地極為廣大。此閻浮地有四大河：一者<note n="e48.59"/>恆伽，二者<note n="e48.60"/>新頭，三者<note n="e48.61"/>私陀<note n="e48.62"/>，四者<note n="e48.63"/>博<note n="e48.64"/>叉。一一河者，從有五百<note n="e48.65"/>，然此人終不能飲水使盡，但勞其功，事終不成也。」
「彼人復作是說：『我自有方便因緣，可得飲諸水使盡。』云何有因緣得飲諸水？爾時，彼人便作是念：我當飲海水。所以然者，一切諸流，皆歸投乎<note n="e48.66"/>海。云何，羅云！彼人能得飲諸水乎？」
羅云白佛言：「如此方便可得飲水使盡。所以然者，一切諸流皆歸 *乎海。由此因緣故，彼人得飲水盡。」
佛告之曰：「如是，羅云！一切私施<note n="e48.67"/>猶如彼流，或獲福，或不獲福。眾僧者如彼大海。所以然者，流河決水以入于海，便滅本名，但有大海之名耳！羅云！此亦如是，今此十人皆從眾中出，非眾不成。云何為十？所謂向須陀洹、得須陀洹、向斯陀含、得斯陀含、向阿那含、得阿那含、向阿羅漢、得阿羅漢、辟支佛、佛，是謂十人皆由眾中，非獨自立。羅云！當以此方便，知其眾中差者，其福不可限量。是故，羅云！善男子、善女人欲求其福不可稱計，當供養聖眾。羅云當知：猶如有人以酥<note n="e48.68"/>投水凝，不得廣普，若以油投水，則遍滿其上。是故，羅云！當念供養聖眾比丘僧。如是，羅云！當作是學！」
爾時，師子長者聞如來歎說施眾之福，不歎說餘福。爾時，長者以餘時，往至世尊所，頭面禮足，在一面坐。爾時，師子長者白世尊言：「適聞如來而歎說施眾之福，不歎別請人之福，自今已<note n="e48.69"/>後常當供養聖眾。」
佛告之曰：「我不作爾說：『當供養聖眾，不供養餘人。』今施畜生猶獲其福，何況餘人？但我所說者福有多少。所以然者，如來聖眾可敬、可貴，是世間無上福田。今此眾中有四向、四得及聲聞乘、辟支佛乘、佛乘。其有善男子、善女人欲得三乘之道者，當從眾中求之。所以然者，三乘之道皆出 *乎眾。長者！我觀此因緣義，故而說此語耳！亦不教人應施聖眾，不應施餘人。」
爾時，長者白世尊言：「如是，如<note n="e48.70"/>尊教敕！自今 *已後，若作福業，盡當供養聖眾，不選<note n="e48.71"/>擇人施。」
爾時，世尊與彼長者說微妙之法，令發歡悅之心。長者聞法已，卽從 *座起，頭面禮足，便退而去。
爾時，師子長者意欲施立福業。爾時，諸天來告之曰：「此是向須陀洹之人，此是得須陀洹，施此得福多，施此得福少。」
爾時，天人卽歎頌曰：
「如來歎擇施，與此諸德士；
施此獲福多，如良田生苗。」
爾時，師子長者默然不對。爾時，天人復語長者：「此是持戒人，此是犯戒人；此向須陀洹人，此是得須陀洹人；此向斯陀含人，此是得斯陀 *含人；此向阿那 *含，此得阿那含；此向阿羅漢，此得阿羅漢；此是聲聞乘，此是辟支佛乘，此是佛乘，施此得福少，施此得福多。」
爾時，師子長者默然不對。何以故爾？但憶如來教誡<note n="e48.72"/>，不 *選擇而施。
爾時，師子長者復以餘時，至世尊所，頭面禮足，在一面坐：「我自憶念請聖眾飯之，有天來告我言：『此是持戒，此是犯戒；此人向須陀洹，此人得須陀洹；……乃至三乘皆悉分別。』又<note n="e48.73"/>說此偈：
「『如來歎擇施，與此諸德士；
施此獲福多，如良田生苗。』
「時我復作是念：如來教 *誡不可違戾，豈當生心 *選擇施乎？終無是非之心、高下之意也。時我復作是念：我當盡施一切眾生之類，汝自持戒受福無窮，若使犯戒自受其殃。但愍眾生，非食不濟命。」
佛告長者：「善哉！善哉！長者！行過弘誓，菩薩所施心恆平等。長者當知：若菩薩惠施之日，諸天來告之：『族姓子當知：此是持戒人，此是犯戒人，施此得福多，施此得福少。』爾時，菩薩終無此心：此應施，此不應施。然菩薩執意而無是非，亦不言此持戒，亦不言此犯戒。是故，長者！當念平等惠施，長夜之中獲福無量！」
是時，師子長者憶如來教 *誡，熟視世尊，意不移動，卽於 *座上，得法眼淨。是時，師子長者卽從 *座起，頭面禮足，便退而去。
爾時，長者去未久，佛告諸比丘曰：「此師子長者憶平等施故，又視如來從頭至足，卽於 *座上得法眼淨。」爾時，世尊告諸比丘：「我優婆塞中第一弟子平等施者，所謂師子長者是。」
爾時，諸比丘聞佛所說，歡喜奉行！
<sid n="433"/><note n="e48.74"/>
聞如是：
一時，佛在羅閱城迦蘭陀竹園所，與大比丘眾五百人俱。
爾時，尊者舍利弗在耆闍崛山中屏猥<note n="e48.75"/>之處，補衲<note n="e48.76"/>故衣。爾時，有十千梵迦夷天從梵天沒，來至舍利弗所，頭面禮足，各圍繞<note n="e48.77"/>侍焉<note n="e48.78"/>。又以此偈而歎頌曰：
「歸命人中上，歸命人中尊；
我等今不得<note n="e48.79"/>，為依何等禪？」
是時，十千梵<note n="e48.80"/>迦夷天說此語已，舍利弗默然可之。爾時，諸天以見舍利弗默然可已<note n="e48.81"/>，卽禮足退去。諸天去未遠，舍利弗卽入金剛三昧。
是時有二鬼，一名伽羅，二名優波伽羅<note n="e48.82"/>。毗沙門天王使遣至毗留勒天王所，欲論人、天之事。是時，二鬼從彼虛空而過，遙見舍利弗結跏<note n="e48.83"/>趺坐，繫念在前，意寂然定。伽羅鬼謂彼鬼言：「我今堪任以拳<note n="e48.84"/>打此沙門頭。」
優波伽羅鬼語第二鬼曰：「汝勿興此意打沙門頭。所以然者，此沙門極有神德，有大威力，此尊名舍利弗，世尊弟子中聰明高才無復過是<note n="e48.85"/>，智慧弟子中最為第一。備於長夜，受苦無量。」
是時，彼鬼再三曰：「我能堪任打此沙門頭。」
優波伽羅鬼報曰：「汝今不隨我語者，汝便住此，吾欲捨汝去此。」
惡鬼曰：「汝畏此沙門乎？」
優波伽羅鬼曰：「我實畏之。設汝以手打此沙門者，此地當分為二分。正爾，當暴風疾雨，地亦振動，諸天驚動。地已振動，四天王亦當驚怖；四天王已知於我等，不安其所。」
是時惡鬼曰：「我今堪任辱此沙門。」善鬼聞已，便捨而去。
時，彼惡鬼卽以手打舍利弗頭。是時，天地大動，四面有暴風疾雨，尋時來至，地卽分為二分，此惡鬼卽以全身墮地獄中。爾時，尊者舍利弗卽從三昧起，整衣服，下耆闍崛山，往詣竹園至世尊所，頭面禮足，在一面坐。
爾時，佛告舍利弗曰：「汝今身體無有疾病乎？」
舍利弗言：「體素無患，唯苦頭痛。」
世尊告曰：「伽羅鬼以手打汝頭。若當彼鬼以手打須彌山者，卽時須彌山便為二分。所以然者，彼鬼有大力故。今此鬼受其罪報故，全身入阿鼻地獄中。」
爾時，世尊告諸比丘：「甚奇！甚特！金剛三昧力乃至於斯！由此三昧力故無所傷害。正使須彌山打其頭者，終不能動其毫<note n="e48.86"/>毛。所以然者，比丘聽之：於此賢劫中有佛，名拘屢孫如來、至真、等正覺。彼佛有二大聲聞：一名等壽，二名大智。比丘等壽，神足第一；比丘大智，智慧第一，如我今日舍利弗智慧第一，目 *乾連神足第一。爾時，等壽、大智二比丘，俱得金剛三昧。當於一時，等壽比丘在閑<note n="e48.87"/>靜之處，入金剛三昧。時，諸牧牛人、牧羊人、取薪草人，見此比丘坐禪，各各自相謂言：『此沙門今日以取無常。』是時，牧牛人及取薪人集諸草木，𧂐<note n="e48.88"/>比丘身上，以火燒已，而捨之去。
「是時，等壽比丘卽從三昧起，正<note n="e48.89"/>衣服，便退而去。是時，比丘卽以其日，著衣持鉢，入村乞食。時，諸取薪草人見此比丘村中乞食，各各自相謂言：『此比丘昨日已<note n="e48.90"/>取命終，我等以火焚燒，今日復還活。今當立字，字曰還活。』若有比丘得金剛三昧者，火所不燒，刀斫不入，水所不漂，不為他所中傷。如是，比丘！金剛三昧威德如是。今舍利弗得此三昧。舍利弗比丘多遊二處：空三昧、金剛三昧。是故，諸比丘！當求方便，行金剛三昧。如是，比丘！當作是學！」
爾時，世尊告諸比丘：「我當教汝：如舍利弗比丘<note n="e48.91"/>，智慧、大智、分別智<note n="e48.92"/>、廣智、無邊智、捷疾之智、普遊智、利智、甚深智、斷智、少欲知足、 *閑靜勇猛、念不分散、戒成就、三昧成就、智慧成就<note n="e48.93"/>、解脫見慧成就、柔和無爭<note n="e48.94"/>、去惡辯<note n="e48.95"/>了、忍諸言語、歎說離惡、常念去離、愍念生萌<note n="e48.96"/>、然熾正法、與人說法無有厭足。」
爾時，世尊便說此偈：
「十千諸天人，盡是梵迦夷；
自歸舍利弗，於靈鷲山頂。
歸命人中上，歸命人中尊；
我今不能知，為依何等禪？
如是弟子花，莊嚴佛道樹；
如天晝度<note n="e48.97"/>園，快樂無有比。
「弟子華者，卽是舍利弗比丘是。所以然者，此人則能莊嚴佛樹。道樹者，卽如來是也；如來能覆蓋一切眾生。是故，比丘！當念勤加勇猛精進，如舍利弗比丘。如是，比丘！當作是學！」
爾時，諸比丘聞佛所說，歡喜奉行！
增壹阿 *含經卷第四十五<note n="e48.98"/>  