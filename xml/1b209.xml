　　（二○九） *中阿含晡利多品鞞摩那修經<note n="m209.77"/>第八（ *第五後誦）
我聞如是：
一時，佛遊舍衛國，在勝林給孤獨園。
爾時，異學鞞摩那修<note n="m209.78"/>中後仿佯<note n="m209.79"/>，往詣佛所，相問訊已，問曰：「瞿曇！最色<note n="m209.80"/>最<note n="m209.81"/>色，瞿曇！最色。」
世尊問曰：「迦旃<note n="m209.82"/>！何等色耶<note n="m209.83"/>？」
異學鞞摩那修答曰：「瞿曇！若色更無有色最上、最妙、最勝，瞿曇！彼色最勝，彼色最上。」
世尊告曰：「 *迦旃！猶如有人作如是說：『若此國中有女最妙，我欲得彼。』彼若有人如是問者：『君知國中有女最妙，如是姓、如是名、如是生耶？為長短麁細？為白、黑？為不白不黑？為剎利女？為梵志、居士、工師女？為東方、南方、西方、北方耶？』彼人答曰：『我不知也。』復問彼人：『君不知、不見國中有女最妙，如是姓、如是名、如是生，長短麁細，白、黑、不白不黑，剎利女，梵志、居士、工師女，東方、南方、西方、北方者，而作是說：我欲得彼女耶？』如是， *迦旃！汝作是說：『彼妙色最妙色，彼色最勝，彼色最上。』問汝彼色，然不知也。」
異學鞞摩那修白曰：「瞿曇！猶如紫磨，極妙金精，金師善磨，瑩治令淨，藉以白練，安著日中，其色極妙，光明照耀<note n="m209.84"/>。如是，瞿曇！我說彼妙色最妙色，彼色最勝，彼色最上。」
世尊告曰：「 *迦旃！我今問汝，隨所解答。 *迦旃！於意云何？謂紫磨金精<note n="m209.85"/>，藉以白練，安著日中，其色極妙，光明照 *耀，及螢火蟲在夜闇中光明照 *耀，於中光明，何者最上、為最勝耶？」
異學鞞摩那修答曰：「瞿曇！螢火光明於紫磨金精光明，最上、為最勝也。」
世尊問曰：「 *迦旃！於意云何？謂螢火蟲在夜闇中光明照 *耀，及燃油燈在夜闇中光明照 *耀，於中光明，何者最上、為最勝耶？」
異學鞞摩那修答曰：「瞿曇！燃燈光明於螢火蟲光明，最上、為最勝也。」
世尊問曰：「 *迦旃！於意云何？謂燃油燈在夜闇中光明照 *耀，及燃大木 *積火在夜闇中光明照 *耀，於中光明，何者最上、為最勝耶？」
異學鞞摩那修答曰：「瞿曇！燃大木 *積火光明於燃油燈光明，最上、為最勝也。」
世尊問曰：「 *迦旃！於意云何？謂燃大木 *積火，在夜闇中光明照 *耀，及太白星平旦無曀光明照 *耀，於中光明，何者最上、為最勝耶？」
異學鞞摩那修答曰：「瞿曇！太白星光<note n="m209.86"/>於燃大木 *積火光，最上、為最勝也。」
世尊問曰：「 *迦旃！於意云何？謂太白星平旦無曀光明照 *耀，及月殿光夜半無曀光明照 *耀，於中光明，何者最上、為最勝耶？」
異學鞞摩那修答曰：「瞿曇！月殿光明於太白星 *光，最上、為最勝也。」
世尊問曰：「 *迦旃！於意云何？謂月殿 *光夜半無曀光明照耀<note n="m209.87"/>，及日殿 *光秋時向中，天淨無曀光明照 *耀，於中光明，何者最上、為最勝耶？」
異學鞞摩那修答曰：「瞿曇！日殿光明於月殿光，最上、為最勝也。」
世尊告曰：「 *迦旃！多有諸天，今此<note n="m209.88"/>日月雖有大如意足，有大威德，有大福祐，有大威神，然其光明故不及諸天光明也。我昔曾與諸天共集，共彼論事，我之所說，可彼天意，然我不作是說：『彼妙色最妙色，彼色最勝，彼色最上。』 *迦旃！而汝於螢火蟲光色最弊最醜，說彼妙色最妙色，彼色最勝，彼色最上，問已不知。」於是，異學鞞摩那修為世尊面訶責<note n="m209.89"/>已，內懷憂慼，低頭默然，失辯無言，如有所伺。
於是，世尊面訶 *責已，復令<note n="m209.90"/>歡悅<note n="m209.91"/>，告曰：「 *迦旃！有五欲功德，可喜、意、念愛<note n="m209.92"/>欲相應樂：眼知色，耳知聲，鼻知香，舌知味，身知觸。 *迦旃！色或有愛者，或不愛者。若有一人，彼於此色可意、稱意、樂意、足意、滿願意，彼於餘色雖最上、最勝，而不欲、不思、不願、不求，彼於此色最勝、最上。 *迦旃！如是聲、香、味、觸<note n="m209.93"/>。 *迦旃！觸或有愛者，或不愛者。若有一人，彼於此觸可意、稱意、樂意、足意、滿願意，彼於餘觸雖最上、最勝，而不欲、不思、不願、不求，彼於此觸最勝、最上。」
於是，異學鞞摩那修叉手向佛，白曰：「瞿曇！甚奇！甚特！沙門瞿曇為我無量方便說欲樂、欲樂第一。瞿曇！猶如因草火燃木火，因木火燃草火。如是沙門瞿曇為我無量方便說欲樂、欲樂第一。」
世尊告曰：「止！止！ *迦旃！汝長夜異見、異忍、異樂、異欲、異意故，不得盡知我所說義。 *迦旃！謂我弟子初夜後夜常不眠臥，正定正意，修習道品，生已盡，梵行已立，所作已辦，不更受有，知如真，彼盡知我所說。」
於是，異學鞞摩那修向佛瞋恚，生憎嫉、不可，欲誣謗世尊，欲墮世尊。如是誣謗世尊，如是墮世尊，語曰：「瞿曇！有沙門、梵志，不知世前際，不知世後際，不知無窮生死，而記說得究竟智，生已盡，梵行已立，所作已辦，不更受有，知如真。瞿曇！我如是念：云何此沙門、梵志，不知世前際，亦不知世後際，不知無窮生死，而記說得究竟智，生已盡，梵行已立，所作已辦，不更受有，知如真耶？」
於是，世尊便作是念：此異學鞞摩那修向我瞋恚，生憎嫉、不可，欲誣謗我，欲墮於我。如是誣謗我，如是墮我，而語我曰：「瞿曇！有一沙門，梵志，不知世前際，不知世後際，不知無窮生死，而記說得究竟智，生已盡，梵行已立，所作已辦，不更受有，知如真。瞿曇！我作是念：云何此沙門、梵志，不知世前際，不知世後際，不知無窮生死，而記說得究竟智，生已盡，梵行已立，所作已辦，不更受有，知如真耶？」
世尊知已，告曰：「 *迦旃！若有沙門、梵志，不知世前際，不知世後際，不知無窮生死，而記說得究竟智，生已盡，梵行已立，所作已辦，不更受有，知如真者，彼應如是說：『置世前際，置世後際。』 *迦旃！我如是說：『置世前際，置世後際。』設不憶一生，我弟子比丘來，不諛<note n="m209.94"/>諂、無欺誑、質直，我教化之。若隨我教化，如是行者，必得知正法。 *迦旃！猶如嬰孩<note n="m209.95"/>童子，少年柔軟，仰向臥，父母縛彼手足，彼於後轉大，諸根成就，父母解彼手足，彼唯憶解縛<note n="m209.96"/>時，不憶縛時也。如是， *迦旃！我如是說：『置世前際，置世後際。』設令不憶一生，我弟子比丘來，不 *諛諂、不欺誑、質直，我教化之。若隨我教化，如是行者，必得知正法。
「 *迦旃！譬若因油因炷而燃燈也，無人益油，亦不易炷者，前油已盡，後不更益，無所受已，自速滅也。如是， *迦旃！我如是說：『置世前際，置世後際。』設令不憶一生，我弟子比丘來，不 *諛諂、不欺誑、質直，我教化之。若隨我教化，如是行者，必得知正法。 *迦旃！猶如十木聚，二十、三十、四十、五十、六十木聚，以火燒之，炯<note n="m209.97"/>然俱熾，遂見火焰<note n="m209.98"/>，後<note n="m209.99"/>無有人更益草、木、糠、糞掃者，前薪已盡，後不更益，無所受已，自速滅也。如是， *迦旃！我如是說：『置世前際，置世後際。』設令不憶一生，我弟子比丘來，不 *諛諂、不欺誑、質直，我教化之。若隨我教化，如是行者，必得知正法。」
說此法時，異學鞞摩那修遠塵離垢，諸法法<note n="m209.100"/>眼生。於是，異學鞞摩那修見法得法，覺白淨法，更無餘尊，不復由他，斷疑度惑，無有猶豫，已住果證，於世尊法得無所畏，稽首佛足，白曰：「世尊！願得從佛出家學道，受具足，得比丘，行梵行。」
世尊告曰：「善哉<note n="m209.101"/>！比丘行梵行也。」
異學從佛得出家學道，卽受具足，得比丘，行梵行。尊者鞞摩那出家學道，受具足已，知法見法，乃至得阿羅訶<note n="m209.102"/>。
佛說如是，尊者鞞摩那修及諸比丘聞佛所說，歡喜奉行！
鞞摩那修經第八竟<note n="m209.103"/>（二千一百四十七字<note n="m209.104"/>）
中阿含經卷第五十七（八千七百八十四字<note n="m209.105"/>）（ *第五後誦<note n="m209.106"/>）