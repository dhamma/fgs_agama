<sid n="m200"/>　　（二○○）中阿含<note n="m200.3"/>後大品<note n="m200.4"/>阿梨吒經<note n="m200.5"/>第九（第五後誦<note n="m200.6"/>）
我聞如是：
一時，佛遊舍衛國，在勝林給孤獨園。
爾時，阿梨吒<note n="m200.7"/>比丘本伽陀婆利<note n="m200.8"/>，生如是惡見：我知世尊如是說法：行欲者無障礙。諸比丘聞已，往至阿梨吒比丘所，問曰：「阿梨吒！汝實如是說：我知世尊如是說法：行欲者無障礙耶？」
時，阿梨吒答曰：「諸賢！我實知世尊如是說法：行欲者無障礙。」
諸比丘訶阿梨吒曰：「汝莫作是說！莫誣謗世尊！誣謗世尊者不善，世尊亦不如是說。阿梨吒！欲有障礙，世尊無量方便說欲有障礙。阿梨吒！汝可速捨此惡見也。」
阿梨吒比丘為諸比丘所訶已，如此惡見其強力執，而一向說：「此是真實，餘者虛妄。」如是再三。
眾多比丘不能令阿梨吒比丘捨此惡見，從座<note n="m200.9"/>起去，往詣佛所，稽首佛足，卻坐一面，白曰：「世尊！阿梨吒比丘生如是惡見：我知世尊如是說法：行欲者無障礙。世尊！我等聞已，往詣阿梨吒比丘所，問曰：『阿梨吒！汝實如是說：我知世尊如是說法：行欲者無障礙耶？』阿梨吒比丘答我等曰：『諸賢！我實知世尊如是說法：行欲者無障礙。』世尊！我等訶曰：『阿梨吒！汝莫作是說！莫誣謗世尊！誣謗世尊者不善，世尊亦不如是說。阿梨吒！欲有障礙，世尊無量方便說欲有障礙。阿梨吒！汝可速捨此惡見。』我等訶已，如此惡見其強力執，而一向說：『此是真實，餘者虛妄。』如是再三。世尊！如我等不能令阿梨吒比丘捨此惡見，從 *座起去。」
世尊聞已，告一比丘：「汝往阿梨吒比丘所，作如是語：『世尊呼汝。』」
於是，一比丘受世尊教，卽從 *座起，稽首佛足，遶三匝而去，至阿梨吒比丘所，卽語彼曰：「世尊呼汝。」阿梨吒比丘卽詣佛所，稽首佛足，卻坐一面。
世尊問曰：「阿梨吒！實如是說：我知世尊如是說法：行欲者無障礙耶？」
阿梨吒答曰：「世尊！我實知世尊如是說法：行欲者無障礙。」
世尊訶曰：「阿梨吒！汝云何知我如是說法？汝從何口<note n="m200.10"/>聞我如是說法？汝愚癡人！我不一向說，汝一向說耶？汝愚癡人！聞諸比丘共訶，汝時應如法<note n="m200.11"/>答。我今當問諸比丘也。」
於是，世尊問諸比丘：「汝等亦如是知我如是說法：行欲者無障礙耶？」
時，諸比丘答曰：「不也。」
世尊問曰：「汝等云何知我說法？」
諸比丘答曰：「我等知世尊如是說法：欲有障礙。世尊說欲有障礙也。欲如骨鏁，世尊說欲如骨鏁也。欲如肉臠，世尊說欲如肉臠也。欲如把炬，世尊說欲如把炬也。欲如火坑，世尊說欲如火坑也。欲如毒蛇，世尊說欲如毒蛇也。欲如夢，世尊說欲如夢也。欲如假借<note n="m200.12"/>，世尊說欲如假借也。欲如樹果<note n="m200.13"/>，世尊說欲如樹 *果也<note n="m200.14"/>。我等知世尊如是說法。」
世尊歎曰：「善哉！善哉！諸比丘！汝等知我如是說法。所以者何？我亦如是說：欲有障礙，我說欲有障礙。欲如骨鏁，我說欲如骨鏁。欲如肉臠，我說欲如肉臠。欲如把炬，我說欲如把炬。欲如火坑，我說欲如火坑。欲如毒蛇，我說欲如毒蛇。欲如夢，我說欲如夢。欲如假借，我說欲如假借。欲如樹 *果，我說欲如樹 *果。」
世尊歎曰：「善哉！善哉！汝等知我如是說法，然此阿梨吒愚癡之人，顛倒受解義及文也。彼因自顛倒受解故，誣謗於我，為自傷害，有犯有罪，諸智梵行者所不喜也，而得大罪。汝愚癡人！知有此惡不善處耶<note n="m200.15"/>？」
於是，阿梨吒比丘為世尊面訶責<note n="m200.16"/>已，內懷憂慼，低頭默然，失辯無言，如有所伺。
於是，世尊面訶 *責數<note n="m200.17"/>阿梨吒比丘已，告諸比丘：「若我所說法盡具解義者，當如是受持。若我所說法不盡具解義者，便當問我及諸智梵行者。所以者何？或有癡人，顛倒受解義及文也。彼因自顛倒受解故，如是如是知彼法，謂正經、歌詠、記說、偈他、因緣、撰錄、本起、此說、生處、廣解、未曾有法及說義。彼諍知此義，不受解脫知此義。彼所為知此法，不得此義，但受極苦，唐自疲勞。所以者何？彼以顛倒受解法故。
「譬若如人，欲得捉蛇，便行求蛇。彼求蛇時，行野林間，見極大蛇，便前以手捉其腰中，蛇迴舉頭，或蜇手足及餘肢<note n="m200.18"/>節。彼人所為求取捉蛇，不得此義，但受極苦，唐自疲勞。所以者何？以不善解取蛇法故。如是或有癡人，顛倒受解義及文也。彼因自顛倒受解故，如是如是知彼法，謂正經、歌詠、記說、偈他、因緣、撰錄、本起、此說、生處、廣解、未曾有法及說義。彼諍知此義，不受解脫知此義。彼所為知此法，不得此義，但受極苦，唐自疲勞<note n="m200.19"/>。所以者何？彼以顛倒受解法故。
「或有族姓子，不顛倒善受解義及文。彼因不顛倒善受解故，如是如是知彼法，謂正經、歌詠、記說、偈他、因緣、撰錄、本起、此說、生處、廣解、未曾有法及說義。彼不諍知此義，唯受解脫知此義。彼所為知此法，得此義，不受極苦，亦不疲勞。所以者何？以不顛倒受解法故。
「譬若如人，欲得捉蛇，便行求蛇。彼求蛇時，手執鐵杖，行野林間，見極大蛇，先以鐵杖押<note n="m200.20"/>彼蛇項<note n="m200.21"/>，手捉其頭，彼蛇雖反<note n="m200.22"/>尾迴，或纏手足及餘 *肢節，然不能蜇。彼人所為求取捉蛇，而得此義，不受極苦，亦不疲勞。所以者何？彼以善解取蛇法故。如是或有族姓子，不顛倒善受解義及文。彼因不顛倒善受解故，如是如是知彼法，謂正經、歌詠、記說、偈他、因緣、撰錄、本起、此說、生處、廣解、未曾有法及說義<note n="m200.23"/>。彼不諍知此義，唯受解脫知此義。彼所為知此法，得此義，不受極苦，亦不疲勞。所以者何？以不顛倒受解法故。我為汝等長夜說筏喻法，欲令棄捨，不欲令受故。
「云何我為汝等長夜說筏喻法，欲令棄捨，不欲令受？猶如山水甚深極廣，長流駛疾，多有所漂，其中無船<note n="m200.24"/>，亦無橋梁。或有人來，而於彼岸有事欲度，彼求度時，而作是念：今此山水甚深極廣，長流駛疾，多有所漂，其中無 *船亦無橋梁而可度者，我於彼岸有事欲度，當以何方便，令我安隱至彼岸耶？復作是念：我今寧可於此岸邊收聚草木，縛作椑<note n="m200.25"/>栰，乘之而度。彼便<note n="m200.26"/>岸邊收聚草木，縛作 *椑栰，乘之而度，安隱至彼。便作是念：今我此栰多有所益，乘此栰已，令我安隱，從彼岸來，度至此岸，我今寧可以著右肩或頭戴去。彼便以栰著右肩上或頭戴去，於意云何？彼作如是竟<note n="m200.27"/>，能為栰有所益耶？」
時，諸比丘答曰：「不也。」
世尊告曰：「彼人云何為栰所作能有益耶？彼人作是念：今我此鞛多有所益，乘此栰已，令我安隱，從彼岸來，度至此岸，我今寧可更以此栰還著水中，或著岸邊而捨去耶？彼人便以此栰還著水中，或著岸邊捨之而去。於意云何？彼作如是，為栰所作能有益耶？」
時，諸比丘答曰：「益也。」
世尊告曰：「如是，我為汝等長夜說栰喻法，欲令棄捨，不欲令受，若汝等知我長夜說栰喻法者，當以捨是法，況非法耶？
「復次，有六見處。云何為六？比丘者，所有色，過去、未來、現在，或內或外，或精或麁，或妙或不妙，或近或遠，彼一切非我有，我非彼有，亦非是神<note n="m200.28"/>。如是慧觀，知其如真。所有覺、所有想、所有此見非我有，我非彼有，我當無我，當不有；彼一切非我有，我非彼有，亦非是神。如是慧觀，知其如真。所有此見，若見聞識知，所得所觀，意所思念，從此世至彼世，從彼世至此世，彼一切非我有，我非彼有，亦非是神。如是慧觀，知其如真。所有此見，此是神，此是世，此是我，我當後世有，常不變易，恒不磨<note n="m200.29"/>滅法；彼一切非我有，我非彼有，亦非是神。如是慧觀，知其如真。」
於是，有一比丘從 *座而起，偏袒著衣，叉手向佛，白曰：「世尊！頗有因內有恐怖耶<note n="m200.30"/>？」
世尊答曰：「有也。」
比丘復問曰：「世尊！云何因內有恐怖耶？」
世尊答曰：「比丘者，如是見、如是說：彼或昔時無，設有我不得。彼如是見、如是說，憂慼煩勞，啼哭椎<note n="m200.31"/>胸而發狂癡。比丘！如是因內有恐怖也<note n="m200.32"/>。」
比丘歎世尊已，復問曰：「世尊！頗有因內無恐怖 *耶<note n="m200.33"/>？」
世尊答曰：「有也。」
比丘復問曰：「世尊！云何因內無恐怖 *耶？」
世尊答曰：「比丘者，不如是見、不如是說：彼或昔時無，設有我不得。彼不如是見、不如是說，不憂慼，不煩勞，不啼哭，不 *椎胸，不發狂癡。比丘！如是因內無恐怖也<note n="m200.34"/>。」
比丘歎世尊已，復問曰：「世尊！頗有因外有恐怖 *耶？」
世尊答曰：「有也。」
比丘復問曰：「世尊！云何因外有恐怖 *耶<note n="m200.35"/>？」
世尊答曰：「比丘者，如是見、如是說：此是神，此是世，此是我，我當後世有。彼如是見、如是說，或遇如來<note n="m200.36"/>，或遇如 *來弟子，聰明智慧而善言語，成就智慧。彼或如來，或如來弟子，滅一切自身故說法，捨離一切漏、一切我、我所作，滅慢使故說法。彼或如來，或如來弟子，滅一切自身故說法，捨離一切漏、一切我、我所作，滅慢使故說法時，憂慼煩勞，啼哭 *椎胸而發狂癡，如是說：我斷壞不復有。所以者何？彼比丘所謂長夜不可愛、不可樂、不可意念。比丘多行彼便憂慼煩勞，啼<note n="m200.37"/>哭 *椎胸而發狂癡。比丘！如是因外有恐怖也。」
比丘歎世尊已，復問曰：「世尊！頗有因外無恐怖 *耶<note n="m200.38"/>？」
世尊答曰：「有也。」
比丘復問曰：「世尊！云何因外無恐怖耶？」
世尊答曰：「比丘者，不如是見、不如是說：此是神，此是世，此是我，我當後世有。彼不如是見、不如是說，或遇如來，或遇如來弟子，聰明智慧而善言語，成就智慧。彼或如來，或如來弟子，滅一切自身故說法，捨離一切漏、一切我、我所作，滅慢使故說法。彼或如來，或如來弟子，滅一切自身故說法，捨離一切漏、一切我、我所作，滅慢使故說法時，不憂慼，不煩勞，不啼哭，不 *椎胸，不發狂癡，不如是說：我斷壞不復有。所以者何？彼比丘所謂長夜可愛、可樂、可意念。比丘多行彼便不憂慼，不煩勞，不啼哭，不 *椎胸，不發狂癡。比丘！如是因外無恐怖也。」
爾時，比丘歎世尊曰：「善哉！善哉！」歎善哉已，聞佛所說，善受持誦，則便默然。
於是，世尊歎諸比丘曰：「善哉！善哉！比丘受如是所可受<note n="m200.39"/>，受<note n="m200.40"/>已，不生憂慼，不煩勞，不啼哭，不 *椎胸，不發狂癡。汝等見所受所可受，不生憂慼，不煩勞，不啼哭，不 *椎胸，不發狂癡耶？」
比丘答曰：「不也，世尊！」
世尊歎曰：「善哉！善哉！汝等依如是見所可依，見已，不生憂慼，不煩勞，不啼哭，不 *椎胸，不發狂癡。汝等見依如是見所可依，見已，不生憂慼，不煩勞，不啼哭，不 *椎胸，不發狂癡耶？」
比丘答曰：「不也，世尊！」
世尊歎曰：「善哉！善哉！汝等受如是身，所有身常住不變易、不 *磨滅法，汝等見受如是身所可受<note n="m200.41"/>身已，常住不變易、不 *磨滅法耶？」
比丘答曰：「不也，世尊！」
世尊歎曰：「善哉！善哉！所謂因神故有我，無神則<note n="m200.42"/>無我。是為神、神所有，不可得、不可施設，及心中有見處、結著、諸使亦不可得，不可施設。比丘！非為具足說見及見所相續，猶如阿梨吒比丘本為伽陀婆利耶？」
比丘答曰：「如是，世尊！為具足說見及見所相續，猶如阿梨吒比丘本為伽陀婆*利。」
「復次，有六見處。云何為六？比丘者，所有色，過去、未來、現在，或內或外，或精或麁，或妙或不妙，或近或遠，彼一切非我有，我非彼有，亦非是神。如是慧觀，知其如真。所有覺、所<note n="m200.43"/>有想、所有此見，非我有，我非彼有，我<note n="m200.44"/>當無我，當不有；彼一切非我有，我非彼有，亦非是神。如是慧觀，知其如真。所有此見，若見聞識知，所得所觀，意所思念，從此世至彼世，從彼世至此世，彼一切非我有，我非彼有，亦非是神。如是慧觀，知其如真。所有此見，此是神，此是世，此是我，我當後世有，常不變易，恒不 *磨滅法；彼一切非我有，我非彼有，亦非是神。如是慧觀，知其如真。
「若<note n="m200.45"/>有比丘，此六見處不見是神，亦不見神所有。彼如是不見已，便不受此世；不受此世已，便無恐怖；因不恐怖已，便得般涅槃，生已盡，梵行已立，所作已辦，不更受<note n="m200.46"/>有，知如真。是謂比丘度壍、過壍、破墎<note n="m200.47"/>、無門、聖智慧鏡。云何比丘度壍耶？無明壍已盡已知，拔絕根本，打<note n="m200.48"/>破不復當生，如是比丘得度壍也。云何比丘過壍耶？有愛已盡已知，拔絕根本， *打破不復當生，如是比丘得度壍也。云何比丘破 *墎耶？無窮生死已盡已知，拔絕根本， *打破不復當生，如是比丘得破 *墎也。云何比丘無門耶？五下分結已盡已知，拔絕根本， *打破不復當生，如是比丘得無門也。云何比丘聖智慧鏡？我慢已盡已知，拔絕根本， *打破不復當生，如是比丘聖智慧鏡，是謂比丘度壍、過壍、破 *墎、無門、聖智慧鏡。
「如是正解脫如來，有因提羅<note n="m200.49"/>及天伊沙那<note n="m200.50"/>，有梵及眷屬，彼求不能得如來所依識。如來是梵，如來是冷，如來不煩熱，如來是不異<note n="m200.51"/>，我如是說。諸沙門、梵志誣謗我，虛妄言不真實：沙門瞿曇御無所施設，彼實有眾生，施設斷滅壞，若此中無我不說。彼如來於現法中說無憂，若有他人罵詈如來，撾打如來<note n="m200.52"/>，瞋恚責數<note n="m200.53"/>者，如來因彼處不瞋恚、不憎嫉，終無害心。若人罵詈如來，撾打、瞋恚責數時，如來意云何？如來作是念：若我本所作、本所造者，因彼致此言。然罵詈如來，撾打、瞋恚 *責數者，如來作是意。若有他人恭敬如來，供養禮事尊重者，如來因此不以為悅，不以為歡喜，心不以為樂。若他人恭敬如來，供養禮事尊重者，如來意云何？如來作是念：若我今所知所斷，因彼致此。若有他人恭敬如來，供養禮事尊重者，如來作是意。」
於是，世尊告諸比丘：「若有他人罵詈汝等，撾打、瞋恚 *責數者，若有恭敬供養、禮事尊重者，汝等因此亦當莫瞋恚憎嫉，莫起害心，亦莫歡悅歡喜，亦莫心樂。所以者何？我等無神、無神所有。猶如今<note n="m200.54"/>此勝林門外燥草枯木，或有他人持去火燒，隨意所用。於意云何？彼燥草枯木頗作是念：他人持我去火燒，隨意所用耶？」
諸比丘答曰：「不也，世尊！」
「如是若有他人罵詈汝等，撾打、瞋恚 *責數者，若有恭敬供養、禮事尊重者，汝因此亦當莫瞋恚憎嫉，莫起害心，亦莫歡悅歡喜，亦莫心樂。所以者何？我等無神，無神所有。我<note n="m200.55"/>法善說，發露廣布，無有空缺，流布宣傳，乃至天人。如是我法善說，發露廣布，無有空缺，流布宣傳，乃至天人，若正智慧<note n="m200.56"/>解脫命終者，彼不施設有無窮。我法善說，發露廣布，無有空缺，流布宣傳，乃至天人。如是我法善說，發露廣布，無有空缺，流布宣傳，乃至天人，若有五下分結盡而命終者，生於彼間，便般涅槃，得不退法，不還此世。
「我法善說，發露廣布，無有空缺，流布宣傳，乃至天人。如是我法善說，發露廣布，無有空缺，流布宣傳，乃至天人。彼三結已盡，淫怒癡薄，得一往來天上人間，一往來已，便得苦邊。我法善說，發露廣布，無有空缺，流布宣傳，乃至天人。如是我法善說，發露廣布，無有空缺，流布宣傳，乃至天人，彼三結已盡，得<note n="m200.57"/>須陀洹，不墮惡法，定趣正覺，極七往來天上人間，七往來已，便得苦邊。我法善說，發露廣布，無有空缺，流布宣傳，乃至天人。如是我法善說，發露廣布，無有空缺，流布宣傳，乃至天人，若有信樂於我而命終者，皆<note n="m200.58"/>生善處，如上有餘。」
佛說如是，彼諸比丘聞佛所說，歡喜奉行！
阿梨吒經第九竟<note n="m200.59"/>（四千五百七十字<note n="m200.60"/>）