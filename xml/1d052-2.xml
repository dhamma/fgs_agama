大愛道般涅槃分品第五十二<note n="e52.4"/>
<font color="#800000"><b>（四六七）</b></font><note n="e52.5"/>
聞如是：
一時，佛在舍衛國祇樹給孤獨園。
爾時，有一比丘至世尊所，頭面禮足，在一面坐。爾時，彼比丘白佛言：「世尊<note n="e52.6"/>！劫為長遠？」
佛告比丘：「劫極長<note n="e52.7"/>遠，不可以算<note n="e52.8"/>籌量。我今當與汝引譬喻，善思念之，吾今當為汝說！」爾時，彼比丘從佛受教。
世尊告曰：「猶<note n="e52.9"/>如大石山縱廣一由旬，高一由旬，設有人來手執天衣<note n="e52.10"/>，百歲一拂，石猶磨<note n="e52.11"/>滅，劫數難限。所以然者，劫數長遠，無有邊際，如此非一劫、百劫。所以然者，生死長遠，不可限量，無有邊際。眾生之類，無明所蔽<note n="e52.12"/>，流浪生死，無有出期<note n="e52.13"/>，死此生彼，無有窮已，我於其中厭患生死。如是，比丘！當求巧便，免此愛著之想。」
爾時，諸比丘聞佛所說，歡喜奉行！
<font color="#800000"><b>（四六八）</b></font><note n="e52.14"/>
聞如是：
一時，佛在舍衛國祇樹給孤獨園。
爾時，世尊告諸比丘：「隨時聞法有五功德，恆不失時。云何為五？未曾聞法便聞之，已聞便受<note n="e52.15"/>持，除去狐疑，亦無邪見，解甚深之法。是謂，比丘！隨時聞法有此五功德。是故，比丘！當念常<note n="e52.16"/>聽甚深之法，此是我之教誡<note n="e52.17"/>。如是，比丘！當作是學！」
爾時，諸比丘聞佛所說，歡喜奉行！
<font color="#800000"><b>（四六九）</b></font><note n="e52.18"/>
聞如是：
一時，佛在毗舍離摩訶婆那園<note n="e52.19"/>中，與大比丘眾五百人俱。
爾時，師子大將<note n="e52.20"/>便往至世尊所，頭面禮足，在一面坐。爾時，如來告大將曰：「施主檀越有五功德，云何為五？
「於是，施主名聞遠布：『某甲村中有此好施之人，周窮濟乏，無有<note n="e52.21"/>愛惜。』是謂，師子大將！第一功德由<note n="e52.22"/>施主所致。
「復次，師子大將！施主檀越若至剎利眾、婆羅門眾、沙門眾中，皆無所畏，亦無疑難，是謂，師子！第二功德。
「復次，施主檀越多為人所愛念，普來宗仰，如子愛母，其心不相離，施主亦復如是，多為人所<note n="e52.23"/>愛。
「復次，師子！施主檀越布施之時，發歡喜心，以有歡喜<note n="e52.24"/>則<note n="e52.25"/>有悅豫，意性堅固，是時便自覺有樂有苦，亦不<note n="e52.26"/>變悔，如實而<note n="e52.27"/>自知。云何自知？知有苦諦、苦集<note n="e52.28"/>、苦盡、苦<note n="e52.29"/>出要諦，如實知之。」
爾時，世尊便說斯偈：
「施為眾福具，而逮第一義；
其能憶<note n="e52.30"/>施者，便發歡喜<note n="e52.31"/>心。
「復次，師子長者！施主檀越布施之時，身壞命終，生三十三天，又有五事勝彼諸天。云何為五？一者顏貌豪貴，威神光明；二者所欲自在，無事不果；三者若檀越施主生人中者，值富貴家；四者饒財多寶；五者言從語用。是謂，師子！檀越有此五功德引入善道。」
爾時，師子大將聞佛所說，歡喜踊躍，不能自勝，前白佛言：「唯願世尊及比丘僧當受我請！」
爾時，世尊默然受請。時，師子大將已<note n="e52.32"/>見世尊默然受請，卽從座<note n="e52.33"/>起，頭面禮足，便退而去，還至家中，辦具種種飲食，敷好坐具，卽白：「時至，今正是時。唯願大聖垂愍臨顧！」
爾時，世尊到時，著衣持鉢，將諸<note n="e52.34"/>比丘眾，前後圍繞<note n="e52.35"/>，至大將家，各次第坐。爾時，師子將軍見佛及比丘僧已次第坐<note n="e52.36"/>，手自斟酌行種種飲食。爾時，大將行食之時，諸天在虛空中而告之曰：「此是阿羅漢，斯人向阿羅漢，施此得福多，施此得福少；此是阿那含，此人向阿那 *含；此人是斯陀 *含，斯人向斯陀 *含道；此人是須陀洹，斯人向須陀洹道；是人七生往返<note n="e52.37"/>，此人一生；此<note n="e52.38"/>是持信，此人奉法；此是利根，此是鈍根；此人下卑；此人精進持戒，此人犯戒；施此人得福多，施此人<note n="e52.39"/>得福少。」
爾<note n="e52.40"/>時，師子大將聞諸天語已，亦不經懷，見如來食已訖，除去鉢器，更取小座，在<note n="e52.41"/>如來前坐。爾時，師子大將白世尊言：「我向者有諸天來至我所，而告之<note n="e52.42"/>曰：『從羅漢……至犯戒。』皆具白如來，雖聞斯言，亦不經懷，亦<note n="e52.43"/>不生此念：我當捨此施彼，捨彼施此。然我復生斯念：應施一切眾生，有形之類，由食而存，無食則喪。我躬自從如來聞說斯偈，恆在心懷而不忘失。云何名為<note n="e52.44"/>偈<note n="e52.45"/>？
『施當普平等，終不有所逆；
必當遇聖賢<note n="e52.46"/>，緣斯而得度。』
「是謂，世尊！斯偈所說，我躬從如來聞之，恆念奉行。」
佛告大將：「善哉<note n="e52.47"/>！斯名菩薩之心，平等惠施。若菩薩布施之時，亦不生此念：我當與此，置此，恆有平等而惠施。亦復有此念：一切眾生有食則存，無食則亡<note n="e52.48"/>。菩薩行施之時，亦復思惟此業，便說斯偈：
「夫人修其行，行惡及其善；
彼彼自受報，行終不衰秏<note n="e52.49"/>。
如人尋其行，卽受其果報；
為善獲其<note n="e52.50"/>善，作惡受惡報。
為惡及其善，隨人之所習；
如似種五穀，各獲其果實。
「師子大將！當以此方便，知善惡<note n="e52.51"/>各有其行。所以然者，從初發意至于成道，心無增減，不選<note n="e52.52"/>擇人，亦不觀其地。是故，師子！若欲惠施之時，恆念平等，勿興是非之心。如是，師子！當作是學！」
爾時，世尊復說嚫曰：
「施歡人所愛，眾人所稱歎；
所至無疑難，亦無嫉妬心。
是故智者施，除去諸惡想；
長夜至善處，諸天所嘉歎。」
爾時，世尊說斯語已，便從座<note n="e52.53"/>起而去。
爾時，師子聞佛所說，歡喜奉行！
<font color="#800000"><b>（四七○）</b></font><note n="e52.54"/>
聞如是：
一時，佛在舍衛國祇樹給孤獨園。
爾時，波斯匿王往至<note n="e52.55"/>世尊所，頭面禮足，在一面坐。是時，波斯匿王白世尊言：「夫施之家當施<note n="e52.56"/>何處？」
世<note n="e52.57"/>尊告王：「隨心所歡，便於彼施。」
王復白佛：「為施何處，得大功德？」
佛告王曰：「汝前<note n="e52.58"/>所問當施何處，今復問獲福功德。」
王白佛言：「我今問如來為施何處，獲其功德？」
佛告王曰：「吾今還問，王隨所樂，還報吾。云何，大王！若有剎利子來，婆羅門子來，然愚惑無所知，心意錯亂，恆不一定，來至王所，而問王言：『我等當恭奉聖王<note n="e52.59"/>，隨時所須。』云何，大王！須此人在左右乎<note n="e52.60"/>？」
王白佛言：「不須也，世尊！所以然者，由彼人無有黠慧，心識不定，不堪候<note n="e52.61"/>外敵之所致也。」
佛告王曰：「云何，大王！若剎利、婆羅門種多諸方便，無有恐難，亦不畏懼，能除<note n="e52.62"/>外敵，來至王所，而白王言：『我等隨時瞻奉聖王，唯願恩垂<note n="e52.63"/>當見納受！』云何，大王！當受斯人不<note n="e52.64"/>？」
王白佛言：「唯然，世尊！我等當納受斯人。所以然者，由彼人堪任 *候外敵，無有畏難， *亦不恐懼。」
佛告王曰：「今比丘亦復如是，諸根完具，捨五成六，護一降四，施此<note n="e52.65"/>之人，獲福最多。」
王白佛言：「云何比丘捨五成六，護一降四？」
佛告王曰：「於<note n="e52.66"/>是，比丘捨<note n="e52.67"/>貪欲蓋、瞋恚蓋、睡眠蓋<note n="e52.68"/>、掉戲蓋、疑蓋<note n="e52.69"/>。如是，比丘！名為捨五。云何比丘成就六？王當知之：若比丘見色已，不起色想，緣此護<note n="e52.70"/>眼根，除去惡不善念而 *護眼根。若耳、鼻、口<note n="e52.71"/>、身、意不起意識而 *護意根。如是，比丘成就六。云何比丘而 *護一？於是，比丘繫念在前。如是，比丘而 *護一。云何比丘而降四？於是，比丘降身魔、欲魔、死魔、天魔，皆悉降伏。如是，比丘降伏於四。如是，大王！捨<note n="e52.72"/>五就<note n="e52.73"/>六， *護一降四，施如此之人，獲福難量。大王<note n="e52.74"/>！邪見與邊見相應，如斯之人施蓋無益。」
時，王白佛言：「如是，世尊！施斯之人其福難量。若比丘成就一法，福尚難量，何況餘者？云何為一法？所謂身念是也。所以然者，尼乾<note n="e52.75"/>子恆計身行、意行，不計口行<note n="e52.76"/>。」
佛告王曰：「尼 *乾子者愚惑，意常錯亂，心識不定，是彼師法故，致斯言耳！彼受身行之<note n="e52.77"/>報，口行之報<note n="e52.78"/>蓋不足言，意行無形而不可見。」
王白佛言：「此三行中何者最重？身行耶？口行耶？意行<note n="e52.79"/>？」
佛告王曰：「此三行中意行最重<note n="e52.80"/>，口行、身行蓋不足言。」
王白佛言：「復何因緣故，說念意<note n="e52.81"/>最為第一？」
佛告王曰：「夫人所行，先意念，然後口發；口已<note n="e52.82"/>發，便身行殺、盜、淫。舌根不定，亦無端緒，正使彼人命終，身根、舌根在。大王！彼人何以故身、口不有所設<note n="e52.83"/>耶？」
王白佛言：「彼人以無意根故<note n="e52.84"/>，致斯變耳！」
佛告王曰：「當以此方便，知意根最為重，餘二者輕。」
爾時，世尊便說斯偈：
「心為法本，心尊心使；
心之念惡，卽行卽施；
於彼受苦，輪轢于轍<note n="e52.85"/>。
心為法本，心尊心使；
中心念善，卽行卽為；
受其善報，如影隨形。」
爾時，波斯匿王白世尊言：「如是，如來！為惡之人，身行惡，隨行墮惡趣。」
佛告王言：「汝為觀何等義，而來問我為施何人，獲福益多？」
王白佛言：「我昔至尼 *乾子所，問尼揵<note n="e52.86"/>子曰：『當於何處惠施？』尼 *乾子聞我所問已，更論餘事，亦不見報。時尼 *乾子語我言：『沙門瞿曇作是說：施我得福多，餘者無福，當施我弟子，不應施餘人。其有人民施我弟子者，其福不可量也。』
佛告王曰：「爾時，為云何報之？」
王白佛言：「時我便作是念：或有斯理，惠施如來，其福難量。今故問佛，為與何處，其福難量？然今，世尊！不自稱譽，亦不毀人。」
佛告王曰：「我口<note n="e52.87"/>不作是說：『施我得福多，餘者不得福。』但我今日所說，鉢中遺餘，持與人者，其福難量，以清淨之心，著淨水中，普生斯念：斯中有形之類，蒙祐無量，何況人形？但，大王！我今所說施持戒人，其福難量；與犯戒人者，蓋不足言。
「大王當知：如田家子善治其地，除去穢惡，以好穀子著良田中，於中獲子無有限量；亦如彼<note n="e52.88"/>田家子不修治地，亦不除去穢惡而下穀子，所<note n="e52.89"/>收蓋不足言。今比丘亦復如是，若比丘捨五 *就六，護一降四，如斯之人，其施惠者，其福無量，與邪見之人，蓋不足言。猶如，大王！剎利種、婆羅門種，意無疑難，能降外敵，當觀亦如羅漢之人。彼婆羅門種意不專定者，當觀<note n="e52.90"/>如邪見之人。」
時，波斯匿王白世尊言：「施持戒之人，其福難量。自今已後，其有<note n="e52.91"/>來求索者，終不違逆。若復四部之眾，有所求索者，亦不逆之，隨時給與衣被、飲食、牀臥具<note n="e52.92"/>，亦復施與諸梵行者。」
佛告之曰：「勿作是說，所以然者，施畜生之類，其福難量，況復人身乎？但我今日所說者，施持戒人難計，非犯戒人。」
波斯匿王白佛言：「我今重復自歸，然世尊殷勤，乃至於斯外道異學恆<note n="e52.93"/>誹世尊，又且世尊恆歎譽彼人；外道異學貪著利養，又復如來不貪利養。國事多猥<note n="e52.94"/>，欲還所止。」
佛告王曰：「宜知是時。」
爾時，波斯匿王聞佛所說，歡喜奉行！
<font color="#800000"><b>（四七一）</b></font><note n="e52.95"/>
聞如是：
一時，佛在舍衛國祇樹給孤獨園。
爾時，波斯匿王殺庶母百子，卽懷變悔：「我造惡源<note n="e52.96"/>，極為甚多，復用此為由王位故，殺此百人，誰能堪任除我愁憂？」波<note n="e52.97"/>斯匿王復作是念：唯有世尊能去我憂耳！時復作斯念：我今不宜懷此愁憂，默然至世尊所，當駕王威至世尊所。時波斯匿王告羣臣曰：「汝等催<note n="e52.98"/>駕寶羽<note n="e52.99"/>之車，如前王法，欲出舍衛城，親近如來。」
𣎴臣聞王教已，卽時嚴駕羽寶<note n="e52.100"/>之車，卽來白王言：「嚴駕已訖，王知是時
。」
時，波斯匿王卽乘羽寶車<note n="e52.101"/>，椎<note n="e52.102"/>鍾<note n="e52.103"/>鳴鼓，懸繒幡<note n="e52.104"/>蓋，人從<note n="e52.105"/>皆著鎧器，諸臣圍遶出舍衛城，往至祇洹<note n="e52.106"/>。步入祇 *洹精舍，如前王法，除五威儀：蓋、天冠、拂、劍、履屣，盡捨之。至世尊所，頭面布地，復以手摩如來足，並<note n="e52.107"/>自陳啟：「我今悔過，改往修來，愚惑不別真偽，殺庶母百子，由<note n="e52.108"/>王威力故。今來自悔，唯願納受！」
佛告王曰：「善哉！大王！還就本位，今當說法。」
波<note n="e52.109"/>斯匿王卽從 *座起，禮世尊足，還詣本位。
佛告王曰：「命極危脆，極壽不過百年，所出無幾。人壽百年，計三十三天一日一夜；計彼日夜三十日為一月，十二月為一歲，彼三十三天正壽千歲。計人中壽壽十<note n="e52.110"/>萬歲，復計還活地獄中一日一夜；復計彼日夜三十日為一月，十二月為一歲，還活地獄中五千歲，或壽半劫，或壽一劫，隨人所作行。或有中夭者，計人中之壽百億之歲。智者恆念普修此行，復<note n="e52.111"/>用此惡為？樂少<note n="e52.112"/>苦多，其殃難計。是故，大王！莫由己身、父母、妻子、國土、人民，施行罪業，亦莫為王身故而作罪本，猶如石蜜為初甜後苦，此亦如是。於短壽之中何為作惡？大王當知：有四大畏恆逼人身，終不可制約<note n="e52.113"/>，亦復不可咒術、戰鬥、藥草所能抑折：生<note n="e52.114"/>、老、病、死。亦如四大山從四方來，各各相就，摧壞樹木，皆悉磨滅，此四事者<note n="e52.115"/>亦復如是。大王當知：若生來時，使父母懷憂、愁、苦、惱，不可稱計；若老來至無復少壯，壞敗形貌，支節漸緩；若病來至丁壯之年，無復氣力，轉轉命促；若死來至斷於命根，恩愛別離，五陰各散。是謂，大王！有此四大，皆不得自在。
「若復有人親近殺生，受諸惡原；若生人中，壽命極短。若人習盜，後生貧困，衣不蓋形，食不充口。所以然者，皆由取他財物故，故<note n="e52.116"/>致斯變；若生人中受苦無量。若人淫他<note n="e52.117"/>，後生人中，妻不貞良。
「若人妄語，後生人中，言不信用，為人輕慢，皆由前世詐稱虛偽故。若人惡言，受地獄罪；若生人中，顏色醜陋，皆由前世惡言，故致<note n="e52.118"/>斯報。若人綺<note n="e52.119"/>語，受地獄罪；若生人中<note n="e52.120"/>，家中不和，恆被鬥亂，所以然者，皆由前身所造之報。若人兩舌，鬥亂彼此，受地獄罪；若生人中，家<note n="e52.121"/>不和<note n="e52.122"/>，恆有諍訟，所以然者，皆由前世鬥亂彼此之所致也<note n="e52.123"/>。
「若人喜憎嫉他<note n="e52.124"/>，受地獄罪；若生人中，為人所憎，皆由前世行本之所致也。若人興謀害之心，受地獄罪；若生人中，意不專定，所以然者，皆由前世興斯心故。若復有人習於邪見，受地獄罪；若生人中，聾盲瘖瘂，人所惡見，所由爾者，皆因前世行本所致也。
「是謂，大王！由此十惡之報，致斯殃舋<note n="e52.125"/>，受<note n="e52.126"/>無量苦<note n="e52.127"/>，況復外者乎？是故，大王！當以法治化，莫以非法；以理治民，亦莫非理。大王！諸以正法治民者，命終之後皆生天上。正使，大<note n="e52.128"/>王！命終之後，人民追憶，終不忘失<note n="e52.129"/>，名稱遠布。
「大王當知：諸以非法治化人民，死後皆生地獄中。是時，獄卒以五縛繫之，其中受苦不可稱量；或鞭，或縛，或捶，或解諸支節，或取火炙，或以鎔<note n="e52.130"/>銅灌其身，或剝其皮，或以草<note n="e52.131"/>著<note n="e52.132"/>腹，或<note n="e52.133"/>拔其舌，或刺其體，或鋸解其身，或鐵臼中擣，或輪壞其形，使走刀山劍樹，不令停息；抱熱銅柱，或挑其眼，或壞耳<note n="e52.134"/>根，或<note n="e52.135"/>截手足、耳<note n="e52.136"/>鼻，已<note n="e52.137"/>截復生。復舉身形著大鑊中，復以鐵叉擾動其身，不令息<note n="e52.138"/>住，復從鑊中出，生拔脊筋，持用治車；復使入熱炙<note n="e52.139"/>地獄中，復入熱屎地獄中，復入刺地獄中，復入灰河<note n="e52.140"/>地獄中，復入刀樹地獄中；復令仰臥以熱鐵丸使<note n="e52.141"/>食之，腸胃五藏皆悉爛盡，從下而過；復以 *鎔銅而灌其口，從下而過，於中受苦惱，要當罪畢，然後乃出。如是，大王！眾生入地獄，其事如是，皆由前世治法不整<note n="e52.142"/>之所致也。」
爾時，世尊便說斯偈：
「百年習放逸<note n="e52.143"/>，後故入地獄；
斯竟<note n="e52.144"/>何足貪？受罪難稱計。
「大王！以法治化<note n="e52.145"/>，自濟其身，父母、妻子、奴婢、親族將護國事。是故，大王！常當以法治化，勿<note n="e52.146"/>以非法。人命極短，在世須臾間耳！生死長遠，多諸畏難。若死來至，於中呼<note n="e52.147"/>哭，骨節離解，身體煩疼。爾時，無有救者，非有父母、妻子、奴婢、僕從、國土、人民所能救也。有此之難，誰堪代者，唯有布施、持戒，語常和悅，不傷人意，作眾功德，行諸善本。」
爾時，世尊便說斯偈：
「智者當惠施，諸佛所嘉歎；
是故清淨心，勿有懈慢意。
為死之所逼，受大極苦惱；
至彼惡趣中，無有休息時。
若復欲來時，極受於苦惱；
諸根自然壞，由惡無休息。
若醫師來時，合集諸藥草；
不遍其身體，由惡無休息。
若復親族來，問其財貨<note n="e52.148"/>本；
耳亦不聞聲，由惡無休息。
若復移在地，病人臥其上；
形如枯樹根，由惡無休息。
若復 *已命終，身命<note n="e52.149"/>識已離；
形如牆壁土，由惡無休息。
若復彼死屍<note n="e52.150"/>，親族舉冢間；
彼無可恃<note n="e52.151"/>者，唯福可怙耳！
「是故，大王！當求方便，施行福業。今不為者，後悔無益。」
爾時，世尊便說斯偈<note n="e52.152"/>：
「如來由福力，降伏魔官屬；
今已逮<note n="e52.153"/>佛力，是故福力尊。
「是故，大王！當念作福，為惡尋當悔<note n="e52.154"/>，更莫復犯。」
爾時，世尊便說斯偈：
「雖為極惡原，悔過漸復薄；
是時<note n="e52.155"/>於世間，根本皆消滅。
「是故，大王！莫由己身，修行其惡；莫為父母、妻子、沙門、婆羅門，施行於惡，習其惡行。如是，大王！當作是學！」
爾時，世尊便說斯偈：
「非父母兄弟，亦非諸親族；
能免此惡<note n="e52.156"/>者，皆捨歸於死。
「是故，大王！自今已<note n="e52.157"/>後，當以法治化，莫以非法。如是，大王！當作是學！」
爾時，波斯匿王聞佛所說，歡喜奉行！
<font color="#800000"><b>（四七二）</b></font><note n="e52.158"/>
聞如是：
一時，佛在舍衛國祇樹給孤獨園<note n="e52.159"/>。
爾時，國王波斯匿<note n="e52.160"/>夜夢見十事<note n="e52.161"/>。王卽覺悟<note n="e52.162"/>，大用愁怖，懼畏亡國及身、妻、子。明日卽召公卿、大臣、明智道士、婆羅門能解夢相者，悉來集會。王卽為說夜夢十事：「誰能解者？」
婆羅門言：「我能解之；恐王聞之，卽當不樂。」
王言：「便說之。」
婆羅門言：「當亡國王及王太子、王妻。」
王言<note n="e52.163"/>：「云何<note n="e52.164"/>，諸人！寧可禳厭<note n="e52.165"/>不耶？」
婆羅門言：「斯事可 *禳厭之；當殺太子及王所重大夫人、邊傍侍者、僕從、奴婢，并所貴大臣，以用祠天王；所有臥具、珍琦<note n="e52.166"/>寶物，皆當火燒，以祠於天。如是，王身及國可盡無他。」
王聞婆羅門言，大用愁憂不樂，卻入齋室，思念此事。王有夫人名曰摩利，就到王所，問王意故：「何以愁憂不樂？妾身將有過於王耶？」
王言：「卿無過於我，但莫問是事。卿儻聞之，令汝愁怖！」
夫人答王：「不敢愁怖。」
王言：「不須問也，聞者卿<note n="e52.167"/>怖！」
夫人言：「我是王身之半，有急緩<note n="e52.168"/>當殺妾一人。王<note n="e52.169"/>安隱不以為怖，願王說之！」
王卽為夫人說：「昨夜夢見十事：『一者見三釜羅，兩邊釜滿，中央<note n="e52.170"/>釜空，兩邊釜沸氣相交往，不入中央空釜中；二者夢見馬口亦食、尻亦食；三者夢見大樹生華；四者夢見小樹生果；五者夢見一人索繩，然後有羊，羊主食繩；六者夢見狐<note n="e52.171"/>坐金牀上，食以金器；七者夢見大牛還從犢子嗽<note n="e52.172"/>乳；八者夢見黑牛羣，從四面吼鳴<note n="e52.173"/>來，相趣欲鬥，當合未合，不知牛處；九者夢見大陂池水，中央濁，四邊清；十者夢見大溪水波流正赤。』夢見已，卽寤，大用惶怖，恐亡國及身、妻、子、人民。今召公卿、大臣、道人、婆羅門能解夢<note n="e52.174"/>者。時有一婆羅門言：『當殺王太子、所重夫人、大臣、奴婢，以祠於天。』以故致愁耳！」
夫人報言：「大王！莫愁夢<note n="e52.175"/>，如人行買金，又以火燒，兼石上磨<note n="e52.176"/>，好惡自現，今佛近在祇 *洹精舍，可往問佛，佛解說者可隨佛說。云何信此狂癡婆羅門語，以自愁苦，乃至於斯？」
王方喜寤，卽召左右傍臣，速嚴駕車騎，王乘高蓋之車，乘騎侍<note n="e52.177"/>從數千萬人，出舍衛城到祇 *洹精舍，下<note n="e52.178"/>步到佛所，頭面禮足，長跪叉手，前白佛言：「昨夜夢見十事。願佛哀我，事事解說！」
佛告王曰：「善哉！大王！王所夢者，乃為將來後世現瑞應耳！後世人民不畏禁法，普當淫泆，貪有<note n="e52.179"/>妻息，放情淫嫟，無有厭足，妬<note n="e52.180"/>忌愚癡，不知慚，不知<note n="e52.181"/>愧，貞潔<note n="e52.182"/>見棄，佞諂亂國。王夢見三釜羅，兩邊釜滿，中央釜空，兩邊釜沸氣相交往，不入中央空釜中者，後世人民皆當不給足養親貧窮，同生不親近，反<note n="e52.183"/>親他人，富貴相從，共相饋遺。王夢見一事，正為此耳！
「王夢見馬口亦食，尻亦食，後世人民、大臣、百官、長吏、公卿，廩<note n="e52.184"/>食於官，復食於民，賦歛<note n="e52.185"/>不息，下吏作姦，民不得寧，不安舊土。王夢見二事，正為此耳！
「王夢見大樹生華，後世人民多逢驅役，心焦<note n="e52.186"/>意惱，常有愁怖，年未<note n="e52.187"/>滿三十，頭髮<note n="e52.188"/>皓白<note n="e52.189"/>。王夢見三事正為此<note n="e52.190"/>耳！
「王夢見小樹生果，後世女人年未滿十五，便行求嫁，抱兒來歸，不知慚愧。王夢見四事，正為是耳！
「王夢見一人索繩後有羊，羊主食繩，末後世人夫婿行賈，或入軍征，遊洋<note n="e52.191"/>街里，朋黨交戲，不肖<note n="e52.192"/>之妻在家與<note n="e52.193"/>男子私通栖<note n="e52.194"/>宿，食飲<note n="e52.195"/>夫財，快情恣欲，無有愧陋。夫亦知之，效人佯愚。王夢見五事，正為是耳！
「王夢見狐上金牀，食用金器，後世人賤者當貴，在金牀上，坐食飲重味，貴族大姓當給走使，良人作奴婢，奴婢為良人。王夢見六事，正謂此耳！
「王夢見大牛還從犢子下 *嗽乳，後世人母，當為女作媒，將他男子與共<note n="e52.196"/>房室，母住守門，從得財物，持<note n="e52.197"/>用自給活，父亦同情，佯聾不知。王夢見七事，正謂是耳！
「王夢見黑牛從四面羣來，相趣鳴吼欲鬥，當合未合<note n="e52.198"/>，不知牛處，後世人國王<note n="e52.199"/>、大臣、長吏、人民，皆當不畏大禁，貪淫嗜欲，畜財貯產，妻子<note n="e52.200"/>大小皆不廉潔，淫妷饕餮<note n="e52.201"/>，無有厭極，嫉妬、愚癡，不知慚愧，忠孝不行，佞<note n="e52.202"/>諂破國，不畏上下，雨不時節，氣不和適，風塵暴起，飛沙折木，蝗蟲噉稼，使茲不熟，帝王人民施行如此，故天<note n="e52.203"/>使然<note n="e52.204"/>，又現四邊起雲，帝王人民皆喜，各言：『雲以四合，今必當雨。』須臾之間雲各自散，故現此怪，欲使萬<note n="e52.205"/>民改行，守善持戒，畏懼天地，不入惡道，貞廉自守，一妻一婦，慈心不怒。王夢見八事，正謂此耳！
「王夢見大陂水，中央濁、四邊清，後世人在閻浮地內，臣當不忠，子當不孝，不敬長老，不信佛道，不敬明經道士，臣貪官賜，子貪父財，無有 *反復，不顧義理，邊國當忠孝，尊敬長老，信樂佛道，給施明經道士，念報 *反復。王夢見九事，正謂此耳！
「王夢見大溪水流波正赤，後世人諸帝王、國 *王，當不厭其國，興師共鬥，當作車兵、馬兵，當相攻伐，還相殺害，流血正赤。王夢見十事，正謂是耳！盡皆為後世人之事耳！後世人若能心存佛道，奉事明經道人者，死皆生天上；若作愚行，更共相殘者，死入三惡道，不可復陳。」
王卽長跪，叉手受佛教，心中歡喜，得定慧，無復恐怖，王便稽首作禮，頭面著佛足：「還宮，重賜夫人，拜為正后，多給財寶，資<note n="e52.206"/>令施人，國遂豐樂。皆奪諸公卿、大臣、婆羅門俸<note n="e52.207"/>祿，悉逐出國，不復信用。一切人民皆發無上正真之道。」王及夫人禮佛而去。
爾時，波斯匿王聞佛所說，歡喜奉行！
增<note n="e52.208"/>壹阿 *含經卷第五十一<note n="e52.209"/>  