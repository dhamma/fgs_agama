<sid n="m132"/>　　（一三二）中阿含<note n="m132.1"/>大品賴吒惒羅經<note n="m132.2"/>第十六（第三念誦<note n="m132.3"/>）
<p/>我聞如是：
<p/>一時，佛遊拘樓瘦，與大比丘眾俱，往至鍮蘆吒<note n="m132.4"/>，住鍮蘆吒村北尸攝惒園<note n="m132.5"/>中。
<p/>爾時，鍮蘆吒梵志、居士聞：沙門瞿曇釋種子捨釋宗族，出家學道，遊拘樓瘦，與大比丘眾俱，來至此鍮蘆吒，住鍮蘆吒村北尸攝惒園中。彼沙門瞿曇有大名稱，周聞十方，沙門瞿曇如來、無所著、等正覺、明行成為、善逝、世間解、無上士、道法御、天人師，號佛、眾祐，彼於此世，天及魔、梵、沙門、梵志，從人至天，自知自覺，自作證成就遊。彼若說法，初妙、中妙、竟亦妙，有義有文，具足清淨，顯現梵行。若見如來、無所著、等正覺，尊重禮拜，供養承事者，快得善利，我等應共往見沙門瞿曇禮拜供養。
<p/>鍮蘆吒梵志、居士聞已，各與等類眷屬相隨，從鍮蘆吒出，北行至尸攝惒園，欲見世尊禮拜、供養。往詣佛已，彼鍮蘆吒梵志、居士或稽首佛足，卻坐一面；或問訊佛，卻坐一面；或叉手向佛，卻坐一面；或遙見佛已，默然而坐<note n="m132.6"/>。彼時，鍮蘆吒梵志、居士各坐已定，佛為說法，勸發渴仰，成就歡喜。無量方便為彼說法，勸發渴仰，成就歡喜已，默然而住。時，鍮蘆吒梵志、居士，佛為說法，勸發渴仰，成就歡喜已，各從座<note n="m132.7"/>起，稽首佛足，繞佛<note n="m132.8"/>三匝而去。
<p/>彼時，賴吒惒羅<note n="m132.9"/>居士子故坐不起。於是，賴吒惒羅居士子，鍮蘆吒梵志、居士去後不久，卽從 *座起，偏袒著衣，叉手向佛，白曰：「世尊！如我知佛所說法者，若我在家，為鎖所鎖<note n="m132.10"/>，不得盡形壽清淨行梵行。世尊！願我得從世尊出家學道而受具足，得作比丘，淨修梵行。」
<p/>世尊問曰：「居士子！父母聽汝於正法、律中至信、捨家、無家、學道耶？」
<p/>賴吒惒羅居士子白曰：「世尊！父母未聽我於正法、律中至信、捨家、無家、學道。」
<p/>世尊告曰：「居士子！若父母不聽汝於正法、律中至信、捨家、無家、學道者，我不得度汝出家學道，亦不得授<note n="m132.11"/>具足。」
<p/>賴吒惒羅居士子白曰：「世尊！我當方便從父母求，必令聽我於正法、律中至信、捨家、無家、學道。」
<p/>世尊告曰：「居士子！隨汝所欲。」
<p/>於是，賴吒惒羅居士子聞佛所說，善受善<note n="m132.12"/>持，稽首佛足，繞三匝還歸，白曰：「二尊<note n="m132.13"/>！如我知佛所說法者，若我在家，為鎖所鎖，不得盡形壽清淨行梵行，唯願二尊聽我於正法、律中至信、捨家、無家、學道。」
<p/>賴吒惒羅父母告曰：「賴吒惒羅！我今唯有汝一子，極愛憐念，意常愛<note n="m132.14"/>樂，見無厭足，若汝命終，我尚不欲相棄捨也，況生別離不見汝耶？」
<p/>賴吒惒羅居士子復至再三白曰：「二尊！如我知佛所說法者，若我在家，為鎖所鎖，不得盡形壽清淨行梵行，唯願二尊聽我於正法、律中至信、捨家、無家、學道。」
<p/>賴吒惒羅居士子父母亦至再三告曰：「賴吒惒羅！我今唯有汝一子，極愛憐念，意常 *愛樂，見無厭足，若汝命終，我尚不欲相棄捨也，況生別離不見汝耶？」
<p/>於是，賴吒惒羅居士子卽時臥地：「從今不起，不飲不食，乃至父母聽我於正法、律中至信、捨家、無家、學道！」於是，賴吒惒羅居士子一日不食，至二、三、四、多日不食。
<p/>於是，賴吒惒羅居士子父母往至子所，告曰：「賴吒惒羅！汝至柔軟，身體極好，常坐臥好床，汝今不知苦耶？賴吒惒羅！汝可速起，行欲布施，快修福業。所以者何？賴吒惒羅！世尊境界甚難甚難！出家學道亦復甚難！」爾時，賴吒惒羅居士子默然不答。
<p/>於是，賴吒惒羅居士子父母往至賴吒惒羅親親及諸臣所，而作是語：「汝等共來至賴吒惒羅所，勸令從地起。」
<p/>賴吒惒羅居士子親親及諸臣等卽便共至賴吒惒羅所，語曰：「賴吒惒羅！汝至柔軟，身體極好，常坐臥好床，汝今不知苦耶？賴吒惒羅！汝可速起，行欲布施，快修福業。所以者何！世尊境界甚難甚難！出家學道亦復甚難！」彼時，賴吒惒羅居士子默然不答。
<p/>於是，賴吒惒羅居士子父母至賴吒惒羅居士子善知識、同伴、同時所，而作是語：「汝等共來至賴吒惒羅所，勸令從地起。」
<p/>於是，賴吒惒羅居士子善知識、同伴、同時卽共往詣賴吒惒羅居士子所，而作是語：「賴吒惒羅！汝至柔軟，身體極好，常坐臥好床，汝今不知苦耶？賴吒惒羅！汝可速起，行欲布施，快修福業。所以者何？賴吒惒羅！世尊境界甚難甚難！出家學道亦復甚難！」彼時，賴吒惒羅居士子默然不答。
<p/>於是，賴吒惒羅居士子善知識、同伴、同時往至賴吒惒羅居士子父母所，作如是語：「可聽賴吒惒羅於正法、律中至信、捨家、無家、學道。若其樂者，於此生中，故可相見。若不樂者，必自來還歸父母所。今若不聽，定死無疑，當何所益？」
<p/>於是，賴吒惒羅居士子父母聞已，語賴吒惒羅居士子善知識、同伴、同時曰：「我今聽賴吒惒羅於正法、律中至信、捨家、無家、學道。若學道來還，故可見也。」
<p/>賴吒惒羅居士子善知識、同伴、同時卽共往詣賴吒惒羅所，便作是語：「居士子！父母聽汝於正法、律中至信、捨家、無家、學道。若學道已，還見父母。」
<p/>賴吒惒羅居士子聞是語已，便大歡喜，生愛生樂，從地而起，漸養其身。身平復已，從鍮蘆吒出，往詣佛所，稽首佛足，白曰：「世尊！父母聽我於正法、律中至信、捨家、無家、學道。唯願世尊，聽從世尊出家學道而受具足，得作比丘！」
<p/>於是，世尊度賴吒惒羅居士子出家學道，授其具足。授具足已，於鍮蘆吒隨住數時，於後則便攝衣持鉢，遊行展轉，往至舍衛國，住勝林給孤獨園。尊者賴吒惒羅出家學道，受具足已，在遠離獨<note n="m132.15"/>住，心無放逸，修行精勤。彼在遠離獨住，心無放逸，修行精勤已，族姓子所為剃除鬚髮，著袈裟衣，至信、捨家、無家、學道者，唯無上梵行訖，於現法中自知自覺，自作證成就遊：生已盡，梵行已立，所作已辦，不更受有，知如真。尊者賴吒惒羅知法已，至得阿羅訶。
<p/>於是，尊者賴吒惒羅得阿羅訶已後或九年、十年，而作是念：我本已許出家學道還見父母，我今寧可還赴本要<note n="m132.16"/>。於是，尊者賴吒惒羅往詣佛所，稽首佛足，卻坐一面，白曰：「世尊！我本有要，出家學道已，還見父母。世尊！我今辭行，往見父母，赴其本要。」
<p/>爾時，世尊便作是念：此賴吒惒羅族姓子，若使捨戒，罷道行欲如本者，必無是處。世尊知已，告曰：「汝去未度者度，未解脫者令得解脫，未滅訖者令得滅訖。賴吒惒羅！今隨汝意。」
<p/>彼時，尊者賴吒惒羅聞佛所說，善受善持，卽從 *座起，稽首佛足，繞三匝而去，至己房中，收舉臥具，著衣持鉢，遊行展轉，往至鍮蘆吒，住鍮蘆吒村北尸攝惒園。於是，尊者賴吒惒羅過夜平旦，著衣持鉢，入鍮蘆吒而行乞食。尊者賴吒惒羅作如是念：世尊稱歎次第乞食，我今寧可於此鍮蘆吒次第乞食。尊者賴吒惒羅便於鍮蘆吒次第乞食，展轉至本家。
<p/>彼時，尊者賴吒惒羅父在中門住，修理鬚髮，尊者賴吒惒羅父遙見尊者賴吒惒羅來，便作是語：「此禿沙門為黑<note n="m132.17"/>所縛，斷種無子，破壞我家。我有一子，極愛憐念，意常忍樂，見無厭足，彼將去度，當莫與食。」
<p/>尊者賴吒惒羅自於父家不得布施，但得責<note n="m132.18"/>數<note n="m132.19"/>：「此禿沙門為黑所縛，斷種無子，破壞我家。我有一子，極愛憐念，意常愛<note n="m132.20"/>樂，見無厭足，彼將去度，當莫與食。」尊者賴吒惒羅知已，便速出去。
<p/>彼時，尊者賴吒惒羅父家<note n="m132.21"/>婢使以箕盛臭爛飲食，欲棄著糞聚中。尊者賴吒惒羅見父婢使以箕盛臭爛飲食，欲棄著糞聚中，便作是語：「汝妹！若此臭<note n="m132.22"/>爛飲食法應棄者，可著我鉢中，我當食之。」
<p/>彼時，尊者賴吒惒羅父家婢使以箕中臭爛飲食瀉<note n="m132.23"/>著鉢中， *瀉著鉢中時取其二相識，其音聲及其手足。取二相已，卽往至尊者賴吒惒羅父所，而作是語：「尊今當知：尊子賴吒惒羅還來至此鍮蘆吒，可往見之。」尊者賴吒惒羅父聞已，大歡喜踊躍，左<note n="m132.24"/>手攝衣，右<note n="m132.25"/>手摩抆<note n="m132.26"/>鬚髮，疾往詣尊者賴吒惒羅所。
<p/>彼時，尊者賴吒惒羅向壁食此臭爛食，尊者賴吒惒羅父見尊者賴吒惒羅向壁食此臭爛食，作如是說：「汝賴吒惒羅！汝至柔軟，身體極好，常食好食，賴吒惒羅！汝云何乃食此臭爛食耶？賴吒惒羅！汝以何意來此鍮蘆吒，而不能還至父母家耶？」
<p/>尊者賴吒惒羅白曰：「居士！我入父家不得布施，但得 *責 *數：『此禿沙門為黑所縛，斷種無子，破壞我家。我唯有一<note n="m132.27"/>子，至愛憐念，意常 *愛樂，見無厭足，彼將去度，當莫與食。』我聞此已，便<note n="m132.28"/>速出去。」
<p/>尊者賴吒惒羅父卽辭謝曰：「賴吒惒羅可忍，賴吒惒羅可忍，我實不知賴吒惒羅還入父家。」於是，尊者賴吒惒羅父敬心扶抱尊者賴吒惒羅，將入於內，敷座令坐，尊者賴吒惒羅卽便就坐<note n="m132.29"/>。
<p/>於是，其父見尊者賴吒惒羅坐已，往至婦所，而作是語：「卿今當知：賴吒惒羅族姓子今來還家，可速辦飲食！」
<p/>尊者賴吒惒羅母聞已，大歡喜踊躍，速辦飲食。辦飲食已，疾輦錢出，著中庭地，聚作大積<note n="m132.30"/>。彼大錢 *積，一面立人，一面坐人，各不相見。作大錢 *積已，往詣尊者賴吒惒羅所，作如是語：「賴吒惒羅！是汝母分所有錢財，汝父錢財無量，百千不可復計，今盡付汝。賴吒惒羅！汝可捨戒罷道，行欲布施，快修福業。所以者何？世尊境界甚難甚難！出家學道亦復甚難！」
<p/>尊者賴吒惒羅白其母曰：「我今欲有所說，能見聽不？」
<p/>尊者賴吒惒羅母語曰：「居士子！汝有所說，我當聽之。」
<p/>尊者賴吒惒羅白其母曰：「當作新布囊，用盛滿錢，以車載之，至恒伽江， *瀉著深處。所以者何？因此錢故，令人憂苦、愁慼、啼哭，不得快樂。」
<p/>於是，尊者賴吒惒羅母而作是念：以此方便不能令子賴吒惒羅捨戒罷道，我寧可至其本婦所，作如是語：「諸新婦等<note n="m132.31"/>！汝可以先所著瓔珞嚴飾<note n="m132.32"/>其身，賴吒惒羅族姓子本在家時極所愛念。以此瓔珞速嚴身已，汝等共往至賴吒惒羅族姓子所，各抱一足而作是說：『不審賢郎有何天女勝於我者？而令賢郎捨我為彼修梵行耶？』」
<p/>於是，其母卽至尊者賴吒惒羅其本婦所，作如是語：「諸新婦等！汝可以先所著瓔珞嚴飾其身，賴吒惒羅族姓子本在家時極所愛念。以此瓔珞速嚴身已，汝等共往至賴吒惒羅族姓子所，各抱一足而作是說：『不審賢郎有何天女勝於我者？而令賢郎捨我為彼修梵行耶？』」
<p/>彼時，尊者賴吒惒羅其本婦等卽各以先所著瓔珞嚴飾其身，尊者賴吒惒羅本在家時極所愛念。以此瓔珞嚴飾身已，往詣尊者賴吒惒羅所，各抱一足而作是說：「不審賢郎有何天女勝於我者？而令賢郎捨我為彼修梵行耶？」
<p/>尊者賴吒惒羅語本婦曰：「諸妹！當知我不為天女故修於梵行，所為修梵行者，彼義已得，佛教所作今已成辦。」
<p/>尊者賴吒惒羅諸婦等卻住一面，啼泣<note n="m132.33"/>垂淚而作是語：「我非賢郎妹，然賢郎喚我為妹。」
<p/>於是，尊者賴吒惒羅迴還顧視，白父母曰：「居士！若施食者便以時施，何為相嬈？」
<p/>爾時，父母卽從 *座起，自行澡水，以上味餚饌<note n="m132.34"/>，種種豐饒，食噉含消，手自斟酌，極令飽滿。食訖收器，行澡水竟，取一小床，別坐聽法。尊者賴吒惒羅為父母說法，勸發渴仰，成就歡喜。無量方便為彼說法，勸發渴仰，成就歡喜已，卽從座<note n="m132.35"/>起立，說頌曰：
<p/>「觀此嚴飾形，珍<note n="m132.36"/>寶瓔珞等，
<p/>右槃<note n="m132.37"/>縈其髮，紺黛畫眉目；
<p/>此欺愚癡人，不誑<note n="m132.38"/>度彼岸<note n="m132.39"/>。
<p/>以眾好綵色，莊嚴臭穢身；
<p/>此欺愚癡人，不誑度彼岸。
<p/>眾香遍塗體<note n="m132.40"/>，雌黃黃其足；
<p/>此欺愚癡人，不 *誑度彼岸。
<p/>身服淨妙衣<note n="m132.41"/>，莊嚴猶幻化；
<p/>此欺愚癡人，不 *誑度彼岸。
<p/>斷絕鹿䩙繈<note n="m132.42"/>，及破壞鹿門；
<p/>我捨離餌去，誰樂於鹿縛<note n="m132.43"/>？」
<p/>尊者賴吒惒羅說此頌已，以如意足乘虛而去，至鍮蘆吒林入彼林中，於鞞醯勒<note n="m132.44"/>樹下敷尼師檀<note n="m132.45"/>，結跏<note n="m132.46"/>趺坐。爾時，拘牢婆<note n="m132.47"/>王及諸羣臣前後圍繞，坐於正殿，咨嗟稱歎尊者賴吒惒羅：「若我聞賴吒惒羅族姓子來此鍮蘆吒者，我必往見。」
<p/>於是，拘牢婆王告獵師曰：「汝去按<note n="m132.48"/>行鍮蘆吒林<note n="m132.49"/>，我欲出獵。」獵師受教，卽便 *按行鍮蘆吒林。於是，獵師 *按行鍮蘆吒林，見尊者賴吒惒羅在鞞醯勒樹下，敷尼師 *檀，結 *跏趺坐，便作是念：所為拘牢婆王及諸羣臣共坐正殿，咨嗟稱歎者，今已在此。
<p/>爾時，獵師 *按行鍮蘆吒林已，還詣拘牢婆王所，白曰：「大<note n="m132.50"/>王！當知我已按<note n="m132.51"/>行鍮蘆吒林，隨 *大王意。 *大王本所為與諸羣臣共坐正殿，咨嗟稱歎尊者賴吒惒羅：『若我聞賴吒惒羅族姓子來此鍮蘆吒林<note n="m132.52"/>者，我必往見。』尊者賴吒惒羅族姓子今在鍮蘆吒林中鞞醯勒樹下，敷尼師 *檀，結 *跏趺坐。 *大王欲見者，便可往也。」
<p/>拘牢婆王聞已，告御者曰：「汝速嚴駕，我今欲往見賴吒惒羅。」
<p/>御者受教，卽速嚴駕，訖還白曰：「 *大王！當知嚴駕已辦，隨 *大王意。」
<p/>於是，拘牢婆王卽乘車出，往至鍮蘆吒林，遙見尊者賴吒惒羅，卽便下車，步進往至尊者賴吒惒羅所。尊者賴吒惒羅見拘牢婆王來，而作是說：「大王！今來欲自坐耶？」
<p/>拘牢婆王曰：「今我雖到自己境界，然我意欲令賴吒惒羅族姓子請我令坐。」
<p/>尊者賴吒惒羅卽請拘牢婆王曰：「今有別座，大王可坐。」
<p/>於是，拘牢婆王與尊者賴吒惒羅共相問訊，卻坐一面，語賴吒惒羅：「若為家衰故出家學道耶？若為無財物故行學道者，賴吒惒羅！拘牢婆王家多有財物，我出財物與賴吒惒羅，勸賴吒惒羅捨戒罷道，行欲布施，快修福業。所以者何？賴吒惒羅！師教甚難！出家學道亦復甚難！」
<p/>尊者賴吒惒羅聞已，語曰：「大王！今以不淨請我，非清淨請。」
<p/>拘牢婆王聞已，問曰：「我當云何以清淨請賴吒惒羅，非以不淨耶？」
<p/>尊者賴吒惒羅語曰：「大王！應如是語：『賴吒惒羅！我國人民安隱快樂，無恐怖、無鬪諍，亦無棘刺、無苦使役，米穀豐饒，乞食易得。賴吒惒羅住我國中，我當護如法。』大王！如是以淨請我，非以不淨。」
<p/>拘牢婆王聞已，語曰：「我今以淨請賴吒惒羅，非以不淨。我國人民安隱快樂，無恐怖、無鬪諍，亦無棘刺、無苦使役，米穀豐饒，乞食易得。賴吒惒羅住我國中，我當護如法。
<p/>「復次，賴吒惒羅！有四種衰，謂衰衰故，剃除鬚髮，著袈裟衣，至信、捨家、無家、學道。云何為四？病衰、老衰、財衰、親衰。賴吒惒羅！云何病衰？或有一人長病疾患，極重甚苦，彼作是念：我長病疾患，極重甚苦，我實有欲，不能行欲，我今寧可剃除鬚髮，著袈裟衣，至信、捨家、無家、學道。彼於後時以病衰故，剃除鬚髮，著袈裟衣，至信、捨家、無家、學道，是為<note n="m132.53"/>病衰。
<p/>「賴吒惒羅！云何老衰？或有一人年耆根熟，壽過垂訖<note n="m132.54"/>，彼作是念：我年耆根熟，壽過垂訖，我實有欲，不能行欲，我今寧可剃除鬚髮，著袈裟衣，至信、捨家、無家、學道。彼於後時以老衰故，剃除鬚髮，著袈裟衣，至信、捨家、無家、學道，是謂老衰。
<p/>「賴吒惒羅！云何財衰？或有一人貧窮無力，彼作是念：我貧窮無力，我今寧可剃除鬚髮，著袈裟衣，至信、捨家、無家、學道。彼於後時以財衰故，剃除鬚髮，著袈裟衣，至信、捨家、無家、學道，是為財衰。
<p/>「賴吒惒羅！云何親衰？或有一人親里<note n="m132.55"/>斷種，死亡沒盡，彼作是念：我親里斷種，死亡沒盡，我今寧可剃除鬚髮，著袈裟衣，至信、捨家、無家、學道。彼於後時以親衰故，剃除鬚髮，著袈裟衣，至信、捨家、無家、學道，是謂親衰。
<p/>「賴吒惒羅昔時無病，安隱成就，平等食道，不冷不熱，平正安樂，順次不諍。由是之故，食噉含消，安隱得化。賴吒惒羅非以病衰故，剃除鬚髮，著袈裟衣，至信、捨家、無家、學道。
<p/>「賴吒惒羅往昔之時，年幼童子，髮黑清淨，身體盛壯，爾時作倡伎<note n="m132.56"/>樂，極以自娛，莊嚴其身，常喜遊戲。彼時親屬皆不欲使令其學道，父母啼泣，憂慼懊惱，亦不聽汝出家學道，然汝剃除鬚髮，著袈裟衣，至信、捨家、無家、學道。賴吒惒羅不以老衰故，剃除鬚髮，著袈裟衣，至信、捨家、無家、學道。
<p/>「賴吒惒羅此𦮗蘆吒第一家、最大家、最勝家、最上家，謂財物也。賴吒惒羅不以財衰故，剃除鬚髮，著袈裟衣，至信、捨家、無家、學道。
<p/>「賴吒惒羅此鍮蘆吒林間，大豪親族親皆存在。賴吒惒羅不以親衰故，剃除鬚髮，著袈裟衣，至信、捨家、無家、學道。
<p/>「賴吒惒羅！此四種衰，或有衰者剃除鬚髮，著袈裟衣，至信、捨家、無家、學道。我見賴吒惒羅都無此衰可使賴吒惒羅剃除鬚髮，著袈裟衣，至信、捨家、無家、學道。賴吒惒羅！知見何等，為聞何等，剃除鬚髮，著袈裟衣，至信、捨家、無家、學道？」
<p/>尊者賴吒惒羅答曰：「大王！世尊知、見、如來、無所著、等正覺<note n="m132.57"/>為說四事<note n="m132.58"/>。我欲忍樂是，我知見聞是，是故剃除鬚髮，著袈裟衣，至信、捨家、無家、學道。云何為四？大王！此世無護，無可依恃；此世一切趣向老法；此世非常，要當捨去；此世無滿，無有厭足，為愛走使<note n="m132.59"/>。」
<p/>拘牢婆王問曰：「賴吒惒羅！向<note n="m132.60"/>之所說：『大王！此世無護，無可依恃。』賴吒惒羅！我有兒孫、兄弟、枝黨、象軍、車軍、馬<note n="m132.61"/>軍、步軍，皆能射御，嚴毅勇猛；王子力士<note n="m132.62"/>鉢邏<note n="m132.63"/>騫<note n="m132.64"/>提摩訶能伽有占相、有策慮、有計算、有善知書、有善談論；有君臣、有眷屬，持咒知咒，彼隨諸方，有恐怖者能制止之，若賴吒惒羅所說：『大王！此世無護，無可依恃。』賴吒惒羅！向所說，此有何義耶？」
<p/>尊者賴吒惒羅答曰：「大王！我今問王，隨所解答。大王！此身頗有病耶？」
<p/>拘牢婆王答曰：「賴吒惒羅！今我此身常有風病。」
<p/>尊者賴吒惒羅問曰：「大王！風病發時，生極重甚苦者，大王！爾時可得語彼兒孫、兄弟、象軍、馬軍、車軍、步軍（皆能<note n="m132.65"/>射御，嚴毅勇猛）、王子力士鉢<note n="m132.66"/>*邏騫提摩訶能伽（占相、策慮、計算<note n="m132.67"/>、知書、善<note n="m132.68"/>能談論）、君臣、眷屬（持咒知咒）：『汝等共來暫代我受極重甚苦，令我無病得安樂。』耶？」
<p/>拘牢婆王答曰：「不也，所以者何？我自作業，因業緣業，獨受極苦，甚重苦也。」
<p/>尊者賴吒惒羅語曰：「大王！以是故，世尊說此世無護，無可依恃。我欲忍樂是，我知見聞是，是故剃除鬚髮，著袈裟衣，至信、捨家、無家、學道。」
<p/>拘牢婆王語曰：「若賴吒惒羅所說：『大王！此世無護，無可依恃。』賴吒惒羅！我亦欲是忍樂於是。所以者何？此世真實無護，無可依恃。」
<p/>拘牢婆王復問曰：「若賴吒惒羅所說：『大王！此世一切趣向老法。』賴吒惒羅向所說，此復有何義？」
<p/>尊者賴吒惒羅答曰：「大王！我今問王，隨所解答。若大王年或二十四、或二十五者，於意云何？爾時速疾何如於今？爾時筋力、形體、顏色何如於今？」
<p/>拘牢婆王答曰：「賴吒惒羅！若我時年或二十四、或二十五，自憶爾時，速疾、筋力、形體、顏色無勝我者。賴吒惒羅！我今極老，諸根衰熟，壽過垂訖，年滿八十，不復能起。」
<p/>尊者賴吒惒羅語曰：「大王！以是故，世尊說此世一切趣向老法。我欲忍樂是，我知見聞是，是故剃除鬚髮，著袈袈衣，至信、捨家、無家、學道。」
<p/>拘牢婆王語曰：「若賴吒惒羅所說：『大王！此世一切趣向老法。』我亦欲是忍樂於是。所以者何？此世真實一切趣向老法。」
<p/>拘牢婆王復問曰：「若賴吒惒羅所說：『大王！此世無常，要當捨去。』賴吒惒羅向所說，此復有何義？」
<p/>尊者賴吒惒羅語曰：「大王！我今問王，隨所解答。大王！有豐拘樓國及豐後宮、豐倉庫耶？」
<p/>拘牢婆王答曰：「如是。」
<p/>尊者賴吒惒羅復問曰：「大王！有豐拘樓國及豐後宮、豐倉庫者，若時有法來不可依，忍樂破壞，一切世無不歸死者，爾時豐拘樓國及豐後宮、豐倉庫者，可得從此世持至後世耶？」
<p/>拘牢婆王答曰：「不也，所以者何？我獨無二，亦無伴侶從此世至後世也。」
<p/>尊者賴吒惒羅語曰：「大王！以是故，世尊說此世無常，要當捨去。我欲忍樂是，我知見聞是，是故剃除鬚髮，著袈裟衣，至信、捨家、無家、學道。」
<p/>拘牢婆王語曰：「若賴吒惒羅所說：『大王！此世無常，要當捨去。』者，我亦欲是忍樂於是。所以者何？此世真實無常，要當捨去。」
<p/>拘牢婆王復問曰：「若賴吒惒羅所說：『大王！此世無滿，無有厭足，為愛走使。』賴吒惒羅向所說，此復有何義？」
<p/>尊者賴吒惒羅答曰：「大王！我今問王，隨所解答。大王！有豐拘樓國及豐後宮、豐倉庫耶？」
<p/>拘牢婆王答曰：「如是。」
<p/>尊者賴吒惒羅復問曰：「大王！有豐拘樓國及豐後宮、豐倉庫者，若於東方有一人來，可信可任，不欺誑世，來語王言：『我從東方來，見彼國土極大富樂，多有人民。』大王！可得彼國爾所財物、人民、力役，欲得彼國整御之耶？」
<p/>拘牢<note n="m132.69"/>婆王答曰：「賴吒惒羅！若我知有如是豐國，爾所財物、人民、力役，得彼人民整御治<note n="m132.70"/>者，我必取之。」
<p/>「如是南方、西方、北方，從大海岸若有人來，可信可任，不欺誑世，來語王言：『我從大海彼岸來，見彼國土極大富樂，多有人民。』大王！可得彼國爾所財物、人民、力役，欲得彼國整御之耶？」
<p/>拘牢婆王答曰：「賴吒惒羅！若我知有如是豐國，爾所財物、人民、力役，得彼人民整御治者<note n="m132.71"/>，我必取之。」
<p/>尊者賴吒惒羅語曰：「大王！以是故，世尊說此世無滿，無有厭足，為愛走使。我欲忍樂是，我知見聞是，是故剃除鬚髮，著袈裟衣，至信、捨家、無家、學道。」
<p/>拘牢婆王語曰：「若<note n="m132.72"/>賴吒惒羅所說：『大王！此世無滿，無有厭足，為愛走使。』我亦欲是忍樂於是。所以者何？此世真實無滿，無有厭足，為愛走使。」
<p/>尊者賴吒惒羅語曰：「大王！世尊知、見、如來、無所著、等正覺為我說此四事。我欲<note n="m132.73"/>忍樂是，我知見聞是，是故剃除鬚髮，著袈裟衣，至信、捨家、無家、學道。」
<p/>於是，尊者賴吒惒羅說此頌曰：
<p/>「我見世間人，有財癡不施；
<p/>得財復更求，慳貪積聚物。
<p/>王者得天下，整御隨其力；
<p/>海內無厭足，復求於海外。
<p/>王及諸人民，未<note n="m132.74"/>離欲命盡；
<p/>散髮妻子哭，嗚呼苦難伏。
<p/>衣被而埋藏，或積薪火燒；
<p/>緣行至後世，燒已無慧念。
<p/>死後財不隨，妻子及奴婢；
<p/>貨富俱共同，愚智亦復然。
<p/>智者不懷憂，唯愚抱悒慼<note n="m132.75"/>；
<p/>是故智<note n="m132.76"/>慧勝，逮得正覺道。
<p/>深<note n="m132.77"/>著於有有，愚癡作惡行；
<p/>於法非法行，以力強奪他。
<p/>少智習效他，愚多作惡行；
<p/>趣胎至後世，數數受生死。
<p/>已受出生世，獨作眾惡事；
<p/>如賊他所縛，自作惡所害。
<p/>如是此眾生，至到於後世；
<p/>為己所作業，自作惡所害。
<p/>如果<note n="m132.78"/>熟自墮，老少亦如斯；
<p/>欲莊美愛樂，心趣好惡色。
<p/>為欲所縛害，因欲恐怖生；
<p/>王我見此覺，知是沙門妙。」
<p/>尊者賴吒惒羅所說如是，拘牢婆王聞尊者賴吒惒羅所說，歡喜奉行！
<p/>賴吒惒羅經第十六竟<note n="m132.79"/>（六千七百七十七字<note n="m132.80"/>）
<p/>中阿含<note n="m132.81"/>經卷第三十一（第三念誦<note n="m132.82"/>）
<sid n="m133"/>　　（一三三）中阿含<note n="m133.3"/>大品優婆<note n="m133.4"/>離經<note n="m133.5"/>第十七（第三念誦<note n="m133.6"/>）
<p/>我聞如是：
<p/>一時，佛遊那難陀，在波婆離㮈林<note n="m133.7"/>。
<p/>爾時，長苦行尼揵<note n="m133.8"/>中後彷徉<note n="m133.9"/>，往詣佛所，共相問訊，卻坐一面。於是，世尊問曰：「苦行尼揵親子<note n="m133.10"/>施設幾行，令不行惡業，不作惡業？」
<p/>長苦行尼揵答曰：「瞿曇！我尊師尼揵親子不為我等施設於<note n="m133.11"/>行，令不行惡業，不作惡業；但為我等施設於罰，令不行惡業，不作惡業。」
<p/>世尊又復問曰：「苦行尼揵親子施設幾罰，令不行惡業，不作惡業？」
<p/>長苦行尼揵答曰：「瞿曇！我尊師尼揵親子為我等輩施設三罰，令不行惡業，不作惡業。云何為三？身罰、口罰及意罰也。」
<p/>世尊又復問<note n="m133.12"/>曰：「苦行！云何身罰異、口罰異、意罰異耶<note n="m133.13"/>？」
<p/>長苦行尼揵答曰：「瞿曇！我等身罰異、口罰異、意罰異也。」
<p/>世尊又復問曰：「苦行！此三<note n="m133.14"/>罰如是相似，尼揵親子施設何罰為最重，令不行惡業<note n="m133.15"/>，不作惡業？為身罰、口罰？為意罰耶？」
<p/>長苦行尼揵答曰：「瞿曇！此三罰如是相似，我尊師尼揵親子施設身罰為最重，令不行惡業<note n="m133.16"/>，不作惡業。口罰不然，意罰最下，不及身罰極大甚重。」
<p/>世尊又復問曰：「苦行！汝說身罰為最重耶？」
<p/>長苦行尼揵答曰：「瞿曇！身罰最重。」
<p/>世尊復再三問曰：「苦行！汝說身罰為最重耶？」
<p/>長苦行尼揵亦再三答曰：「瞿曇！身罰最重。」於是，世尊再三審定長苦行尼揵如此事已，便默然住<note n="m133.17"/>。
<p/>長苦行尼揵問曰：「沙門瞿曇施設幾罰，令不行惡業，不作惡業？」
<p/>爾時，世尊答曰：「苦行！我不施設罰，令不行惡業，不作惡業；我但施設業，令不行惡業，不作惡業。」
<p/>長苦行尼揵問曰：「瞿曇施設幾業，令不行惡業，不作惡業？」
<p/>世尊又復答曰：「苦<note n="m133.18"/>行！我施設三業，令不行惡業，不作惡業。云何為三？身業、口業及意業也。」
<p/>長<note n="m133.19"/>苦行尼揵問曰：「瞿曇！身業異、口業異、意業異耶？」
<p/>世尊又復答曰：「苦行！我身業異、口業異、意業異也。」
<p/>長苦行尼揵問曰：「瞿曇！此三業如是相似，施設何業為最重，令不行惡業，不作惡業？為身業、口業？為意業耶？」
<p/>世尊又復答曰：「苦<note n="m133.20"/>行！此三業如是相似，我施設意業為最重，令不行惡業，不作惡業。身業、口業則不然也。」
<p/>長苦行尼揵問曰：「瞿曇施設意業為最重耶？」
<p/>世尊又復答曰：「苦行！我施設意業為最重也。」
<p/>長苦行尼揵復<note n="m133.21"/>再三問曰：「瞿曇施設意業為最重耶？」
<p/>世尊亦再三答曰：「苦行！我施設意業為最重也。」於是，長苦行尼揵再三審定世尊如此事已，卽從座<note n="m133.22"/>起，繞世尊三匝而退還去，往詣尼揵親子所。
<p/>尼揵親子遙見長苦行尼揵來，卽便<note n="m133.23"/>問曰：「苦行！從何處來？」
<p/>長苦行尼揵答曰：「尊<note n="m133.24"/>！我從那難陀 *波婆離㮈林沙門瞿曇處來。」
<p/>尼揵親子問曰：「苦行！頗共沙門瞿曇有所論耶？」
<p/>長苦行尼揵答曰：「共論。」
<p/>尼揵親子告曰：「苦行！若共沙門瞿曇有所論者，盡為我說，我或能知彼之所論。」
<p/>於是，長苦行尼揵共世尊有所論者盡向彼說，尼揵親子聞便歎曰：「善哉，苦行！謂汝於師行弟子法，所作智辯聰明決定，安隱無畏成就調御，逮大辯才，得甘露幢，於甘露界自作證成就遊。所以者何？謂汝向沙門瞿曇施設身罰為最重，令不行惡業，不作惡業。口罰不然，意罰最下，不及身罰極大甚重。」
<p/>是時，優 *婆離居士<note n="m133.25"/>與五百居士俱集在眾中，叉手向尼揵親子，於是，優 *婆離居士語長苦行尼揵曰：「尊已再三審定沙門瞿曇如此事耶？」
<p/>長苦行尼揵答曰：「居士！我已再三審定沙門瞿曇如此事也。」
<p/>優 *婆離居士語長苦行尼揵曰：「我亦能至再三審定沙門瞿曇如此事已，隨所牽挽，猶如力士執長髦羊，隨所牽挽。我亦如是，能至再三審定沙門瞿曇如此事已，隨所牽挽，猶如力士手執髦裘<note n="m133.26"/>，抖<note n="m133.27"/>擻去塵<note n="m133.28"/>。我亦如是，能至再三審定沙門瞿曇如此事已，隨所牽挽，猶如沽<note n="m133.29"/>酒師、 *沽酒弟子取漉<note n="m133.30"/>酒囊，著深水中，隨意所欲，隨所牽挽。我亦如是，能至再三審定沙門瞿曇如此事已，隨所牽挽<note n="m133.31"/>，
<p/>猶龍象王年滿六十，而以憍傲<note n="m133.32"/>摩訶能加牙足體具，筋力熾盛，力士將去以水洗髀、洗脊、洗脇、洗腹、洗牙、洗頭及水中戲。我亦如是，能至再三審定沙門瞿曇如此事已，隨其所洗<note n="m133.33"/>。我往詣沙門瞿曇所，共彼談論，降伏已還。」
<p/>尼揵親子語優 *婆離居士曰：「我亦可伏沙門瞿曇，汝亦可也，長苦行尼揵亦可也。」
<p/>於是，長苦行尼揵白尼揵親子曰：「我不欲令優 *婆離居士往詣沙門瞿曇所。所以者何？沙門瞿曇知幻化咒，能咒化作弟子──比丘、比丘尼、優婆塞、優婆私<note n="m133.34"/>，恐優婆離居士受沙門瞿曇化，化作弟子。」
<p/>尼揵親子語曰：「苦行！若優婆離居士受沙門瞿曇化作弟子者，終無是處；若沙門瞿曇受優 *婆離居士化作弟子者，必有是處。」
<p/>優 *婆離居士再三白尼揵親子曰：「我今往詣沙門瞿曇所，共彼談論，降伏已還。」
<p/>尼揵親子亦再三答曰：「汝可速往，我亦可伏沙門瞿曇，汝亦可也，長苦行尼揵亦可也。」
<p/>長苦行尼揵復再三白曰：「我不欲令優 *婆離居士往詣沙門瞿曇所。所以者何？沙門瞿曇知幻化咒，能咒化作弟子──比丘、比丘尼、優婆塞、優婆 *私，恐優 *婆離居士受沙門瞿曇化，化作弟子。」
<p/>尼揵親子語曰：「苦行！若優 *婆離居士受沙門瞿曇化作弟子者，終無是處；若沙門瞿曇受優 *婆離居士化作弟子者，必有是處。優 *婆離居士！汝去隨意！」
<p/>於是，優 *婆離居士稽首尼揵親子足，繞<note n="m133.35"/>三匝而去，往詣佛所，共相問訊，卻坐一面，問曰：「瞿曇！今日長苦行尼揵來至此耶？」
<p/>世尊答曰：「來也，居士！」
<p/>優婆離居士問曰：「瞿曇！頗共長苦行尼揵有所論耶<note n="m133.36"/>？」
<p/>世尊答曰：「有所論也。」
<p/>優 *婆離居士語曰：「瞿曇！若共長苦行尼揵有所論者，盡為我說，若我聞已，或能知之。」於是，世尊共長苦行尼揵有所論者，盡向彼說。
<p/>爾時，優 *婆離居士聞便歎曰：「善哉，苦行！謂於尊師行弟子法，所作智辯<note n="m133.37"/>聰明決定，安隱無畏成就調御，逮大 *辯才，得甘露幢，於甘露界自作證成就遊。所以者何？謂向沙門瞿曇施設身罰最重，令不行惡業，不作惡業。口罰不然，意罰最下，不及身罰極大甚重。」
<p/>彼時，世尊告曰：「居士！我欲與汝共論此事，汝若住真諦者，以真諦答<note n="m133.38"/>。」
<p/>優 *婆離居士報曰：「瞿曇！我住真諦，以真諦答。沙門瞿曇！但當與我共論此事。」
<p/>世尊問曰：「居士！於意云何？若有尼揵來，好喜於布施，樂行於布施，無戲、樂不戲，為極清淨，極行咒也，若彼行來時，多殺大小蟲，云何，居士！尼揵親子於此殺生施設報耶？」
<p/>優 *婆離居士答曰：「瞿曇！若思者有大罪，若無思者無大罪也。」
<p/>世尊問曰：「居士！汝說思為何等耶？」
<p/>優 *婆離居士答曰：「瞿曇！意業是也。」
<p/>世尊告曰：「居士！汝當思量而後答也，汝之所說，前與後違，後與前違，則不相應。居士！汝在此眾自說：『瞿曇！我住真諦，以真諦答。沙門瞿曇！但當與我共論此事。』居士！於意云何？若有尼揵來飲湯斷冷水，彼<note n="m133.39"/>無湯時，便欲飲冷水，不得冷水，彼便命終<note n="m133.40"/>。居士！尼揵親子云何可<note n="m133.41"/>說彼尼揵所生耶？」
<p/>優 *婆離居士答曰：「瞿曇！有天名意著，彼尼揵命終，若意著死者，必生彼處<note n="m133.42"/>。」
<p/>世尊告曰：「居士！汝當思量而後答也，汝之所說，前與後違，後與前違，則不相應。汝在此眾自說：『瞿曇！我住真諦，以真諦答。沙門瞿曇！但當與我共論此事。』居士！於意云何？若使有人持利刀來，彼作是說：『我於此那難陀內一切眾生，於一日中斫剉斬截、剝裂削<note n="m133.43"/>割，作一肉聚，作一肉積<note n="m133.44"/>。』居士！於意云何？彼人寧能於此那難陀內一切眾生，於一日中斫剉斬截、剝裂 *削割，作一肉聚，作一肉 *積耶？」
<p/>優 *婆離居士答曰：「不也，所以者何？此那難陀內極大富樂，多有人民，是故彼人於此那難陀內<note n="m133.45"/>一切眾生，必不能得於一日中斫剉斬截、剝裂 *削割，作一肉聚，作一肉 *積。瞿曇！彼人唐大煩勞。」
<p/>「居士！於意云何？若有沙門、梵志來，有大如意足，有大威德，有大福祐，有大威神，心得自在。彼作是說：『我以發一瞋念，令此一切那難陀內<note n="m133.46"/>燒使成灰。』居士！於意云何？彼沙門、梵志寧能令此一切那難陀 *內燒成灰耶？」
<p/>優 *婆離居士答曰：「瞿曇！何但一那難陀？何但二、三、四？瞿曇！彼沙門、梵志有大如意足，有大威德，有大福祐，有大威神，心得自在，若發一瞋念，能令一切國一切人民燒使成灰，況一那難陀耶？」
<p/>世尊告曰：「居士！汝當思量而後答也，汝之所說，前與後違，後與前違，則不相應。汝在此眾自說：『瞿曇！我住真諦，以真諦答。沙門瞿曇！但當與我共論此事。』」
<p/>世尊問曰：「居士！汝頗曾聞大澤無事、騏驎<note n="m133.47"/>無事、麋鹿無事、靜<note n="m133.48"/>寂無事、空野無事、無事𣈳無事耶？」
<p/>優婆離居士答曰：「瞿曇！我聞有也。」
<p/>「居士！於意云何？彼為誰大澤無事、 *騏驎無事、糜鹿無事、 *靜寂無事、空野無事、無事卽無事耶<note n="m133.49"/>？」
<p/>優婆離居士默然不答<note n="m133.50"/>，世尊告曰：「居士！速答！居士！速答！今非默然時。居士在此眾自說：『瞿曇！我住真諦，以真諦答。沙門瞿曇！但當與我共論此事。』」
<p/>於是，優婆離居士須臾默然已，語曰：「瞿曇！我不默然，我但思惟於此義耳！瞿曇！彼愚癡尼揵不善曉了，不能解知，不識良田，而不自審，長夜欺我，為彼所誤，謂向沙門瞿曇施設身罰最重，令不行惡業，不作惡業，口罰、意罰而不如也。如我從沙門瞿曇所說知義，仙人發一瞋念，能<note n="m133.51"/>令大澤無事、 *騏驎無事、糜鹿無事、寂靜<note n="m133.52"/>無事、空野無事、無事𣈳無事。世尊！我已知，善逝！我已解，我今自歸於佛、法及比丘眾，唯願世尊受我為優婆塞！從今日始，終身自歸，乃至命盡。」
<p/>世尊告曰：「居士！汝默然行，勿得宣言，如是勝人默然為善。」
<p/>優 *婆離居士白曰：「世尊！我以是故，復於世尊重加歡喜。所以者何？謂世尊作如是說：『居士！汝默然行，勿得宣言，如是勝人默然為善。』世尊！若我更為餘沙門、梵志作弟子者，彼等便當持幢、幡<note n="m133.53"/>、蓋，遍行宣令於那難陀，作如是說：『優婆<note n="m133.54"/>離居士為我作弟子！優 *婆離居士為我作弟子！』然世尊作是說：『居士！汝默然行，勿得宣言，如是勝人默然為善。』」
<p/>優 *婆離居士白曰：「世尊！從今日始，不聽諸尼揵入我家門，唯聽世尊四眾弟子──比丘、比丘尼、優 *婆塞、優婆 *私入。」
<p/>世尊告曰：「居士！彼尼揵等，汝家長夜所共尊敬，若其來者，汝當隨力供養於彼。」
<p/>優婆離白曰：「世尊！我以是故，復於世尊倍加歡喜。所以者何？謂世尊作如是說：『居士！彼尼揵等，汝家長夜所共尊敬，若其來者，汝當隨力供養於彼。』世尊！我本聞世尊作如是說：『當施與我，莫施與他；當施與我弟子，莫施與他弟子。若施與我者，當得大福；若施與他，不得大福。施與我弟子，當得大福；施與他弟子，不得大福。』」
<p/>世尊告曰：「居士！我不如是說：『當施與我，莫施與他；施與我弟子，莫施與他弟子。若施與我者，當得大福；若施與他，不得大福。施與我弟子，當得大福；若施與他弟子，不得大福。』居士！我說如是：『施與一切，隨心歡喜。但施與不精進者，不得大福；施與精進者，當得大福。』」
<p/>優 *婆離居士白曰：「世尊！願無為也。我自知施與尼揵、不施與尼揵。世尊！我今再自歸佛、法及比丘眾，唯願世尊受我為優婆塞，從今日始，終身自歸，乃至命盡。」
<p/>於是，世尊為優 *婆離居士說法，勸發渴仰，成就歡喜。無量方便為彼說法，勸發渴仰，成就歡喜已，如諸佛法，先說端正<note n="m133.55"/>法，聞者歡悅，謂說施、說戒、說生天法，毀咨欲為災患，生死為穢，稱歎無欲為妙，道品白淨。世尊為彼說如是法已，佛知彼有歡喜心、具足心、柔軟心、堪耐心、昇<note n="m133.56"/>上心、一向心、無疑心、無蓋心，有能有力，堪受正法。謂如諸佛所說正要，世尊便為彼說苦、集<note n="m133.57"/>、滅、道。優*婆離居士卽於坐中見四聖諦──苦、 *集、滅、道，猶如白素，易染為色。如是優*婆離居士卽於坐中見四聖諦──苦、 *集、滅、道。
<p/>於是，優 *婆離居士見法得法，覺白淨法，斷疑度惑，更無餘尊，不復從他，無有猶豫，已住果證。於世尊法得無所畏，卽從座<note n="m133.58"/>起，為佛作禮：「世尊！我今三自歸佛、法及比丘眾，唯願世尊受我為優婆塞！從今日始，終身自歸，乃至命盡。」
<p/>於是，優 *婆離居士聞佛所說，善受善持，稽首佛足，繞三匝而歸，敕守門者：「汝等當知，我今則為世尊弟子，從今日始，諸尼揵來，莫聽入門，唯聽世尊四眾弟子──比丘、比丘尼、優婆塞、優婆 *私入。若尼揵來者，當語彼言：『尊者！優婆離居士今受佛化，化作弟子，則不聽諸尼揵入門，唯聽世尊四眾弟子──比丘、比丘尼、優婆塞、優婆 *私入。若須食者，便可住此，當出食與。』」
<p/>於是，長苦行尼揵聞優婆離居士受沙門瞿曇化，化作弟子，則不聽諸尼揵入門，唯聽沙門瞿曇弟子──比丘、比丘尼、優婆塞、優婆 *私入。長苦行尼揵聞已，往詣尼揵親子所，白曰：「尊！此是我本所說。」
<p/>尼揵親子問曰：「苦行！何者是汝本所說耶？」
<p/>長苦行尼揵答曰：「尊！我本所說，不欲令優 *婆離居士往詣沙門瞿曇所。所以者何？沙門瞿曇知幻化咒，能咒化作弟子──比丘、比<note n="m133.59"/>丘尼、優婆塞、優婆 *私，恐優 *婆離居士受沙門瞿曇化，化作弟子。尊！優婆離居士<note n="m133.60"/>今已受沙門瞿曇化，化作弟子已，不聽諸尼揵入門，唯聽沙門瞿曇弟子──比丘、比丘尼、優婆塞、優婆 *私入。」
<p/>尼揵親子語曰：「苦行！若優婆離居士受沙門瞿曇化作弟子者，終無是處；若沙門瞿曇受優 *婆離居士化作弟子者，必有是處。」
<p/>長苦行尼揵復白曰：「尊！若不信我所說者，尊自可往，亦可遣使。」
<p/>於是，尼揵親子告曰：「苦行！汝可自往，詣彼看<note n="m133.61"/>之，為優 *婆離居士受沙門瞿曇化作弟子耶？為沙門瞿曇受優 *婆離居士化作弟子耶？」
<p/>長苦行尼揵受尼揵親子教已，往詣優 *婆離居士家，守門人遙見長苦行尼揵來，而作是說：「尊者！優 *婆離居士今受佛化，化作弟子，則不聽諸尼揵入門，唯聽世尊四眾弟子──比丘、比丘尼、優婆塞、優婆 *私入。若欲得食者，便可住此，當出食與。」
<p/>長苦行尼揵語曰：「守門人！我不用食。」
<p/>長苦行尼揵知此事已，奮頭而去，往詣尼揵親子所，白曰：「尊！此是如我本所說。」
<p/>尼揵親子問曰：「苦行！何者是汝本所說耶？」
<p/>長苦行尼揵答曰：「尊！我本所說，不欲令優 *婆離居士往詣沙門瞿曇所。所以者何？沙門瞿曇知幻化咒，能咒化作弟子──比丘、比丘尼、優婆塞、優婆 *私，恐優婆離居士受沙門瞿曇化，化作弟子。尊！優 *婆離居士今已受沙門瞿曇化，化作弟子已，不聽諸尼揵入門，唯聽沙門瞿曇弟子──比丘、比丘尼、優婆塞、優婆 *私入。」
<p/>尼揵親子告曰：「苦行！若優婆離居士受沙門瞿曇化作弟子者，終無是處；若沙門瞿曇受優 *婆離居士化作弟子者，必有是處。」
<p/>長苦行尼揵白曰：「尊！若不信我所說者，願尊自往！」
<p/>於是，尼揵親子與大尼揵眾五百人俱，往詣優 *婆離居士家，守門人遙見尼揵親子與大尼揵眾五百人俱來，而作是說：「尊者！優 *婆離居士今受佛化，化作弟子，則不聽諸尼揵入門，唯聽世尊四眾弟子──比丘、比丘尼、優婆塞、優婆 *私入。若欲得食者，便可住此，當出食與。」
<p/>尼揵親子語曰：「守門人！我不用食，但欲得見優 *婆離居士。」
<p/>守門人語曰：「願尊住此，我今入白尊者優婆離居士。」
<p/>彼守門人卽入白曰：「居士！當知尼揵親子與大尼揵眾五百人俱住在門外，作如是語：『我欲得見優 *婆離居士。』」
<p/>優 *婆離居士告守門人：「汝至中門，敷設床座，訖<note n="m133.62"/>還白我。」
<p/>守門人受教，往至中門<note n="m133.63"/>，敷設床座訖，還白曰：「居士！當知敷床已訖，唯願居士自當知時！」
<p/>優 *婆離居士將守門人往至中門，若有床座，極高廣大，極淨好敷，謂優 *婆離居士本抱<note n="m133.64"/>尼揵親子所令坐<note n="m133.65"/>者<note n="m133.66"/>，優婆離居士自處其上，結跏<note n="m133.67"/>趺坐，告守門人：「汝出往至尼揵親子所，作如是語：『尊人！優 *婆離居士言，尊人欲入者，自可隨意。』」
<p/>彼守門人受教卽出，至尼揵親子所，作如是語：「尊人！優 *婆離居士言，尊人欲入者，自可隨意。」於是，尼揵親子與大尼揵眾五百人俱入至中門。
<p/>優婆離居士遙見尼揵親子與大尼揵眾五百人俱入，而作是語：「尊人！有座，欲坐隨意！」
<p/>尼揵親子語曰：「居士！汝應爾耶？自上高座，結 *跏趺坐，與人共語，如出家者學道無異？」
<p/>優 *婆離居士語曰：「尊人！我自有物，欲與便與，不與便不與。此座我有，是故我言：有座，欲坐隨意。」
<p/>尼揵親子敷座而坐，語曰：「居士！何以故爾？欲降伏沙門瞿曇而反自降伏來？猶如有人求眼入林，而失眼還。如是，居士欲往降伏沙門瞿曇，反為沙門瞿曇所降伏來，猶如有人以渴入池，而反渴還。居士亦然，欲往降伏沙門瞿曇，而反自降伏還。居士！何以故爾？」
<p/>優 *婆離居士語曰：「尊人！聽我說喻，慧者聞喻則解其義。尊人！譬一梵志，有年少<note n="m133.68"/>婦，彼婦懷妊<note n="m133.69"/>，語其夫曰：『我今懷 *妊，君去至市，可為兒買好戲具來。』時，彼梵志語其婦曰：『但令卿得安隱產已，何憂無耶？若生男者，當為卿買男戲具來；若生女者，亦當為買女戲具來。』婦至再三語其夫曰：『我今懷 *妊，君去至市，速為兒買好戲具來。』梵志亦至再三語其婦曰：『但令卿得安隱產已，何憂無耶？若生男者，當為卿買男戲具來；若生女者，亦當為買女戲具來。』
<p/>「彼梵志者極憐念婦，卽便問曰：『卿欲為兒買何戲具？』婦報之曰：『君去為兒買獼猴子好戲具來。』梵志聞已，往至市中買獼猴子戲具，持還語其婦曰：『我已為兒買獼猴子戲具來還。』其婦見已，嫌色不好，卽語夫曰：『君可持此獼猴戲具往至染家，染作黃色，令極可愛，擣使光生。』梵志聞已，卽時持此獼猴戲具，往至染家而語之曰：『為我染此獼猴戲具，作好黃色，令極可愛，擣使光生。』爾時，染家便語梵志：『獼猴戲具染作黃色，令極可愛，此可爾也，然不可擣使光澤生。』於是，染家說此頌曰：
<p/>『獼猴忍受色，不能堪忍擣，
<p/>若擣則命終，終不可椎<note n="m133.70"/>打，
<p/>此是臭穢囊，獼猴滿不淨。』
<p/>「尊人！當知尼揵所說亦復如是，不能堪忍受他難問，亦不可得思惟觀察，唯但染愚，不染慧也。尊人！復聽：猶如清淨波羅㮈衣，主持往至於彼染家，而語之曰：『為染此衣，作極好色，令可愛也，亦為極擣，使光澤生。』彼時染家語衣主曰：『此衣可染，作極好色，令可愛也，亦可極擣，使光澤生。』於是，染家說此頌曰：
<p/>『如波羅㮈衣，白淨忍受色，
<p/>擣已則柔軟，光色增益好。』
<p/>「尊人！當知諸如來、無所著、等正覺所說亦復如是，極能堪忍受他難問，亦快可得思惟觀察，唯但染慧，不染愚也。」
<p/>尼揵親子語曰：「居士為沙門瞿曇幻咒所化。」
<p/>優 *婆離居士語曰：「尊人！善幻化咒，極善幻化咒。尊人！彼幻化咒令我父母長夜得利饒益，安隱快樂，及其妻子、奴婢、作使、那難陀國王及一切世間<note n="m133.71"/>，天及魔、梵、沙門、梵志，從人至天，令彼長夜得利饒益，安隱快樂。」
<p/>尼揵親子語曰：「居士！舉那難陀知優婆離居士是尼揵弟子，今者竟為誰弟子耶？」
<p/>於是，優 *婆離居士卽從座<note n="m133.72"/>起，右膝著地，若方有佛，叉手向彼，語曰：「尊人！聽我所說也<note n="m133.73"/>：
<p/>「雄猛離愚癡，斷穢整<note n="m133.74"/>降伏，
<p/>無敵微妙思，學戒禪智慧，
<p/>安隱無有垢，佛弟子婆離<note n="m133.75"/>。
<p/>大聖修習已，得德說自在，
<p/>善念妙正觀，不高亦不下，
<p/>不動常自在，佛弟子婆離。
<p/>無曲常知足，捨離慳得滿，
<p/>作沙門成覺，後身尊大士，
<p/>無比無有塵，佛弟子婆離。
<p/>無疾不可量，甚深得牟尼<note n="m133.76"/>，
<p/>常安隱勇猛，住法微妙思，
<p/>調御常<note n="m133.77"/>不戲<note n="m133.78"/>，佛弟子婆離。
<p/>大龍樂住高，結盡得解脫，
<p/>應 *辯才清淨，慧生離憂慼，
<p/>不還有釋迦，佛弟子婆離。
<p/>正法<note n="m133.79"/>禪思惟，無有嬈清淨，
<p/>常笑無有恚，樂離得第一，
<p/>無畏常專精，佛弟子婆離。
<p/>七仙<note n="m133.80"/>無與等，三達<note n="m133.81"/>逮得梵，
<p/>淨浴如明燈，得息止怨結，
<p/>勇猛極清淨<note n="m133.82"/>，佛弟子 *婆離。
<p/>得息慧如地，大慧除世貪，
<p/>可祠無上眼，上士<note n="m133.83"/>無與等，
<p/>御者無有恚，佛弟子 *婆離。
<p/>斷望無上善，善調無比御，
<p/>無上常<note n="m133.84"/>歡喜，無疑有光明，
<p/>斷慢無上覺，佛弟子 *婆離。
<p/>斷愛無比覺，無烟無有㷿，
<p/>如去<note n="m133.85"/>為善逝，無比無與<note n="m133.86"/>等，
<p/>名稱已逮正，佛弟子 *婆離。
<p/>此是百歎<note n="m133.87"/>佛，本未曾思惟，
<p/>優 *婆離所說，諸天來至彼，
<p/>善助加諸<note n="m133.88"/>辯，如法如其人<note n="m133.89"/>，
<p/>尼揵親子問，佛十力弟子。」
<p/>尼揵親子問曰：「居士！汝以何意稱歎沙門瞿曇耶？」
<p/>優婆離居士報曰：「尊人！聽我說喻，慧者聞喻則解其義。猶善鬘師、鬘師弟子採種種華，以長綖結作種種鬘。如是，尊人！如來、無所著、等正覺有無量稱歎，我之所尊，以故稱歎。」
<p/>說此法時，優 *婆離居士遠塵離垢，諸法法眼生，尼揵親子; 卽吐熱血，至波惒國<note n="m133.90"/>，以此惡患，尋便<note n="m133.91"/>命終。
<p/>佛說如是，優 *婆離居士聞佛所說，歡喜奉行！
<p/>優婆離經第十七竟<note n="m133.92"/>（六千二百六十三字<note n="m133.93"/>）
<p/>中阿 *含經卷第三十二<note n="m133.94"/>  
<sid n="m134"/>　　（一三四）中阿含<note n="m134.3"/>大品釋問經<note n="m134.4"/>第十八（第三念誦<note n="m134.5"/>）
<p/>我聞如是：
<p/>一時，佛遊摩竭陀<note n="m134.6"/>國，在王舍城東，㮈林村北，鞞陀提山因陀羅石室<note n="m134.7"/>。
<p/>爾時，天王釋聞佛遊摩竭陀國，在王舍城東，㮈林村北，鞞陀提山因陀羅石室。時，天王釋告五結樂子<note n="m134.8"/>：「我聞世尊遊摩竭陀國，在王舍城東，㮈林村北，鞞陀提山因陀羅石室。五結！汝來共往見佛。」
<p/>五結樂子白曰：「唯然。」於是，五結樂子挾琉璃琴<note n="m134.9"/>從天王釋行。三十三天聞天王釋其意至重，欲往見佛，三十三天亦復侍從天王釋行。於是，天王釋及三十三天、五結樂子猶如力士屈伸<note n="m134.10"/>臂頃，於三十三天忽沒不現已，住摩竭陀國王舍城東，㮈林村北，鞞陀提山，去石室不遠。
<p/>爾時，鞞陀提山光耀<note n="m134.11"/>極照，明如火㷿，彼山左右居民見之，便作是念：鞞陀提山火燒普然<note n="m134.12"/>。
<p/>時，天王釋住一處已，告曰：「五結！世尊如是住無事處山林樹下，樂居高巖，寂無音聲，遠離，無惡，無有人民，隨順燕<note n="m134.13"/>坐，有大威德。諸天共俱，樂彼遠離，燕坐安隱，快樂遊行，我等未通，不應便前。五結！汝往先通，我等然後當進。」
<p/>五結樂子白曰：「唯然。」於是，五結樂子受天王釋教已， *挾琉璃琴卽先往至因陀羅石室，便作是念：知此處離佛不近不遠，令佛知我，聞我音聲。住彼處已，調*琉璃琴，作欲相應偈、龍相應偈、沙門相應偈、阿羅訶相應偈<note n="m134.14"/>，而歌頌曰：
<p/>「賢禮汝父母，月及躭浮樓<note n="m134.15"/>；
<p/>謂生汝殊妙，令我發歡心。
<p/>煩熱求涼風，渴欲飲冷水；
<p/>如是我愛汝，猶羅訶愛法<note n="m134.16"/>。
<p/>如收水甚難，著欲亦復然；
<p/>無量生共會，如施與無著。
<p/>池水清且涼，底有金粟沙<note n="m134.17"/>；
<p/>如龍象熱逼，入此池水浴。
<p/>猶如鉤牽象，我意為汝伏；
<p/>所行汝不覺，窈窕未得汝。
<p/>我意極著汝，煩寃燒我心；
<p/>是故我不樂，如人入虎口。
<p/>如釋子思禪，常樂在於一；
<p/>如牟尼得覺，得汝妙淨然。
<p/>如牟尼所樂，無上正盡覺；
<p/>如是我所樂，常求欲得汝。
<p/>如病欲得藥，如飢欲得<note n="m134.18"/>食；
<p/>賢汝止我心，猶如水滅火。
<p/>若我所作福，供養諸無著；
<p/>彼是悉<note n="m134.19"/>淨妙，我共汝受報。
<p/>願我共汝終，不離汝獨活<note n="m134.20"/>；
<p/>我寧共汝死，不用相離生。
<p/>釋為與我願，三十三天尊；
<p/>汝人無上尊，是我願最堅。
<p/>是故禮大雄，稽首人最上；
<p/>斷絕諸愛刺，我禮日之親<note n="m134.21"/>。」
<p/>於是，世尊從三昧起，讚歎五結樂子曰：「善哉！善哉！五結！汝歌音與琴聲相應，琴聲與歌音相應，歌音不出琴聲外，琴聲不出歌音外。五結！汝頗憶昔時歌頌此欲相應偈、龍相應偈、沙門相應偈、阿羅訶相應偈耶？」
<p/>五結樂子白曰：「世尊！唯大仙人<note n="m134.22"/>自當知之。大仙人！昔時世尊初得覺道，遊鬱鞞羅<note n="m134.23"/>尼連禪河<note n="m134.24"/>岸，阿闍惒羅尼拘類<note n="m134.25"/>樹下。爾時，;躭浮樓樂王女，名賢月色<note n="m134.26"/>，有天名結，摩兜麗御車子<note n="m134.27"/>，求欲彼女。大仙人！彼當求欲於彼女時，我亦復求欲得彼女。然，大仙人！求彼女時竟不能得，我於爾時住彼女後，便歌頌此欲相應偈、龍相應偈、沙門相應偈、阿羅訶相應偈。大仙人！我歌頌此偈時，彼女迴顧，怡然含笑而語我曰：『五結！我未曾見彼佛世尊，然我已從三十三天聞彼世尊、如來、無所著、等正覺、明行成為、善逝、世間解、無上士、道法御、天人師，號佛、眾祐。五結！若汝能數稱歎世尊者，可與汝共事大仙人。』我唯一共會，自後不復見。」
<p/>於是，天王釋而作是念：五結樂子已令世尊從定覺起已，通我於善逝。彼時，天王釋告曰：「五結！汝卽往<note n="m134.28"/>彼，為我稽首佛足，問訊世尊聖體康強，安快無病，起居輕便，氣力如常耶？作如是語：『大仙人！天王釋稽首佛足，問訊世尊聖體康強，安快無病，起居輕便，氣力如常耶？大仙人！天王釋及三十三天欲見世尊。』」
<p/>五結樂子白曰：「唯然。」
<p/>於是，五結樂子捨 *琉璃琴，叉手向佛，白曰：「世尊！唯大仙人！天王釋稽首佛足，問訊世尊聖體康強，安快無病，起居輕便，氣力如常耶？大仙人！天王釋及三十三天欲見世尊。」
<p/>爾時，世尊告曰：「五結！今<note n="m134.29"/>天王釋安隱快樂，及諸天、人、阿修羅、揵沓惒<note n="m134.30"/>、羅剎及餘種種身安隱快樂。五結！天王釋欲見我者，隨其所欲。」
<p/>於是，五結樂子聞佛所說，善受善持，稽首佛足，遶<note n="m134.31"/>三匝而去，往詣天王釋所，白曰：「天王！我已為白世尊，世尊今待天王，唯願天王自當知時！」
<p/>於是，天王釋及三十三天、五結樂子往詣佛所。時，天王釋稽首佛足，再三自稱名姓<note n="m134.32"/>言：「唯大仙人！我是天王釋，我是天王釋。」
<p/>世尊告曰：「如是！如是！拘翼<note n="m134.33"/>！汝是天王釋。」
<p/>時，天王釋再三自稱名 *姓，稽首佛足，卻住一面。三十三天及五結樂子亦稽首佛足，卻住一面。時，天王釋白曰：「唯大仙人！我去世尊近遠坐耶？」
<p/>世尊告曰：「汝近我坐。所以者何？汝有大天眷屬。」於是，天王釋稽首佛足，卻坐一面。三十三天及五結樂子亦稽首佛足，卻坐一面。爾時，因陀羅石室忽然廣大，所以者何？佛之威神及諸天威德。
<p/>時，天王釋坐已，白曰：「唯大仙人！我於長夜欲見世尊，欲請問法<note n="m134.34"/>。大仙人！往昔一時世尊遊舍衛國，住石巖中。大仙人！我爾時自為及為三十三天，乘千象車，往至鞞沙門大王家。爾時，鞞沙門大王家有妾，名槃闍那<note n="m134.35"/>。爾時，世尊入定寂然，彼妾叉手禮世尊足。大仙人！我語彼曰：『妹！我今非往見世尊時，世尊入定。若世尊從定寤<note n="m134.36"/>者，妹便為我稽首佛足，問訊世尊聖體康強，安快無病，起居輕便，氣力如常耶？作如是說：唯大仙人！天王釋稽首佛足，問訊世尊聖體康強，安快無病，起居輕便，氣力如常耶？』大仙人！彼妹為我稽首佛足，問訊世尊，世尊為憶不耶？」
<p/>世尊告曰：「拘翼！彼妹為汝稽首我足，具宣汝意，問訊於我，我亦憶。拘翼！當汝去時，聞此音聲，便從定 *寤。」
<p/>「大仙人！昔時我聞<note n="m134.37"/>：若如來、無所著、等正覺、明行成為、善逝、世間解、無上士、道法御、天人師，號佛、眾祐出於世時，增諸天眾，減<note n="m134.38"/>阿修羅。大仙人！我自眼見世尊弟子比丘從世尊修習梵行，捨欲離欲，身壞命終，得至善處，生於天中。大仙人！瞿毘釋女<note n="m134.39"/>是世尊弟子，亦從世尊修習梵行，憎惡是女身，愛樂男形，轉女人身，受<note n="m134.40"/>男子形，捨欲離欲，身壞命終，得生妙處三十三天，為我作子。彼既生已，諸天悉知：瞿婆天子有大如意足，有大威德，有大福祐，有大威神。
<p/>「大仙人！我復見有世尊弟子三比丘等，亦從世尊修習梵行，不捨離欲，身壞命終，生餘下賤伎樂宮<note n="m134.41"/>中。彼既生已，日日來至三十三天供事諸天，奉侍瞿婆天子。天子見彼已，而說頌曰：
<p/>『與眼<note n="m134.42"/>優婆私<note n="m134.43"/>，我字名瞿毘，
<p/>奉敬佛及法，淨意供養眾。
<p/>我已蒙佛恩，釋子大祐德，
<p/>妙生三十三，彼知祐天子。
<p/>見彼本比丘，受生 *伎樂神<note n="m134.44"/>，
<p/>叉手面前立，瞿婆為說偈。
<p/>是本瞿曇子，我本為人時，
<p/>來至到我家，飲食好供養。
<p/>汝<note n="m134.45"/>本與聖等，行無上梵行，
<p/>今為他所使，日來奉事天。
<p/>我本承事汝，聞聖善說法，
<p/>得信成就戒，妙生三十三。
<p/>汝本受奉事，行無上梵行，
<p/>今為他所使，日來奉事天。
<p/>汝以<note n="m134.46"/>何為面？受持佛法已，
<p/>反背不向法，是眼覺善說<note n="m134.47"/>。
<p/>我昔見汝等，今生<note n="m134.48"/>下 *伎樂，
<p/>自行非法行，自生於非法。
<p/>我本在居家，觀我今勝德，
<p/>轉女成天子，自在五欲樂。
<p/>彼訶瞿曇子<note n="m134.49"/>，厭已歎瞿曇<note n="m134.50"/>：
<p/>我今當進行，天子真諦說。
<p/>二於彼勤<note n="m134.51"/>行，憶瞿曇法律，
<p/>知欲有災患，卽彼捨離欲。
<p/>彼為欲結縛，卽得捨遠離，
<p/>如象斷羈靽<note n="m134.52"/>，度三十三天。
<p/>因陀羅<note n="m134.53"/>、天、梵，一切皆來集，
<p/>卽彼坐<note n="m134.54"/>上去，雄猛捨塵欲。
<p/>帝釋見已厭，勝天天中天，
<p/>彼本生下賤，度三十三天。
<p/>厭已妙息言，瞿婆後說曰：
<p/>人中有佛勝，釋牟尼知欲。
<p/>彼子中失念，我訶更復得，
<p/>於<note n="m134.55"/>三中之一，則生伎樂中。
<p/>二成等正道，在天定根樂，
<p/>汝說如是法，弟子無有惑。
<p/>度漏斷邪疑，禮佛勝伏根，
<p/>若彼覺諸法，二得昇<note n="m134.56"/>進處。
<p/>彼得 *昇進已，生於梵天中，
<p/>我等知彼法，大仙來至此。』」
<p/>爾時，世尊便作是念：此鬼長夜無有諛<note n="m134.57"/>諂，亦無欺誑，無幻質直，若有問者，盡欲知故，不欲觸嬈<note n="m134.58"/>，彼之所問亦復如是，我寧可說甚深阿毘曇。世尊知已，為天王釋說此頌曰：
<p/>「於現法樂故，亦為後世樂，
<p/>拘翼自恣問，隨意之所樂，
<p/>彼彼之所問，盡當為決斷。
<p/>世尊已見聽，日<note n="m134.59"/>天求見義，
<p/>在摩竭陀國，賢婆娑婆<note n="m134.60"/>問。」
<p/>於是，天王釋白曰：「世尊！天、人、阿修羅、揵沓惒、羅剎及餘種種身各各有幾結耶？」
<p/>世尊聞已，答曰：「拘翼！天、人、阿修羅、揵沓惒、羅剎及餘種種身各各有二結，慳及嫉<note n="m134.61"/>也。彼各各作是念：令我無杖、無結、無怨、無恚、無諍、無鬪、無苦，安樂遊行。彼雖作是念，然故有杖、有結、有怨、有恚、有諍、有鬪、有苦，無安樂遊行。」
<p/>時，天王釋聞已，白曰：「唯然，世尊！唯然，善逝！唯然，大仙人！天、人、阿修羅、揵沓惒、羅剎及餘種種身各各有二結，彼作是念：令我無杖、無結、無怨、無恚、無諍、無鬪、無苦，安樂遊行。彼雖作是念，然故有杖、有結、有怨、有恚、有諍、有鬪、有苦，無安樂遊行。唯然，世尊！唯然，善逝！唯然，大仙人！如佛所說法，我悉知之，我斷疑度惑，無有猶豫，聞佛所說故。」
<p/>時，天王釋聞佛所說，歡喜奉行！
<p/>復問曰：「大仙人！慳、嫉者，何因何緣？為從何生？由何而有？復何因由無慳、嫉耶？」
<p/>世尊聞已，答曰：「拘翼！慳、嫉者，因愛、不愛<note n="m134.62"/>，緣愛、不愛，從愛、不愛生，由愛、不愛有。若無愛、不愛者，則無慳、嫉也。」
<p/>時，天王釋聞已，白曰：「唯然，世尊！唯然，善逝！唯然，大仙人！慳、嫉者，因愛、不愛，緣愛、不愛，從愛、不愛生，由愛、不愛有。若無愛、不愛者，則無慳、嫉也。唯然，世尊！唯然，善逝！唯然，大仙人！如佛所說法，我悉知之，我斷疑度惑，無有猶豫，聞佛所說故。」
<p/>時，天王釋聞佛所說，歡喜奉行！
<p/>復問曰：「大仙人！愛、不愛者，何因何緣？為從何生？由何而有？復何因由無愛、不愛耶？」
<p/>世尊聞已，答曰：「拘翼！愛、不愛者，因欲<note n="m134.63"/>緣欲，從欲而生，由欲故有。若無欲者，則無愛、不愛。」
<p/>時，天王釋聞已，白曰：「唯然，世尊！唯然，善逝！唯然，大仙人！愛、不愛者，因欲緣欲，從欲而生，由欲故有。若無欲者，則無愛、不愛。唯然，世尊！唯然，善逝！唯然，大仙人！如佛所說法，我悉知之，我斷疑度惑，無有猶豫，聞佛所說故。」
<p/>時，天王釋聞佛所說，歡喜奉行！
<p/>復問曰：「大仙人！欲者，何因何緣？為從何生？由何而有？復何因由無有欲耶？」
<p/>世尊聞已，答曰：「拘翼！欲者，因念<note n="m134.64"/>緣念，從念而生，由念故有。若無念者，則無有欲。」
<p/>時，天王釋聞已，白曰：「唯然，世尊！唯然，善逝！唯然，大仙人！欲者，因念緣念，從念而生，由念故有。若無念者，則無有欲。唯然，世尊！唯然，善逝！唯然，大仙人！如佛所說法，我悉知之，我斷疑度惑，無有猶豫，聞佛所說故。」
<p/>時，天王釋聞佛所說，歡喜奉行！
<p/>復問曰：「大仙人！念者，何因何緣？為從何生？由何而有？復何因由無有念耶？」
<p/>世尊聞已，答曰：「拘翼！念者，因思<note n="m134.65"/>緣思，從思而生，由思故有。若無思者，則無有念。由念故有欲，由欲故有愛、不愛，由愛、不愛故有慳、嫉，由慳、嫉故有刀杖、鬪諍、憎嫉、 *諛諂、欺誑、妄言、兩舌，心中生無量惡不善之法，如是此純<note n="m134.66"/>大苦陰生。若無思者，則無有念；若無念者，則無有欲；若無欲者，則無愛、不愛；若無愛、不愛者，則無慳、嫉；若無慳、嫉者，則無刀杖、鬪諍、憎<note n="m134.67"/>嫉、 *諛諂、欺誑、妄言、兩舌，心中不生無量惡不善之法，如是此純大苦陰滅。」
<p/>時，天王釋聞已，白曰：「唯然，世尊！唯然，善逝！唯然，大仙人！念者，因思緣思，從思而生，由思故有。若無思者，則無有念。由念故有欲，由欲故有愛、不愛，由愛、不愛故有慳、嫉，由慳、嫉故有刀杖、鬪諍、憎嫉、 *諛諂、欺誑、妄言、兩舌，心中生無量惡不善之法，如是此純大苦陰生。若無思者，則無有念；若無念者，則無有欲；若無欲者，則無愛、不愛；若無愛、不愛者，則無慳、嫉；若無慳、嫉者，則無刀杖、鬪諍、憎嫉、諛諂、欺誑、妄言、兩舌，心中不生無量惡不善之法，如是此純大苦陰滅。唯然，世尊！唯然，善逝！唯然，大仙人！如佛所說法，我悉知之，我斷疑度惑，無有猶豫，聞佛所說故。」
<p/>時，天王釋聞佛所說，歡喜奉行！
<p/>復問曰：「大仙人！何者滅戲道跡<note n="m134.68"/>？比丘何行趣向滅戲道跡耶？」
<p/>世尊聞已，答曰：「拘翼！滅戲道跡者，謂八支<note n="m134.69"/>聖道，正見……乃至正定為八。拘翼！是謂滅戲道跡。比丘者，行此趣向滅戲道跡。」
<p/>時，天王釋聞已，白曰：「唯然，世尊！唯然，善逝！唯然，大仙人！滅戲道跡者，謂八支聖道，正見……乃至正定為八。大仙人！是為滅戲道跡。比丘者，行此趣向滅戲道跡。唯然，世尊！唯然，善逝！唯然，大仙人！如佛所說法，我悉知之，我斷疑度惑，無有猶豫，聞佛所說故。」
<p/>時，天王釋聞佛所說，歡喜奉行！
<p/>復問曰：「大仙人！比丘者，趣向滅戲道跡，斷幾法，行幾法耶？」
<p/>世尊聞已，答曰：「拘翼！比丘者，趣向滅戲道跡，斷三法，修行三法。云何為三？一曰念，二曰言，三曰求。拘翼！念者，我說有二種：可行、不可行。若念不可行者，我𣈳斷彼；若念可行者，我為彼知時，有念有智，為成就彼念故，言亦如是。拘翼！求者，我說亦有二種：可行、不可行。若求不可行者，我;卽斷彼；若求可行者
<p/>，我為彼知時，有念有智，成就彼求故。」
<p/>時，天王釋聞已，白曰：「唯然，世尊！唯然，善逝！唯然，大仙人！比丘者，趣向滅戲道跡，斷三法，修行三法。云何為三？一曰念，二曰言，三曰求。大仙人說念有二種：可行，不可行，若念增長惡不善法，減<note n="m134.70"/>損善法者，大仙人便斷彼；若念減損惡不善法，增長善法者，大仙人為彼知時，有念有智，成就彼念故，言亦如是。大仙人說求亦有二種：可行、不可行。若求增長惡不善法，減損善法者，大仙人便斷彼；若求減損惡不善法，增長善法者，大仙人為彼知時，有念有智，成就彼求故。唯然，世尊！唯然，善逝！唯然，大仙人！如佛所說法，我悉知之，我斷疑度惑，無有猶豫，聞佛所說故。」
<p/>時，天王釋聞佛所說，歡喜奉行！
<p/>復問曰：「大仙人！比丘者，趣向滅戲道跡有幾法，護從解脫行幾法耶？」
<p/>世尊聞已，答曰<note n="m134.71"/>：「拘翼！比丘者，趣向滅戲道跡有六法，護從解脫行六法也。云何為六？眼視色，耳聞聲，鼻嗅香，舌嘗味，身覺觸，意知法。拘翼！眼視色者，我說有二種：可行、不可行。若眼視色不可行者，我𣈳斷彼；若眼視色可行者，我為彼知時，有念有智，成就彼故。如是耳聞聲、鼻嗅香、舌嘗味、身覺觸、意知法者，我說亦有二種：可行、不可行。若意知法不可行者，我𣈳斷彼；若意知法可行者，我為彼知時，有念有智，成就彼故。」
<p/>時，天王釋聞已，白曰：「唯然，世尊！唯然，善逝！唯然，大仙人！比丘者，趣向滅戲道跡者有六法，護從解脫行六法。云何為六？眼視色，耳聞聲，鼻嗅香，舌嘗味，身覺觸，意知法。大仙人說眼視色者，有二種：可行、不可行。若眼視色增長惡不善法，減<note n="m134.72"/>損善法者，大仙人卽斷彼；若眼視色減損惡不善法，增長善法者，大仙人為彼知時，有念有智<note n="m134.73"/>，成就彼故。如是耳聞聲、鼻嗅香、舌嘗味、身覺觸，大仙人說意知法者，亦有二種：可行、不可行。若意知法增長惡不善法，減損善法者，大仙人卽斷彼；若意知法減損惡不善法，增長善法者，大仙人為彼知時，有念有智，成就彼故。唯然，世尊！唯然，善逝！唯然，大仙人！如佛所說法，我悉知之，我斷疑度惑，無有猶豫，聞佛所說故。」
<p/>時，天王釋聞佛所說，歡喜奉行！
<p/>復問曰：「大仙人！比丘者，趣向滅戲道跡，命存一時頃，復斷幾法，行幾法耶？」
<p/>世尊聞已，答曰：「拘翼！比丘者，趣向滅戲道跡，命存一時頃，復斷三法，行三法。云何為三？一曰喜，二曰憂，三曰捨<note n="m134.74"/>。拘翼！喜者，我說有二種：可行、不可行。若喜不可行者，我卽斷彼；若喜可行者，我為彼知時，有念有智，成就彼故，憂亦如是。拘翼！捨者，我說亦有二種：可行、不可行。若捨不可行者，我卽斷彼；若捨可行者，我為彼知時，有念有智，成就彼故。」
<p/>時，天王釋聞已，白曰：「唯然，世尊！唯然，善逝！唯然，大仙人！比丘者，趣向滅戲道跡，命存一時頃，斷三法，行三法。云何為三？一曰喜，二曰憂，三曰捨。大仙人說喜者，有二種：可行、不可行。若喜增長惡不善法，減損善法者，大仙人卽斷彼；若喜減損惡不善法，增長善法者，大仙人為彼知時，有念有智，成就彼故，憂亦如是。大仙人說捨者，亦有二種：可行、不可行。若捨增長惡不善法，減損善法者，大仙人卽斷彼；若捨減損惡不善法，增長善法者，大仙人為彼知時，有念有智，成就彼故。唯然，世尊！唯然，善逝！唯然，大仙人！如佛所說法，我悉知之，我斷疑度惑，無有猶豫，聞佛所說故。」
<p/>時，天王釋聞佛所說，歡喜奉行！
<p/>復問曰：「大仙人！一切沙門、梵志同一說、一欲、一愛、一樂、一意耶？」
<p/>世尊聞已，答曰：「拘翼！一切沙門、梵志不同一<note n="m134.75"/>說、一欲<note n="m134.76"/>、一愛、一樂、一意也。」
<p/>時，天王釋復問曰：「大仙人！一切沙門、梵志以何等故，不同一說、一欲、一愛、一樂、一意耶？」
<p/>世尊聞已，答曰：「拘翼！此世有若干種界，有無量界，彼隨所知界，卽彼界隨其力，隨其方便，一向說此為真諦，餘者虛妄。拘翼！是故一切沙門、梵志不同一說、一欲、一愛、一樂、一意耳。」
<p/>時，天王釋聞已，白曰：「唯然，世尊！唯然，善逝！唯然，大仙人！此世有若干種界，有無量界，彼隨<note n="m134.77"/>所知界，卽彼界隨其力，隨其方便，一向說此為真諦，餘者虛妄。大仙人！以是故，一切沙門、梵志不同一說、一欲、一愛、一樂、一意耳。唯然，世尊！唯然，善逝！唯然，大仙人！如佛所說法，我悉知之，我斷疑度惑，無有猶豫，聞佛所說故。」
<p/>時，天王釋聞佛所說，歡喜奉行！
<p/>復問曰：「大仙人！一切沙門、梵志得至究竟，究竟白淨、究竟梵行、究竟梵行訖耶？」
<p/>世尊聞已，答曰：「拘翼！不必一切沙門、梵志得至究竟，究竟白淨、究竟梵行、究竟梵行訖。」
<p/>時，天王釋復問曰：「大仙人！以何等故，不必一切沙門、梵志得至究竟，究竟白淨、究竟梵行、究竟梵行訖耶？」
<p/>世尊聞已，答曰：「拘翼！若有沙門、梵志於無上愛盡，不正善心解脫者，彼不至究竟，不究竟白淨，不究竟梵行，不究竟梵行訖。拘翼！若有沙門、梵志於無上愛盡，正善心解脫者，彼至究竟、究竟白淨、究竟梵行、究竟梵行訖。」
<p/>時，天王釋聞已，白曰：「唯然，世尊！唯然，善逝！唯然，大仙人！若有沙門、梵志於無上愛盡，不正善心解脫者，彼不至究竟，不究竟白淨，不究竟梵行，不究竟梵行訖。大仙人！若有沙門、梵志於無上愛盡，正善心解脫者，彼至究竟，究竟白淨，究竟梵行，究竟梵行訖。唯然，世尊！唯然，善逝！唯然，大仙人！如佛所說法，我悉知之，我斷疑度惑，無有猶豫，聞佛所說故。」
<p/>時，天王釋聞佛所說，善受善持，白曰：「大仙人！我於長夜有疑惑刺，世尊今日而拔出之。所以者何？謂如來、無所著、等正覺故。」
<p/>世尊問曰：「拘翼！汝頗憶昔時曾問餘沙門、梵志如此事耶？」
<p/>時，天王釋答曰：「世尊！唯大仙人自當知之。大仙人！三十三天集在法堂，各懷愁慼，數數<note n="m134.78"/>歎說：『我等若值如來、無所著、等正覺者，必當往見。』大仙人！然我等不得值如來、無所著、等正覺已，便行具足五欲功德<note n="m134.79"/>。大仙人！我等放逸，行放逸已，大威德天子於極妙處，卽便命終。大仙人！我見大威德天子於極妙處，卽命終時，便生極厭，身毛皆竪：『莫令我於此處速命終！』
<p/>「大仙人！我因此厭、因此憂慼故，若見餘沙門、梵志在無事處山林樹下，樂居高巖，寂無音聲，遠離，無惡，無有人民，隨順 *燕坐，彼樂遠離， *燕坐安隱，快樂遊行。我見彼已，便謂是如來、無所著、等正覺，卽往奉見。彼不識我，而問我言：『汝為是誰？』我時答彼：『大仙人！我是天王釋。大仙人！我是天王釋。』彼復問我：『我曾見釋，亦見釋種姓，以何等故名為釋？以何等故為釋種姓？』我便答彼：『大仙人！若有來問我事者，我便隨所能、隨其力而答彼，是故我名為釋。』彼作是說：『我等若隨其事以問釋者，釋亦隨其事答我。』彼問我事，我不問彼；彼歸命我，我不歸命彼。大仙人！從彼沙門、梵志竟不得威儀法教，況復得如是問耶？」
<p/>時，天王釋而說頌曰：
<p/>「釋往釋往已，釋今作是說，
<p/>遠離意所念，除疑諸猶豫。
<p/>久遠行於世，推求索如來，
<p/>見沙門梵志，在遠離 *燕坐，
<p/>謂是正盡覺，往奉敬禮事。
<p/>云何得 *昇進？如是我問彼，
<p/>問已不能知，聖道及道跡。
<p/>世尊今為我，若意有所疑，
<p/>所念及所思，其意之所行，
<p/>知心隱及現，明<note n="m134.80"/>者為我說。
<p/>尊佛尊為師，尊無著牟尼，
<p/>尊斷諸結使<note n="m134.81"/>，自度度眾生。
<p/>覺者第一覺，御者最上御，
<p/>息者尊妙息，大仙自度度。
<p/>故我禮大雄<note n="m134.82"/>，稽首人最上，
<p/>斷絕諸愛刺，我禮日之親。」
<p/>於是，世尊問曰：「拘翼！汝頗憶昔時，得如是離，得如是歡喜，謂於我得法喜耶？」
<p/>時，天王釋答曰：「世尊！唯大仙人自當知之。大仙人！昔一時天及阿修<note n="m134.83"/>羅而共鬪戰。大仙人！天及阿 *修羅共鬪戰時，我作是念：令天得勝破阿修羅，諸天食及阿 *修羅食，盡令三十三天食。大仙人！天及阿修羅共鬪戰時，天便得勝，破阿 *修羅，諸天食及阿 *修羅食，盡令三十三天食。大仙人！爾時有離有喜，雜<note n="m134.84"/>刀杖、結怨、鬪諍、憎嫉；不得神通，不得覺道，不得涅槃。大仙人！今日得離得喜，不*雜刀杖、結怨、鬪諍、憎嫉；得通得覺，亦得涅槃。」
<p/>世尊問曰：「拘翼！汝何因得離得喜<note n="m134.85"/>？謂於我得法喜耶？」
<p/>時，天王釋答曰：「大仙人！我作是念：我於此命終，生於人間，彼若有族，極大富樂，資財無量，畜牧、產業不可稱計，封戶、食邑種種具足，謂剎利長者族、梵志長者族、居士長者族及餘族，極大富樂，資財無量，畜牧、產業不可稱計，封戶、食邑種種具足。生如是族已，成就諸根，如來所說法、律有得信者，得信已，剃除鬚髮，著袈裟衣，至信、捨家、無家、學道。學智，學 *智已，若得智者，便得究竟智，得究竟邊。學 *智，學 *智已，若得智、不得究竟智者，若有諸天，有大福祐，色像巍巍，光耀煒燁<note n="m134.86"/>，極有威<note n="m134.87"/>力，安隱快樂，長住宮殿，生於最上，我生彼中。」
<p/>於是，天王釋而說<note n="m134.88"/>頌曰：
<p/>「捨離於天身，來下生人間；
<p/>不愚癡入胎，隨我意所樂。
<p/>得身具足已，逮質直正道；
<p/>行具足梵行，常樂於乞食。
<p/>「學智，學智已，若得智者，便得究竟智，得究竟邊。學智，學智已，若得智、不得究竟智者，當作最上妙天<note n="m134.89"/>，諸天聞名，色究竟天，往生彼中。大仙人！願當得阿那 *含。大仙人！我今定得須陀洹。」
<p/>世尊問曰：「拘翼！汝何因得此極好、極高、極廣差降，而自稱說得須陀洹耶？」
<p/>時，天王釋以偈答曰：
<p/>「不更有餘尊，唯世尊境界；
<p/>得最上差降，未曾有此處。
<p/>大仙我此坐，卽於此天身；
<p/>我更得增壽，如是自眼見。」
<p/>說此法時，天王釋遠塵離垢，諸法法眼生，及八萬諸天亦遠塵離垢，諸法法眼生。於是，天王釋見法得法，覺白淨法，斷疑度惑，更無餘尊，不復從他，無有猶豫<note n="m134.90"/>，已住果證，於世尊法得無所畏，卽從座<note n="m134.91"/>起，稽首佛足，白曰：「世尊！我今自歸佛、法及比丘眾，唯願世尊受我為優婆塞！從今日始，終身自歸，乃至命盡。」
<p/>於是，天王釋稱歎五結樂子曰：「善哉！善哉！汝五結大益於我。所以者何？由汝故，佛從定 *寤。以汝先使世尊從定 *寤故，令我等後得見佛。五結！我從此歸，以; 躭<note n="m134.92"/>浮樓 *伎樂王女賢月色嫁與汝作婦，及其父樂王本國拜與汝作 *伎樂王。」
<p/>於是，天王釋告三十三天曰：「汝等共來，若我等本為梵天<note n="m134.93"/>，住梵天上，再三恭敬禮事者，彼今盡為世尊恭敬禮事。所以者何？世尊梵天，梵天當造化最尊生眾生<note n="m134.94"/>有及當有彼所，可知盡知，可見盡見。」
<p/>於是，天王釋及三十三天、五結樂子若本為梵天，住梵天上，再三恭敬禮事者，彼盡為世尊恭敬禮事，稽首如來、無所著、等正覺。於是，天王釋及三十三天、五結樂子再三<note n="m134.95"/>為世尊恭敬禮事，稽首佛足， *遶三匝已，卽於彼處忽沒不現。
<p/>爾時，梵天色像巍巍，光 *耀煒燁，夜將向旦，往詣佛所，稽首佛足，卻住一面，卽時以偈白世尊曰：
<p/>「為多饒益義，見利義曰天；
<p/>賢住摩竭國，婆娑婆問事<note n="m134.96"/>。」
<p/>大仙人說此法時，天王釋遠塵離垢，諸法法眼<note n="m134.97"/>生，及八萬諸天亦遠塵離<note n="m134.98"/>垢，諸法法眼生。於是，世尊告梵天曰：「如是！如是！如<note n="m134.99"/>梵天所說：
<p/>『為多饒益義，見利義曰天；
<p/>賢住摩竭國，婆娑婆問事。』
<p/>「梵天！我說法時，天王釋遠塵離垢，諸法法眼生，及八萬諸天亦遠塵離垢，諸法法眼生。」
<p/>佛說如是。時，天王釋及三十三天、五結樂子并大梵天聞佛所說，歡喜奉行！
<p/>釋問經第十八竟<note n="m134.100"/>（七千三百六十八字<note n="m134.101"/>）
<sid n="m135"/>　　（一三五）中阿含<note n="m135.102"/>大品善生經<note n="m135.103"/>第十九（第三念誦<note n="m135.104"/>）
<p/>我聞如是：
<p/>一時，佛遊王舍城，在饒蝦蟆林。
<p/>爾時，善生居士子，父臨終時，因六方故，遺敕其子，善教善訶曰：「善生！我命終後，汝當叉手向六方禮：東方若有眾生者，我盡恭敬、供養、禮事彼，我盡恭敬、供養、禮事彼已，彼亦當恭敬、供養、禮事我。如是南方、西方、北方、下方、上方，若有眾生者，我盡恭敬、供養、禮事彼，我盡恭敬、供養、禮事彼已，彼亦當恭敬、供養、禮事我。」
<p/>善生居士子聞父教已，白父曰：「唯，當如尊敕。」
<p/>於是，善生居士子，父命終後，平旦沐浴，著新蒭磨衣<note n="m135.105"/>，手執生拘舍<note n="m135.106"/>葉，往至水邊，叉手向六方禮：東方若有眾生者，我盡恭敬、供養、禮事彼，我盡恭敬、供養、禮事彼已，彼亦當恭敬、供養、禮事我。如是南方、西方、北方、下方、上方，若有眾生者，我盡恭敬、供養、禮事彼，我盡恭敬、供養、禮事彼已，彼亦當恭敬、供養、禮事我。
<p/>彼時，世尊過夜平旦，著衣持鉢，入王舍城而行乞食。世尊入王舍城乞食時，遙見善生居士子平旦沐浴，著新蒭 *磨衣，手執生拘舍葉，往至水邊，叉手向六方禮：東方若有眾生者，我盡恭敬、供養、禮事彼，我盡恭敬、供養、禮事彼已，彼亦當恭敬、供養、禮事我。如是南方、西方、北方、下方、上方，若有眾生者，我盡恭敬、供養、禮事彼，我盡恭敬、供養、禮事彼已，彼亦當恭敬、供養、禮事我。
<p/>世尊見已，往至善生居士子所，問曰：「居士子！受何沙門、梵志教？教汝恭敬、供養、禮事，平旦沐浴，著新蒭<note n="m135.107"/> *磨衣，手執生拘舍葉，往至水邊，叉手向六方禮：東方若有眾生者，我盡恭敬、供養、禮事彼，我盡恭敬、供養、禮事彼已，彼亦當恭敬、供養、禮事我。如是南方、西方、北方、下方、上方，若有眾生者，我盡恭敬、供養、禮事彼，我盡恭敬、供養、禮事彼已，彼亦當恭敬、供養、禮事我耶？」
<p/>善生居士子答曰：「世尊！我不受餘沙門、梵志教也。世尊！我父臨命終時，因六方故，遺敕於我，善教善訶曰：『善生！我命終後，汝當叉手向六方禮：東方若有眾生者，我盡恭敬、供養、禮事彼，我盡恭敬、供養、禮事彼已，彼亦當恭敬、供養、禮事我。如是南方、西方、北方、下方、上方，若有眾生者，我盡恭敬、供養、禮事彼，我盡恭敬、供養、禮事彼已，彼亦當恭敬、供養、禮事我。』世尊！我受父遺教，恭敬、供養、禮事故，平旦沐浴，著新 *蒭 *磨衣，手執生拘舍葉，往至水邊，叉手向六方禮：東方若有眾生者，我盡恭敬、供養、禮事彼，我盡恭敬、供養、禮事彼已，彼亦當恭敬、供養、禮事我。如是南方、西方、北方、下方、上方，若有眾生者，我盡恭敬、供養、禮事<note n="m135.108"/>彼，我盡恭敬、供養、禮事彼已，彼亦當恭敬、供養、禮事我。」
<p/>世尊聞已，告曰：「居士子！我說有六方，不說無也。居士子！若有人善別六方，離四方惡不善業垢，彼於現法可敬可重，身壞命終，必至善處，上生天中。居士子！眾生有四種業、四種穢。云何為四？居士子！殺生者，是眾生業<note n="m135.109"/>種、穢種。不與取、邪淫、妄言者，是眾生業種、穢種。」於是，世尊說此頌曰：
<p/>「殺生不與取，邪淫犯他妻，
<p/>所言不真實，慧者不稱譽。
<p/>「居士子！人因四事故，便得多罪。云何為四？行欲、行恚、行怖、行癡。」於是，世尊說此頌曰：
<p/>「欲恚怖及癡，行惡非法行，
<p/>彼必滅名稱，如月向盡沒。
<p/>「居士子！人因四事故，便得多福。云何為四？不行欲、不行恚、不行怖、不行癡。」於是，世尊說此頌曰：
<p/>「斷欲無恚怖，無癡行法行，
<p/>彼名稱普聞，如月漸盛滿。
<p/>「居士子！求財物者，當知有六非道<note n="m135.110"/>。云何為六？一曰種種戲求財物者為非道，二曰非時行求財物者為非道，三曰飲酒放逸求財物者為非道，四曰親近惡知識求財物者為非道，五曰常喜妓<note n="m135.111"/>樂求財物者為非道，六曰懶惰<note n="m135.112"/>求財物者為非道<note n="m135.113"/>。
<p/>「居士子！若人種種戲者，當知有六災患。云何為六？一者負則生怨，二者失則生恥，三者負則眠不安，四者令怨家懷喜，五者使宗親懷憂，六者在眾所說人不信用。居士子！人博戲者，不經營作事；作事不營，則功業不成；未得財物，則不能得；本有財物，便轉消耗。
<p/>「居士子！人非時行者，當知有六災患。云何為六？一者不自護，二者不護財物，三者不護妻子，四者為人所疑，五者多生苦患，六者為人所謗。居士子！人非時行者，不經營作事；作事不營，則功業不成；未得財物，則不能得；本有財物，便轉消耗。
<p/>「居士子！若人飲酒放逸者，當知有六災患。一者現財物失，二者多有疾患，三者增諸拟諍，四者隱藏發露，五者不稱不護<note n="m135.114"/>，六者滅慧生癡。居士子！人飲酒放逸者，不經營作事；作事不營，則功業不成；未得財物，則不能得；本有財物，便轉消耗。
<p/>「居士子！若人親近惡知識者，當知有六災患。云何為六？一者親近賊，二者親近欺誑，三者親近狂醉，四者親近放恣，五者逐會嬉戲，六者以此為親友，以此為伴侶。居士子！若人親近惡知識者，不經營作事；作事不營，則功業不成；未得財物，則不能得；本有財物，便轉消耗。
<p/>「居士子！若人喜 *伎樂者，當知有六災患。云何為六？一者喜聞歌，二者喜見舞，三者喜往作樂，四者喜見弄鈴，五者喜拍兩手，六者喜大聚會。居士子！若人喜*伎樂者，不經營作事；作事不營，則功業不成；未得財物，則不能得；本有財物，便轉消耗。
<p/>「居士子！若有懶<note n="m135.115"/>惰者，當知有六災患。云何為六？一者大早不作業，二者大晚不作業，三者大寒不作業，四者大熱不作業，五者大飽不作業，六者大飢不作業。居士子！若人懶惰者，不經營作事；作事不營，則功業不成；未得財物，則不能得；本有財物，便轉消耗。」於是，世尊說此頌曰：
<p/>「種種戲逐色，嗜酒喜作樂，
<p/>親近惡知識， *懶惰不作業，
<p/>放<note n="m135.116"/>恣不自護，此處壞敗人。
<p/>行來不防護，邪淫犯他妻，
<p/>心中常結怨，求願無有利，
<p/>飲酒念女色，此處壞敗人。
<p/>重作不善行，佷<note n="m135.117"/>戾不受教，
<p/>罵沙門梵志，顛倒有邪見，
<p/>凶<note n="m135.118"/>暴行黑業，此處壞敗人。
<p/>自乏無財物，飲酒失衣被，
<p/>負債<note n="m135.119"/>如涌泉，彼必壞門族。
<p/>數往至酒鑪，親近惡朋友，
<p/>應得財不得，是伴黨為樂。
<p/>多有惡朋友，常隨不善伴，
<p/>今世及後世，二俱得敗壞。
<p/>人習惡轉減，習善轉興盛，
<p/>習勝者轉增，是故當習勝。
<p/>習 *昇則得 *昇，常逮<note n="m135.120"/>智慧 *昇，
<p/>轉獲清淨戒，及與微妙止<note n="m135.121"/>。
<p/>晝則喜眠<note n="m135.122"/>臥，夜則好遊行，
<p/>放逸常飲酒，居家不<note n="m135.123"/>得成。
<p/>大寒及大熱，謂有 *懶惰人，
<p/>至竟不成業，終不獲財利。
<p/>若寒及大熱，不計猶如草，
<p/>若人作是業，彼終不失樂。
<p/>「居士子！有四不親而似親<note n="m135.124"/>，云何為四？一者知事非親似<note n="m135.125"/>如親，二者面前愛言非親似如親，三者言語非親似如親，四者惡趣伴非親似如親。居士子！因四事故，知事非親似如親。云何為四？一者以知事奪財，二者以少取多，三者或以恐怖，四者或為利狎習。」於是，世尊說此頌曰：
<p/>「人以知為事，言語至柔軟，
<p/>怖為利狎習，知非親如親，
<p/>常當遠離彼，如道有恐怖。
<p/>「居士子！因四事故，面前愛言非親似如親。云何為四？一者制妙事，二者教作惡，三者面前稱譽，四者背說其惡。」於是，世尊說此頌曰：
<p/>「若制妙善法，教作惡不善，
<p/>對面前稱譽，背後說其惡，
<p/>若知妙及惡，亦復覺二說，
<p/>是親不可親，知彼人如是，
<p/>常當遠離彼，如道有恐怖。
<p/>「居士子！因四事故，言語非親似如親。云何為四？一者認過去事，二者必辯當來事，三者虛不真說，四者現事必滅，我當作不作認說。」於是，世尊說此頌曰：
<p/>「認過及未來，虛論現滅事，
<p/>當作不作說，知非親如親，
<p/>常當遠離彼，如道有恐怖。
<p/>「居士子！因四事故，惡趣伴非親似如親。云何為四？一者教種種戲，二者教非時行，三者教令飲酒，四者教親近惡知識。」於是，世尊說此頌曰：
<p/>「教若干種戲，飲酒犯他妻，
<p/>習下不習勝，彼滅如月盡，
<p/>常當遠離彼，如道有恐怖。
<p/>「居士子！善親<note n="m135.126"/>當知有四種。云何為四？一者同苦樂，當知是善親。二者愍念，當知是善親。三者求利，當知是善親。四者饒益，當知是善親。居士子！因四事故同苦樂，當知是善親。云何為四？一者為彼捨己，二者為彼捨財，三者為彼捨妻子，四者所說堪忍。」於是，世尊說此頌曰：
<p/>「捨欲財妻子，所說能堪忍，
<p/>知親同苦樂，慧者當狎習。
<p/>「居士子！因四事故愍念，當知是善親。云何為四？一者教妙法，二者制惡法，三者面前稱說，四者卻怨家。」於是，世尊說此頌曰：
<p/>「教妙善制惡，面稱卻怨家，
<p/>知善親愍念，慧者當狎習。
<p/>「居士子！因四事故求利，當知是善親。云何為四？一者密事發露，二者密不覆藏，三者得利為喜，四者不得利不憂。」於是，世尊說此頌曰：
<p/>「密事露不藏，利喜無不憂，
<p/>知善親求利，慧者當狎習。
<p/>「居士子！因四事故饒益，當知是善親。云何為四？一者知財物盡，二者知財物盡已便給與物，三者見放逸教訶，四者常以愍念。」於是，世尊說此頌曰：
<p/>「知財盡與物，放逸教愍念，
<p/>知善親饒益，慧者當狎習。
<p/>「居士子！聖法、律中有六方：東方、南方、西方、北方、下方、上方。居士子！如東方者，如是子觀父母，子當以五事奉敬供養父母。云何為五？一者增益財物，二者備辦眾事，三者所欲則奉，四者自恣不違，五者所有私物盡以奉上。子以此五事奉敬供養父母，父母亦以五事善念其子。云何為五？一者愛念兒子，二者供給無乏，三者令子不負債，四者婚娶稱可，五者父母可意所有財物盡以付子。父母以此五事善念其子。居士子！如是東方二俱分別。居士子！聖法、律中東方者，謂子、父母也。居士子！若<note n="m135.127"/>慈孝父母者，必有增益，則無衰耗。
<p/>「居士子！如南方者，如是弟子觀師，弟子當以五事恭敬供養於師。云何為五？一者善恭順，二者善承事，三者速起，四者所作業善，五者能奉敬師。弟子以此五事恭敬供養於師，師亦以五事善念弟子。云何為五？一者教技<note n="m135.128"/>術，二者速教，三者盡教所知，四者安處善方，五者付囑善知識，師以此五事善念弟子。居士子！如是南方二俱分別。居士子！聖法、律中南方者，謂弟子、師也。居士子！若人慈順於師者，必有增益，則無衰耗。
<p/>「居士子！如西方者，如是夫觀妻子，夫當以五事愛敬供給妻子。云何為五？一者憐念妻子，二者不輕慢，三者為作瓔珞嚴具，四者於家中得自在，五者念妻親親。夫以此五事愛敬供給妻子，妻子當以十三事善敬順夫<note n="m135.129"/>。云何十三？一者重愛敬夫，二者重供養夫，三者善念其夫，四者攝持作業，五者善攝眷屬，六者前以瞻侍<note n="m135.130"/>，七者後以愛行，八者言以誠實，九者不禁制門，十者見來讚善，十一者敷設床待，十二者施設淨美豐饒飲食，十三者供養沙門、梵志。妻子以此十三事善敬順夫。居士子！如是西方二俱分別。居士子！聖法、律中西方者，謂夫、妻子也。居士子！若人慈愍妻子者，必有增益，則無衰耗。
<p/>「居士子！如北方者，如是大家觀奴婢、使人<note n="m135.131"/>，大家當以五事愍念給恤奴婢、使人。云何為五？一者隨其力而作業，二者隨時食之，三者隨時飲之，四者及日休息，五者病給湯藥。大家以此五事愍念給恤奴婢、使人，奴婢、使人當以九事善奉大家<note n="m135.132"/>。云何為九？一者隨時作業，二者專心作業，三者一切作業，四者前以瞻*侍，五者後以愛行，六者言以誠實，七者急時不遠離，八者行他方時則便讚歎，九者稱大家庶幾。奴婢、使人此以九事善奉大家。居士子！如是北方二俱分別。居士子！聖法、律中北方者，謂大家、奴婢、使人也。居士子！若有人慈愍奴婢、使人者，必有增益，則無衰耗。
<p/>「居士子！如下方者，如是親友觀親友臣<note n="m135.133"/>，親友當以五事愛敬供給親友臣。云何為五？一者愛敬，二者不輕慢，三者不欺誑，四者施與珍寶，五者拯<note n="m135.134"/>念親友臣。親友以此五事愛敬供給親友臣，親友臣亦以五事善念親友。云何為五？一者知財物盡，二者知財物盡已<note n="m135.135"/>供給財物，三者見放逸教訶，四者愛念，五者急時可歸依<note n="m135.136"/>。親友臣以此五事善念親友。居士子！如是下方二俱分別。居士子！聖法、律中下方者，謂親友、親友臣也。居士子！若人慈愍親友臣者，必有增益，則無衰耗。
<p/>「居士子！如上方者，如是施主觀沙門、梵志，施主當以五事尊敬供養沙門、梵志。云何為五？一者不禁制門，二者見來讚善，三者敷設床待<note n="m135.137"/>，四者施設淨美豐饒飲食，五者擁護如法。施主以此五事尊敬供養沙門、梵志，沙門、梵志亦以五事善念施主。云何為五？一者教信、行信、念信，二者教禁戒，三者教博聞，四者教布施，五者教慧、行慧、立慧。沙門、梵志以此五事善念施主。居士子！如是上方二俱分別。居士子！聖法、律中上方者，謂施主、沙門、梵志也。居士子！若人尊奉沙門、梵志者，必有增益，則無衰耗。
<p/>「居士子！有四攝事<note n="m135.138"/>。云何為四？一者惠施<note n="m135.139"/>，二者愛言<note n="m135.140"/>，三者行利<note n="m135.141"/>，四者等利<note n="m135.142"/>。」於是，世尊說此頌曰：
<p/>「惠施及愛言，常為他行利，
<p/>眾生等同利，名稱普遠至。
<p/>此則攝持世，猶如御車人，
<p/>若無攝持者，母不因其子，
<p/>得供養恭敬，父因子亦然；
<p/>若有此法攝，故得大福祐。
<p/>照遠猶<note n="m135.143"/>日光，速利翻捷疾；
<p/>不麁說聰明，如是得名稱。
<p/>定護無貢<note n="m135.144"/>高，速利翻捷疾；
<p/>成就信尸賴，如是得名稱。
<p/>常起不 *懶惰，喜施人飲食；
<p/>將去調御正，如是得名稱。
<p/>親友臣同恤，愛樂有齊限；
<p/>謂攝在親中，殊妙如師子。
<p/>初當學 *技術，於後求財物，
<p/>後求財物已，分別作四分，
<p/>一分作飲食，一分作田業，
<p/>一分舉藏置，急時赴所須，
<p/>耕<note n="m135.145"/>作商人給，一分出息利。
<p/>第五為取婦，第六作屋宅，
<p/>家若具六事，不增快得樂，
<p/>彼必饒錢財，如海中水流。
<p/>彼如是求財，猶如蜂採花<note n="m135.146"/>；
<p/>長夜求錢財，當自受快樂。
<p/>出財莫令遠，亦勿令普漫；
<p/>不可以財與，兇暴及豪強。
<p/>東方為父母，南方為師尊，
<p/>西方為妻子，北方為奴婢<note n="m135.147"/>，
<p/>下方親友臣，上沙門梵志。
<p/>願禮此諸方，二俱得大稱，
<p/>禮此諸方已，施主得生天。」
<p/>佛說如是，善生居士子聞佛所說，歡喜奉行！
<p/>善生經第十九竟<note n="m135.148"/>（四千二百五十五字<note n="m135.149"/>）
<p/>中阿 *含經卷第三十三<note n="m135.150"/>（萬一千六百二十三字<note n="m135.151"/>）
<sid n="m136"/>　　（一三六）中阿含<note n="m136.1"/>大品商人求財經<note n="m136.2"/>第二十（第三念誦<note n="m136.3"/>）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，世尊告諸比丘：「乃往昔時，閻浮洲中諸商人等皆共集會在賈客堂，而作是念：我等寧可乘海裝船，入大海中取財寶來，以供家用。復作是念：諸賢入海不可豫知安隱、不安隱，我等寧可各各備辦浮海之具，謂羖羊皮囊、大瓠、押栰<note n="m136.4"/>。彼於後時各各備辦浮海之具──羖羊皮囊、大瓠、 *押栰，便入大海。彼在海中為摩竭魚<note n="m136.5"/>王破壞其船，彼商人等各各自乘浮海之具──羖羊皮囊、大瓠、 *押栰，浮向諸方。
<p/>「爾時，海東大風卒起，吹諸商人至海西岸。彼中逢見諸女人輩，極妙端正<note n="m136.6"/>，一切嚴具以飾其身。彼女見已，便作是語：『善來，諸賢！快來，諸賢！此間極樂最妙好處，園觀浴池、坐臥處所、林木蓊鬱，多有錢財、金銀、水精、琉璃<note n="m136.7"/>、摩尼、真珠、碧玉、白珂、硨磲<note n="m136.8"/>、珊瑚、琥<note n="m136.9"/>珀、瑪<note n="m136.10"/>瑙<note n="m136.11"/>、瑇瑁、赤石、琁<note n="m136.12"/>珠，盡與諸賢，當與我等共相娛樂，莫令閻浮洲商人南行，乃至於夢<note n="m136.13"/>。』彼商人等皆與婦人共相娛樂。彼商人等因共婦人合會，生男或復生女。彼於後時，閻浮洲有一智慧商人獨住靜處，而作是念：以何等故，此婦人輩制於我等不令南行耶？我寧可伺共居婦人，知彼眠已，安徐而起，當竊南行。
<p/>「彼閻浮洲一智慧商人則於後，伺其居婦人，知彼眠已，安徐而起，卽竊南行。彼閻浮洲一智慧商人既南行已，遙聞大音高聲喚叫<note n="m136.14"/>，眾多人聲啼哭懊惱，喚父呼母，呼喚妻子及諸愛念親親朋友：『好閻浮洲安隱快樂，不復得見。』彼商人聞已，極大恐怖，身毛皆竪：莫令人及非人觸嬈我者。於是，閻浮洲一智慧商人自制恐怖，復進南行。彼閻浮洲一智慧商人進行南已，忽見東邊有大鐵城，見已，遍觀不見其門，乃至可容猫子出處。
<p/>「彼閻浮洲一智慧商人見鐵城北有大叢樹，卽往至彼大叢樹所，安徐緣上，上已，問<note n="m136.15"/>彼大眾人曰：『諸賢！汝等何故，啼哭懊惱，喚父呼母，呼喚妻子及諸愛念親親朋友：好閻浮洲安隱快樂，不復得見耶？』時，大眾人便答彼曰：『賢者！我等是閻浮洲諸商人也，皆共集會在賈客堂，而作是念：我等寧可乘海裝船，入大海中取財寶，求以供家用。賢者！我等復作是念：諸賢！我等入海，不可豫知安隱、不安隱，我等寧可各各備辦浮海之具，謂羖羊皮囊、大瓠、 *押栰。
<p/>「『賢者！我於後時各各備辦浮海之具，謂羖羊皮囊、大瓠、 *押栰，便入大海。賢者！我等在海中，為摩竭魚王破壞其船。賢者！我等商人各各自乘浮海之具──羖羊皮囊、大瓠、 *押栰，浮向諸方。爾時，海東大風卒起，吹我等商人至海西岸。彼中逢見諸女人輩，極妙端 *正，一切嚴具以飾其身。彼女見已，便作是語：善來，諸賢！快來，諸賢！此間極樂最妙好處，園觀浴池、坐臥處所、林木蓊鬱，多有錢財、金銀、水精、 *琉璃、摩尼、真珠、碧玉、白珂、 *硨磲、珊瑚、 *琥珀、 *瑪瑙、瑇瑁、赤石、 *琁珠，盡與諸賢，當與我等共相娛樂，莫令閻浮洲商人南行，乃至於夢。
<p/>「『賢者！我等與彼婦人共相娛樂。我等因共婦人合會，生男或復生女。賢者！若彼婦人不聞閻浮洲餘諸商人在於海中，為摩竭魚王破壞船者，則與我等共相娛樂。賢者！若彼婦人聞閻浮洲有諸商人在於海中，為摩竭魚王破壞船者，便食我等，極遭逼迫。若食人時，有餘髮毛及爪<note n="m136.16"/>齒者，彼婦人等盡取食之。若食人時，有血渧<note n="m136.17"/>地，彼婦人等便以手 *爪掘地深四寸，取而食之。賢者！當知我等閻浮洲商人本有五百人，於中已噉二百五十，餘有二百五十今皆在此大鐵城中。賢者！汝莫信彼婦人語，彼非真人，是羅剎鬼<note n="m136.18"/>耳！』
<p/>「於是，閻浮洲一智慧商人於大叢樹安徐下已，復道而還彼婦人所本共居處，知彼婦人故眠未寤<note n="m136.19"/>，卽於其夜，彼閻浮洲一智慧商人速往至彼閻浮洲諸商人所，便作是語：『汝等共來，當至靜處，汝各獨往，勿將兒去，當共在彼，密有所論。』彼閻浮洲諸商人等共至靜處，各自獨去，不將兒息。
<p/>「於是，閻浮洲一智慧商人語曰：『諸商人！我則獨住於安靜處，而作是念：以何等故，此婦人輩制於我等不令南行耶？我寧可伺共居婦人，知彼眠已，安徐而起，當竊南行。於是，我便伺共居婦人，知彼眠已，我安徐起，卽竊南行。我南行已，遙聞大音高聲喚叫，眾多人聲啼哭懊惱，喚父呼母，呼喚妻子及諸愛念親親朋友：好閻浮洲安隱快樂，不復得見。我聞是已，極大恐怖，身毛皆竪：莫令人及非人觸嬈我者。於是，我便自制恐怖，復進南行。進南行已，忽見東邊有大鐵城。見已，遍觀不見其門，乃至可容猫子出處。
<p/>「『我復見於大鐵城北有大叢樹，卽往至彼大叢樹所，安徐緣上。上已，問彼大眾人曰<note n="m136.20"/>：諸賢！汝等何故，啼<note n="m136.21"/>哭懊惱，喚父呼母，呼喚妻子及諸愛念親親朋友：好閻浮洲安隱快樂，不復得見耶？彼大眾人而答我曰：賢者！我等是閻浮洲諸商人，皆共集會在賈客堂，而作是念：我等寧可乘海裝船，入大海中取財寶來以供家用。賢者！我等復作是念：諸賢！我等入海，不可豫知安隱、不安隱，我等寧可各各備辦浮海之具，謂羖羊皮囊、大瓠、 *押栰。賢者！我等後時各各備辦浮海之具，謂羖羊皮囊、大瓠、 *押栰，便入大海。賢者！我等在海中，為摩竭魚王破壞其船。賢者！我等商人各各自乘浮海之具──羖羊皮囊、大瓠、 *押栰，浮向諸方。爾時，海東大風卒起，吹我等商人至海西岸。彼中逢見諸女人輩，極妙端 *正，一切嚴具以飾其
<p/>身。彼女見已，便作是語：善來，諸賢！快來，諸賢！此間極樂最妙好處，園觀浴池、坐臥處所、林木蓊鬱，多有錢財、金銀、水精、 *琉璃、摩尼、真珠、碧玉、白珂、 *硨磲、珊瑚、 *琥珀、 *瑪 *瑙、瑇瑁、赤石、 *琁珠，盡與諸賢，當與我等共相娛樂，莫令閻浮洲商人南行，乃至於夢。賢者！我等與彼婦人共相娛樂，我等因共婦人合會，生男或復生女。賢者！若彼婦人不聞閻浮洲更有商人在於海中，為摩竭魚王破壞船者，則與我等共相娛樂。賢者！若彼婦人聞閻浮洲更有商人在於海中，為摩竭魚王破壞船者，便食我等，極遭逼迫。若食人時，有餘髮毛及 *爪齒者，彼婦人等盡取食之。若食人時，有血 *渧地，彼婦人等便以手 *爪掘地深四寸，取而食之。賢者！當知我等閻浮洲商人本有五百人，於中已噉二百五十，餘有二百五十，今皆在此大鐵城中。賢者！汝莫信彼婦人語，彼非真人，是羅剎鬼耳！』
<p/>「於是，閻浮洲諸商人問彼閻浮洲一智慧商人曰：『賢者不問彼大眾人：諸賢！頗有方便令我等及汝等從此安隱度至閻浮洲耶？』閻浮洲一智慧商人答曰：『諸賢！我時脫不如是問也。』於是，閻浮洲諸商人語曰：『賢者！還去至本共居婦人處已，伺彼眠時，安徐而起，更竊南行。復往至彼大眾人所問曰：諸賢！頗有方便令我等及汝等從此安隱度至閻浮洲耶？』於是，閻浮洲一智慧商人為諸商人默然而受。
<p/>「是時，閻浮洲一智慧商人還至共居婦人處已，伺彼眠時，安徐而起，卽竊南行。復往至彼大眾人所，問曰：『諸賢！頗有方便令我等及汝等從此安隱度至閻浮洲耶？』彼大眾人答曰：『賢者！更無方便令我等從此安隱度至閻浮洲。賢者！我作是念：我等當共破掘此牆，還歸本所。適發心已，此牆轉更倍高於常。賢者！是謂方便<note n="m136.22"/>令我等不得從此安隱度至閻浮洲。賢者！別有方便可令汝等從此安隱度至閻浮洲，我等永無方便。諸賢！我等聞天於空中唱曰：閻浮洲諸商人愚癡不定，亦不善解。所以者何？不能令十五日說從解脫時而南行。彼有䭷馬<note n="m136.23"/>王，食自然粳米，安隱快樂，充滿諸根，再三唱曰：誰欲度彼岸？誰欲使我脫？誰欲使我將從此安隱度至閻浮洲耶<note n="m136.24"/>？汝等可共詣䭷馬王而作是語：我等欲得度<note n="m136.25"/>至彼岸，願脫我等，願將我等從此安隱度至閻浮洲！賢者！是謂方便令汝等從此安隱度至閻浮洲。商人汝來，可往至彼䭷馬王所，而作是語：我等欲得 *度至彼岸，願脫我等，願將我等從此安隱度至閻浮洲！』
<p/>「於是，閻浮洲有一智慧商人語曰：『諸商人！今<note n="m136.26"/>時往詣楧馬王所，而作是語：我等欲得 *度至彼岸，願脫我等，願將我等從此安隱度至閻浮洲！諸商人隨諸天意，諸商人若使十五日說從解脫時，䭷馬王食自然粳米，安隱快樂，充滿諸根，再三唱曰：誰欲 *度彼岸？誰欲從<note n="m136.27"/>我脫？誰欲使我將從此安隱度至閻浮洲耶<note n="m136.28"/>？我等爾時𣈳往彼所，而作是語：我等欲得 *度至彼岸，願脫我等，願將我等從此安隱度至閻浮洲！』
<p/>「於是，䭷馬王後十五日說從解脫時，食自然粳米，安隱快樂，充滿諸根，再三唱曰：『誰欲得度彼岸？我當脫彼，我當將彼從此安隱度至閻浮洲。』時，閻浮洲諸商人聞已，卽便往詣䭷馬王所而作是語：『我等欲得度至彼岸，願脫我等，願將我等從此安隱度至閻浮洲！』時，䭷馬王語曰：『商人！彼婦人等必當抱兒共相將來而作是語：諸賢！善來還此，此間極樂最妙好處，園觀浴池、坐臥處所、林木蓊鬱，多有錢財、金銀、水精、 *琉璃、摩尼、真珠、碧玉、白珂、 *硨磲、珊瑚、 *琥珀、 *瑪 *瑙、玳<note n="m136.29"/>瑁、赤石、 *琁珠，盡與諸賢，當與我等共相娛樂，設不用我者，當憐<note n="m136.30"/>念兒子。
<p/>「『若彼商人而作是念：我有男女，我有極樂最妙好處，園觀浴池、坐臥處所、林木蓊鬱，我多有錢財、金銀、水精、 *琉璃、摩尼、真珠、碧玉、白珂、 *硨磲、珊瑚、 *琥珀、 *瑪 *瑙、 *玳瑁、赤石、 *琁珠者，彼雖騎我正當背中，彼必顛倒，落墮於水，便當為彼婦人所食，當遭逼迫。若食人時，有餘髮毛<note n="m136.31"/>及 *爪齒者，彼婦人<note n="m136.32"/>便當盡取食之。復次，若食人時，有血渧地，彼婦人等便以手爪<note n="m136.33"/>掘地深四寸，取而食之。若彼商人不作是念：我有男女，我有極樂最妙好處，園觀浴池、坐臥處所、林木蓊鬱，我多有錢財、金銀、水精、 *琉璃、摩尼、真珠、碧玉、白珂、 *硨磲、珊瑚、 *琥珀、 *瑪 *瑙、 *玳瑁、赤石、 *琁珠者，彼雖持我身上一毛<note n="m136.34"/>，彼必安隱度至閻浮洲。』」
<p/>於是，世尊告諸比丘：「彼婦人等抱兒子來，而作是語：『諸賢！善來還此，此間極樂最妙好處，園觀浴池、坐臥處所、林木蓊鬱，多有錢財、金銀、水精、琉璃、摩尼、真珠、碧玉、白珂、 *硨磲、珊瑚、 *琥珀、 *瑪 *瑙、 *玳瑁、赤石、 *琁珠，盡與諸賢，當與我等共相娛樂。』若彼商人而作是念：我有男女，我有極樂最妙好處，園觀浴池、坐臥處所、林木蓊鬱，我多有錢財、金銀、水精、 *琉璃、摩尼、真珠、碧玉、白珂、 *硨磲、珊瑚、 *琥珀、 *瑪 *瑙、 *玳瑁、赤石、 *琁珠者，彼雖得騎楧馬王脊正當背中，彼必顛倒，落墮於水，便當為彼婦人所食，當遭逼迫。若食人時，有餘髮 *毛及爪齒者，彼婦人等盡取食之。復次，食彼人時，有血渧地，彼婦人等便以手 *爪掘地深四寸，取而食之。若彼商人不作是念：我有男女，我有極樂最妙好處，園觀浴池、坐臥處所、林木蓊鬱，我多有錢財、金銀、水精、 *琉璃、摩尼、真珠、碧玉、白珂、 *硨磲、珊瑚、 *琥珀、 *瑪 *瑙、 *玳瑁、赤石、 *琁珠者，彼雖持楧馬王一毛者，彼必安隱度至閻浮洲。
<p/>「諸比丘！我說此喻，欲令知義，此說是義。我法善說，發露極廣，善護無有空缺，如橋栰浮具，遍滿流布，乃至天、人。如是我法善說，發露極廣，善護無有空缺，如橋栰浮具，遍滿流布，乃至天、人。
<p/>「若有比丘作如是念：眼是我，我有眼；耳、鼻、舌、身、意是我，我有意者，彼比丘必被害<note n="m136.35"/>，猶如商人為羅剎所食。我法善說，發露極廣，善護無有空缺，如橋栰浮具，遍滿流布，乃至天、人。如是我法善說，發露極廣，善護無有空缺，如橋栰浮具，遍滿流布，乃至天、人。若有比丘作如是念：眼非是我，我無有眼；耳、鼻、舌、身、意非是我，我無有意者，彼比丘得安隱去，猶如商人乘䭷馬王安隱得度。我法善說，發露極廣，善護無有空缺，如橋栰浮具，遍滿流布，乃至天、人。如是我法善說，發露極廣，善護無有空缺，如橋栰浮具，遍滿流布，乃至天、人。
<p/>「若有比丘作如是念：色是我，我有色；聲、香、味、觸、法是我，我有法者，彼比丘必被害<note n="m136.36"/>，猶如商人為羅剎所食。我法善說，發露極廣，善護無有空缺，如橋栰浮具，遍滿流布，乃至天、人。如是我法善說，發露極廣，善護無有空缺，如橋栰浮具，遍滿流布，乃至天、人。若有比丘作如是念：色非是我，我無有色；聲、香、味、觸、法非是我，我無有法者，彼比丘得安隱去，猶如商人乘䭷馬王安隱得度。我法善說，發露極廣，善護無有空缺，如橋栰浮具，遍滿流布，乃至天、人。如是我法善說，發露極廣，善護無有空缺，如橋栰浮具，遍滿流布，乃至天、人。
<p/>「若有比丘作如是念：色陰是我，我有色陰；覺、想、行、識陰是我，我有識陰者，彼比丘必被害<note n="m136.37"/>，猶如商人為羅剎所食。我法善說，發露極廣，善護無有空缺，如橋栰浮具，遍滿流布，乃至天、人。如是我<note n="m136.38"/>法善說，發露極廣，善護無有空缺，如橋栰浮具，遍滿流布，乃至天、人。若有比丘作如是念：色陰非是我，我無有色陰；覺、想、行、識陰非是我，我無有識陰者，彼比丘得安隱去，猶如商人乘䭷馬王安隱得度。我法善說，發露極廣，善護無有空缺，如橋栰浮具，遍滿流布，乃至天、人。如是我法善說，發露極廣，善護無有空缺，如橋栰浮具，遍滿流布，乃至天、人。
<p/>「若有比丘作如是念：地是我，我有地；水、火、風、空、識是我，我有識者，彼比丘必被害<note n="m136.39"/>，猶如商人為羅剎所食。我法善說，發露極廣，善護無有空缺，如橋栰浮具，遍滿流布，乃至天、人。如是我法善說，發露極廣，善護無有空缺，如橋栰浮具，遍滿流布，乃至天、人。若有比丘作如是念：地非是我，我無有地；水、火、風、空、識非是我，我無有識者，彼比丘得安隱去，猶如商人乘䭷馬王安隱得度。」於是，世尊說此頌曰：
<p/>「若有不信於，佛說正法、律，
<p/>彼人必被害，如為羅剎食；
<p/>若人有信於，佛說正法、律，
<p/>彼得安隱度，如乘䭷馬王。」
<p/>佛說如是，彼諸比丘聞佛所說，歡喜奉行！
<p/>商人求財經第二十竟<note n="m136.40"/>（四千二百七十三字<note n="m136.41"/>）
<sid n="m137"/>　　（一三七）中阿含<note n="m137.42"/>大品世間經<note n="m137.43"/>第二十一（ *第三念誦）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，世尊告諸比丘：「如來自覺世間，亦為他說，如來知世間。如來自覺世間集<note n="m137.44"/>，亦為他說，如來斷世間集<note n="m137.45"/>。如來自覺世間滅，亦為他說，如來世間滅作證。如來自覺世間道跡，亦為他說，如來修世間道跡。若有一切盡普正，有彼一切如來知見覺得。所以者何？如來從昔夜覺無上正盡之覺，至于<note n="m137.46"/>今日夜，於無餘涅槃界，當取滅訖。於其中間，若如來口有所言說，有所應對者，彼一切是真諦，不虛不離於如，亦非顛倒，真諦審實。若說師子者，當知<note n="m137.47"/>說如來。所以者何？如來在眾有所講說，謂師子吼<note n="m137.48"/>，一切世間，天及魔、梵、沙門、梵志，從人至天，如來是梵有，如來至冷有，無煩亦無熱，真<note n="m137.49"/>諦不虛有<note n="m137.50"/>。」於是，世尊說此頌曰：
<p/>「知一切世間，出一切世間，
<p/>說一切世間，一切世如真。
<p/>彼最上尊雄，能解一切縛，
<p/>得盡一切業，生死悉解脫。
<p/>是天亦是人，若有歸命佛，
<p/>稽首禮如來，甚深極大海。
<p/>知已亦<note n="m137.51"/>修敬，諸天香音神<note n="m137.52"/>，
<p/>彼亦稽首禮，謂隨於死者。
<p/>稽首禮智<note n="m137.53"/>士，歸命人之上<note n="m137.54"/>，
<p/>無憂離塵安，無礙諸解脫。
<p/>是故當<note n="m137.55"/>樂禪，住遠離極定，
<p/>當自作燈明，無我必失時，
<p/>失時有憂慼，謂墮地獄中。」
<p/>佛說如是，彼諸比丘聞佛所說，歡喜奉行！
<p/>世間經第二十一竟<note n="m137.56"/>（三百九十六字<note n="m137.57"/>）
<sid n="m138"/>　　（一三八） *中阿 *含大品福經<note n="m138.58"/>第二十二（ *第三念誦）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，世尊告諸比丘：「莫畏於福，愛樂意所念。所以者何？福者是說樂<note n="m138.59"/>，畏於福，不愛樂意所念。所以者何？非福者，是說苦。何以故？我憶往昔長夜作福，長夜受報，愛樂意所念。我往昔時七年行慈，七反<note n="m138.60"/>成敗，不來此世<note n="m138.61"/>。世敗壞時，生晃昱天<note n="m138.62"/>；世成立時，來下生空梵宮殿中。於彼梵中，作大梵天。餘處千 *反作自在天王，三十六 *反作天帝釋，復無量 *反作剎利頂生王<note n="m138.63"/>。
<p/>「比丘！我作剎利頂生王時，有八萬四千大象，被好乘具，眾寶校<note n="m138.64"/>飾，白珠珞覆，于娑賀<note n="m138.65"/>象王為首。比丘！我作剎利頂生王時，有八萬四千馬，被好乘具，眾寶嚴飾，金銀交<note n="m138.66"/>絡<note n="m138.67"/>，䭷馬王為首。比丘！我作剎利頂生王時，有八萬四千車，四種校<note n="m138.68"/>飾，莊以眾好，師子、虎豹斑<note n="m138.69"/>文之皮織成雜色，種種 *校飾，極利疾，名樂聲車<note n="m138.70"/>為首。比丘！我作剎利頂生王時，有八萬四千大城，極大富樂，多有人民，拘舍惒提<note n="m138.71"/>王城為首。比丘！我作剎利頂生王時，有八萬四千樓，四種寶樓──金、銀、 *琉璃及水精，正法殿<note n="m138.72"/>為首。
<p/>「比丘！我作剎利頂生王時，有八萬四千御座，四種寶座──金、銀、 *琉璃及水精，敷以氍氀、毾<note n="m138.73"/>㲪，覆以錦綺羅縠，有襯<note n="m138.74"/>體被，兩頭安枕，加陵伽波惒羅波遮悉哆羅那。比丘！我作剎利頂生王時，有八萬四千雙衣，有初摩衣<note n="m138.75"/>，有錦繒衣，有劫貝衣，有加<note n="m138.76"/>陵伽波惒羅衣。比丘！我作剎利頂生王時，有八萬四千女，身體光澤，皦潔明淨，美色過人，少<note n="m138.77"/>不及天，姿<note n="m138.78"/>容端正，覩者歡悅，眾寶瓔珞嚴飾具足，盡剎利種女，餘族無量。
<p/>「比丘！我作剎利頂生王時，有八萬四千種食，晝夜常供，為我故設，欲令我食。比丘！彼八萬四千種食中，有一種食，極美淨潔，無量種味，是我常所食。比丘！彼八萬四千女中，有一剎利女，最端 *正姝妙<note n="m138.79"/>，常奉侍我。比丘！彼八萬四千雙衣中，有一雙衣，或 *初摩衣，或錦繒衣，或劫貝衣，或 *加陵伽波惒羅<note n="m138.80"/>衣，是我常所著。比丘！彼八萬四千御座中，有一御座，或金或銀，或琉璃，或水精，敷以氍氀、 *毾㲪，覆以錦綺羅縠，有襯<note n="m138.81"/>體被，兩頭安枕，加陵伽波惒 *羅波遮悉哆*羅那，是我常所臥。
<p/>「比丘！彼八萬四千樓觀中，有一樓觀，或金或銀，或 *琉璃，或水精，名正法殿，是我常所住。比丘！彼八萬四千大城中，有一城極大富樂，多有人民，名拘舍惒提，是我常所居。比丘！彼八萬四千車中而有一車，莊以眾好，師子、虎豹 *斑文之皮織成雜色，種種莊飾，極利疾，名樂聲車，是我常所載，至觀望園觀。比丘！彼八萬四千馬中而有一馬，體紺青色，頭像如烏，名䭷馬王，是我常所騎，至觀望園觀。比丘！彼八萬四千大象中而有一象，舉體極白，七支盡正<note n="m138.82"/>，名于娑賀象王，是我常所乘，至觀望園觀。
<p/>「比丘！我作此念：是何業果？為何業報？令我今日有大如意足，有大威德，有大福祐，有大威神？比丘！我復作此念：是三業果，為三業報，令我今日有大如意足，有大威德，有大福祐，有大威神──一者布施，二者調御，三者守護。」於是，世尊說此頌曰：
<p/>「觀此福之報，妙善多饒益；
<p/>比丘我在昔，七年修慈心，
<p/>七反成敗劫，不來還此世。
<p/>世間敗壞時，生於晃昱天；
<p/>世間轉成時，生於梵天中。
<p/>在梵為大梵，千生自在天；
<p/>三<note n="m138.83"/>十六為釋，無量百頂王。
<p/>剎利頂生王，為人之最尊<note n="m138.84"/>；
<p/>如法非刀杖，政御於天下。
<p/>如法不加<note n="m138.85"/>枉<note n="m138.86"/>，正安樂教授；
<p/>如法轉相傳，遍一切大地。
<p/>大富多錢財<note n="m138.87"/>，生於如是族；
<p/>財穀具足滿<note n="m138.88"/>，成就七寶珍。
<p/>因此大福祐，所生得自在；
<p/>諸佛御於世，彼佛之所說。
<p/>知此甚奇特，見神通不少；
<p/>誰知而不信，如是生於冥<note n="m138.89"/>。
<p/>是故當自為，欲求大福祐；
<p/>當恭敬於法，常念佛法、律。」
<p/>佛說如是，彼諸比丘聞佛所說，歡喜奉行！
<p/>福經第二十二竟<note n="m138.90"/>（一千一百五十四字<note n="m138.91"/>）
<sid n="m139"/>　　（一三九） *中阿 *含大品息止道經<note n="m139.92"/>第二十三（ *第三念誦）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，世尊告諸比丘：「年少比丘始成就戒，當以數數詣息止<note n="m139.93"/>道觀相──骨相<note n="m139.94"/>、青相<note n="m139.95"/>、腐相<note n="m139.96"/>、食相<note n="m139.97"/>、骨鎖相<note n="m139.98"/>。彼善受善持此相已，還至住處，澡洗手足，敷尼師檀<note n="m139.99"/>，在於床上結跏<note n="m139.100"/>趺坐，卽念此相──骨相、青相、腐相、食相、骨鎖相。所以者何？若彼比丘修習此相，速除心中欲恚之病。」於是，世尊說此頌曰<note n="m139.101"/>：
<p/>「若年少比丘，學<note n="m139.102"/>未得止<note n="m139.103"/>意，
<p/>當詣息止道，欲除其淫欲。
<p/>心中無恚諍，慈愍於眾生，
<p/>遍滿一切方，往至觀諸身。
<p/>當觀於青相，及以爛腐壞，
<p/>觀鳥<note n="m139.104"/>蟲所食，骨骨節相連。
<p/>修習如是相，還歸至本處，
<p/>澡洗於手足，敷床正基坐。
<p/>當以觀真實，內身及外身，
<p/>盛滿大小便，心腎肝肺等。
<p/>若欲分衛食，到人村邑間，
<p/>如將鎧纏絡，常正念在前。
<p/>若見色可愛，清淨欲相應，
<p/>見已觀如真，正念佛法、律。
<p/>此中無骨筋，無肉亦無血，
<p/>無腎心肝肺，無有涕唾腦。
<p/>一切地皆空，水種亦復然，
<p/>空一切火種，風種亦復空。
<p/>若所有諸覺，清淨欲相應，
<p/>彼一切息止，如慧之所觀。
<p/>如是行精勤，常念不淨想，
<p/>永斷淫怒癡，除一切無明，
<p/>興起清淨明，比丘得苦<note n="m139.105"/>邊。」
<p/>佛說如是，彼諸比丘聞佛所說，歡喜奉行！
<p/>息止道經第二十三竟<note n="m139.106"/>（三百七十二字<note n="m139.107"/>）
<sid n="m140"/>　　（一四○） *中阿 *含大品至邊經<note n="m140.108"/>第二十四（ *第三念誦）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，世尊告諸比丘：「於生活中下極至邊，謂行乞食<note n="m140.109"/>。世間大諱，謂為禿頭手擎鉢行，彼族姓子為義故受<note n="m140.110"/>。所以者何？以厭患生老病死、愁慼啼哭、憂苦懊惱，或得此淳具足大苦陰邊<note n="m140.111"/>。汝等非如是心出家學道耶？」
<p/>時，諸比丘白曰：「如是。」
<p/>世尊復告諸比丘曰：「彼愚癡人以如是心出家學道，而行伺欲染著至重，濁纏心中，憎嫉無信，懈怠失正念，無正定，惡慧心狂，掉<note n="m140.112"/>亂諸根，持戒極寬，不修沙門，不增廣行；猶人以墨<note n="m140.113"/>浣 *墨所汙，以血除血，以垢除垢，以濁除濁，以廁除廁，但增其穢，從冥入冥，從闇入闇。我說彼愚癡人持沙門戒<note n="m140.114"/>亦復如是，謂彼人行<note n="m140.115"/>伺欲染著至重，濁纏心中，憎嫉無信，懈怠失正念，無正定，惡慧心狂， *掉亂諸根，持戒極寬，不修沙門，不增廣行。猶無事處燒人殘木，彼火燼者，非無事所用，亦非村邑所用<note n="m140.116"/>。我說彼愚癡人持沙門 *戒亦復如是，謂彼人行伺欲染著至重，濁纏心中，憎嫉無信，懈怠失正念，無正定，惡慧心狂， *掉亂諸根，持戒極寬，不修沙門，不增廣行。」於是，世尊說此頌曰：
<p/>「愚癡失欲樂，復失沙門義，
<p/>俱忘失二邊，猶燒殘火燼。
<p/>猶如無事處，燒人殘火燼，
<p/>無事、村不用，人著欲亦然，
<p/>猶燒殘火燼，俱忘失二邊。」
<p/>佛說如是，彼諸比丘聞佛所說，歡喜奉行！
<p/>至邊經第二十四竟<note n="m140.117"/>（四百二十二字<note n="m140.118"/>）
<sid n="m141"/>　　（一四一） *中阿 *含大品喻經<note n="m141.119"/>第二十五（ *第三念誦）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，世尊告諸比丘：「若有無量善法可得，彼一切以不放逸為本，不放逸為習，因不放逸生，不放逸為首。不放逸者，於諸善法為最第一，猶作田業，彼一切因地、依地、立地，得作田業。如是若有無量善法可得，彼一切以不放逸為本，不放逸為習，因不放逸生，不放逸為首。不放逸者，於諸善法為最第一，猶種子，村及與鬼村，百穀藥木得生長養，彼一切因地、依地、立地，得生長養。
<p/>「如是，若有無量善法可得，彼一切以不放逸為本，不放逸為習，因不放逸生，不放逸為首。不放逸者，於諸善法為最第一。猶諸根香，沉香<note n="m141.120"/>為第一；猶諸樹香，赤栴檀<note n="m141.121"/>為第一；猶諸水華，青蓮華為第一；猶諸陸華，須摩那<note n="m141.122"/>華為第一；猶諸獸<note n="m141.123"/>跡，彼一切悉入象跡中，象跡盡攝，彼象跡者為最第一，謂廣大<note n="m141.124"/>故。如是，若有無量善法可得，彼一切以不放逸為本，不放逸為習，因不放逸生，不放逸為首。不放逸者，於諸善法為最第一。猶諸獸<note n="m141.125"/>中，彼師子王為最第一；猶如列陣共鬪戰時，唯要誓為第一；猶樓觀椽，彼一切皆依承椽梁<note n="m141.126"/>立，承椽梁、承椽梁皆攝持之，承椽梁者為最第一，謂盡攝故<note n="m141.127"/>。
<p/>「如是，若有無量善法可得，彼一切以不放逸為本，不放逸為習，因不放逸生，不放逸為首。不放逸者，於諸善法為最第一。猶如諸山，須彌山王為第一；猶如諸泉，大海<note n="m141.128"/>攝水，大海為第一；猶諸大身，阿須羅<note n="m141.129"/>王為第一；猶諸瞻侍<note n="m141.130"/>，魔王為第一；猶諸行欲，頂生王為第一；猶如諸小王，轉輪王為第一；猶如虛空諸星，宿月殿為第一；猶諸綵<note n="m141.131"/>衣，白練為第一；猶諸光明，慧光明為第一；猶如諸眾<note n="m141.132"/>，如來弟子眾為<note n="m141.133"/>第一；猶如諸法，有為及無為，愛盡、無欲、滅盡、涅槃為第一；猶諸眾生，無足、二足、四足、多足，色、無色、有想、無想……乃至非有想非無想，如來於彼為極第一，為大為上，為最為勝，為尊為妙。猶如因牛有乳，因乳有酪，因酪有生酥<note n="m141.134"/>，因生 *酥有熟 *酥，因熟 *酥有 *酥精， *酥精為第一，為大為上，為最為勝，為尊為妙。如是若有諸眾生，無足、二足、四足、多足，色、無色、有想、無想……乃至非有想非無想，如來於彼為極第一，為大為上，為最為勝，為尊為妙。」於是，世尊說此頌曰：
<p/>「若有求財物，極好轉增多；
<p/>稱譽不放逸，事無事慧說。
<p/>有不放逸者，必取二俱義，
<p/>卽此世能獲，後世亦復得；
<p/>雄猛觀諸義，慧者必解脫。」
<p/>佛說如是，彼諸比丘聞佛所說，歡喜奉行！
<p/>喻經第二十五竟<note n="m141.135"/>（七百七十一字<note n="m141.136"/>）
<p/>中阿含<note n="m141.137"/>經卷第三十四<note n="m141.138"/>（七千三百八十八字<note n="m141.139"/>）
<p/>中阿含經大品第一竟<note n="m141.140"/>（五萬三百六十九字<note n="m141.141"/>）
　　梵志品第十二<note n="m142.3"/>（有二十經，後十經屬第四誦<note n="m142.4"/>。）（第三念誦）
<p/>雨勢‧歌邏<note n="m142.5"/>‧數，瞿默‧象跡喻，
<p/>聞德‧何<note n="m142.6"/>苦‧欲，鬱瘦‧阿攝惒<note n="m142.7"/>。
<sid n="m142"/>（一四二）中阿含<note n="m142.8"/>梵志品雨勢經<note n="m142.9"/>第一
<p/>我聞如是：
<p/>一時，佛遊王舍城，在鷲巖山<note n="m142.10"/>中。
<p/>爾時，摩竭陀<note n="m142.11"/>王未生怨鞞 *陀提子<note n="m142.12"/>，與跋耆<note n="m142.13"/>相憎，常在眷屬數作是說：「跋耆國人有大如意足，有大威德，有大福祐，有大威神，我當斷滅跋耆人種，破壞跋耆，令跋耆人遭無量厄。」
<p/>於是，摩竭 *陀王未生怨鞞陀提子聞世尊遊王舍城，在鷲巖山中，便告大臣雨勢<note n="m142.14"/>曰：「我聞沙門瞿曇遊王舍城，在鷲巖山中。雨勢！汝往至沙門瞿曇所，汝持我名問訊聖體安快無病，氣力如常耶？當作是語：『瞿曇！摩竭 *陀王未生怨鞞陀提子問訊聖體安快無病，氣力如常耶？瞿曇！摩竭 *陀王未生怨鞞陀提子與跋耆相憎，常在眷屬數作是說：跋耆國人有大如意足，有大威德，有大福祐，有大威神，我當斷滅跋耆人種，破壞跋耆，令跋耆人遭無量厄。沙門瞿曇當何所說？』雨勢！若沙門瞿曇有所說者，汝善受持。所以者何？如是之人，終不妄說。」
<p/>大臣雨勢受王教已，乘最好乘，與五百乘俱出王舍城，卽便往詣鷲巖山中。登鷲巖山，下車步進，往詣佛所，便與世尊共相問訊，卻坐一面，白曰：「瞿曇！摩竭 *陀王未生怨鞞陀提子問訊聖體安快無病，氣力如常耶？瞿曇！摩竭陀王未生怨鞞陀提子與跋耆相憎，常在眷屬數作是說：『跋耆國人有大如意足，有大威德，有大福祐，有大威神，我當斷滅跋耆人種，破壞跋耆，令跋耆人遭無量厄。』沙門瞿曇當何所說？」
<p/>世尊聞已，告曰：「雨勢！我昔曾遊於跋耆國，彼國有寺名遮惒邏<note n="m142.15"/>。雨勢！爾時我為跋耆國人說七不衰法<note n="m142.16"/>，跋耆國人則能受行七不衰法。雨勢！若跋耆國人行七不衰法而不犯者，跋耆必勝，則為不衰。」
<p/>大臣雨勢白世尊曰：「沙門瞿曇略說此事，不廣分別，我等不能得解此義，願沙門瞿曇廣分別說，當令我等得知此義。」
<p/>世尊告曰：「雨勢！諦聽！善思念之，我當為汝廣說此義。」
<p/>大臣雨勢受教而聽。
<p/>是時，尊者阿難執拂侍佛，世尊迴顧問曰：「阿難！頗聞跋耆數數集會，多聚集耶？」
<p/>尊者<note n="m142.17"/>阿難白<note n="m142.18"/>曰：「世尊！我聞跋耆數數集會，多聚集也！」
<p/>世尊卽告大臣雨勢：「若彼跋耆數數集會，多聚集者，跋耆必勝，則為不衰。」
<p/>世尊復問尊者阿難：「頗聞跋耆共俱集會，俱作跋耆事，共俱起耶？」
<p/>尊者阿難白曰：「世尊！我聞跋耆共俱集會，俱作跋耆事，共俱起也！」
<p/>世尊復告大臣雨勢：「若彼跋耆共俱集會，俱作跋耆事，共俱起者，跋耆必勝，則為不衰。」
<p/>世尊復問尊者阿難：「頗聞跋耆未施設者不更施設，本所施設而不改易，舊跋耆法善奉行耶？」
<p/>尊者阿難白曰：「世尊！我聞跋耆未施設者不更施設，本所施設而不改易，舊跋耆法善奉行也！」
<p/>世尊復告大臣雨勢：「若彼跋耆未施設者不更施設，本所施設而不改易，舊跋耆法善奉行者，跋耆必勝，則為不衰。」
<p/>世尊復問尊者阿難：「頗聞跋耆不以力勢而犯他婦、他童女耶？」
<p/>尊者阿難白曰：「世尊！我聞跋耆不以力勢而犯他婦、他童女也！」
<p/>世尊復告大臣雨勢：「若彼跋耆不以力勢而犯他婦、他童女者，跋耆必勝，則為不衰。」
<p/>世尊復問尊者阿難：「頗聞跋耆有名德尊重者，跋耆悉共宗敬、恭奉、供養，於彼聞教則受耶？」
<p/>尊者阿難白曰：「世尊！我聞跋耆有名德尊重者，跋耆悉共宗敬、恭奉、供養，於彼聞教則受。」
<p/>世尊復告大臣雨勢：「若彼跋耆有名德尊重者<note n="m142.19"/>，跋耆悉共宗敬、恭奉、供養，於彼聞教則受者，跋耆必勝，則為不衰。」
<p/>世尊復問尊者阿難：「頗聞跋耆所有舊寺<note n="m142.20"/>，跋耆悉共修飾，遵奉、供養、禮事，本之所施常作不廢，本之所為不減損耶？」
<p/>尊者阿難白曰：「世尊！我聞跋耆所有舊寺，跋耆悉共修飾，遵奉、供養、禮事，本之所施常作不廢，本之所為不減損也！」
<p/>世尊復告大臣雨勢：「若彼跋耆所有舊寺，跋耆悉共修飾，遵奉、供養、禮事，本之所施常作不廢，本之所為不減損者，跋耆必勝，則為不衰。」
<p/>世尊復問尊者阿難：「頗聞跋耆悉共擁護諸阿羅訶，極大愛敬，常願未來阿羅訶者而欲令來，既已來者樂恒久住，常使不乏衣被、飲食、床榻、湯藥<note n="m142.21"/>、諸生活具耶？」
<p/>尊者阿難白曰：「世尊！我聞跋耆悉共擁護諸阿羅訶，極大愛敬，常願未來阿羅訶者而欲令來，既已來者樂恒久住，常使不乏衣被、飲食、床榻、湯藥、諸生活具！」
<p/>世尊復告大臣雨勢：「若彼跋耆悉共擁護諸阿羅訶，極大愛敬，常願未來阿羅訶者而欲令來，既已來者樂恒久住，常使不乏衣被、飲食、床榻、湯藥、諸生活具者，跋耆必勝，則為不衰。雨勢！跋耆行此七不衰法，諸受持此七不衰法者，跋耆必勝，則為不衰。」
<p/>於是，大臣雨勢卽從座<note n="m142.22"/>起，偏袒著衣，叉手向佛，白曰：「瞿曇！設彼跋耆成就一<note n="m142.23"/>不衰法者，摩竭陀王未生怨鞞陀提子不能伏彼，況復具七不衰法耶？瞿曇！我國事多，請退還歸。」
<p/>世尊報曰：「欲去隨意！」
<p/>於是，大臣雨勢聞佛所說，則善受持，起繞世尊三匝而去。
<p/>大臣雨勢去後不久，於是，世尊迴顧告曰：「阿難！若有比丘依鷲巖山處處住者，宣令一切盡集講堂，一切集已，便來白我。」
<p/>尊者阿難卽受佛教：「唯然，世尊！」是時，尊者阿難便行宣令，若有比丘依鷲巖山處處住者，今令一切盡集講堂。一切集已，還詣佛所，稽首作禮，卻住一面，白曰：「世尊！我已宣令，若有比丘依鷲巖山處處住者，悉令一切盡集講堂。今皆已集，唯願世尊自知其時！」
<p/>於是，世尊將尊者阿難往詣講堂，於比丘眾前敷座而坐，告諸比丘：「今為汝說七不衰法，汝等諦聽！善思念之。」
<p/>時，諸比丘白曰：「唯然。」
<p/>佛言：「云何為七？若比丘數數集會，多聚集者，比丘必勝，則法不衰。若比丘共齊集會，俱<note n="m142.24"/>作眾事，共俱起者，比丘必勝，則法不衰。若比丘未施設事不更施設，本所施設而不改易，我所說戒善奉行者，比丘必勝，則法不衰。若比丘此未來有愛喜欲共俱，愛樂彼彼<note n="m142.25"/>有起不隨者<note n="m142.26"/>，比丘必勝，則法不衰。若比丘有長老上尊俱學梵行，比丘悉共宗敬、恭奉、供養，於彼聞教則受者，比丘必勝，則法不衰。若比丘有無事處山林高巖，閑居靜處，寂無音聲，遠離，無惡，無有人民，隨順宴<note n="m142.27"/>坐，樂住不離者，比丘必勝，則法不衰。若比丘悉共擁護諸梵行者，至重愛敬，常願未來諸梵行者而欲令來，既已來者樂恒久住，常使不乏衣被、飲食、床榻、湯藥、諸生活具者，比丘必勝，則法不衰。若比丘行此七不衰法，受持不犯者，比丘必勝，則法不衰。」
<p/>於是，世尊復告諸比丘曰：「我為汝等更說七不衰法，汝等諦聽！善思念之。」
<p/>時，諸比丘白曰：「唯然。」
<p/>佛言：「云何為七？若比丘尊師，恭敬、極重供養、奉事者，比丘必勝，則法不衰。若比丘法、眾、戒、不放逸、供給、定，恭敬、極重供養、奉事者，比丘必勝，則法不衰。若比丘行此七不衰法，受持不犯者，比丘必勝，則法不衰。」
<p/>世尊復告諸比丘曰：「我為汝等更說七不衰法，汝等諦聽！善思念之。」
<p/>時<note n="m142.28"/>，諸比丘白曰：「唯然。」
<p/>佛言：「云何為七？若比丘不行於業，不樂於業，不習業者，比丘必勝，則法不衰。不行譁說，不樂譁說，不習譁說者；不行聚會，不樂聚會，不習聚會者；不行雜合，不樂雜合，不習雜合者；不行睡眠，不樂睡眠，不習睡眠者；不為利，不為譽，不為他人行梵行者；不為暫爾，不為德勝，於其中間捨方便，令德勝者，比丘必勝，則法不衰。若比丘行此七不衰法，受持不犯者，比丘必勝，則法不衰。」
<p/>世尊復告諸比丘曰：「我為汝等更說七不衰法，汝等諦聽！善思念之。」
<p/>時，諸比丘白曰：「唯然。」
<p/>佛言：「云何為七？若比丘成就信財、戒財、慚財、愧財、博<note n="m142.29"/>聞財、施財，成就慧財者，比丘必勝，則法不衰。若比丘行此七不衰法，受持不犯者，比丘必勝，則法不衰。」
<p/>世尊復告諸比丘曰：「我為汝等更說七不衰法，汝等諦聽！善思念之。」
<p/>時，諸比丘白曰：「唯然。」
<p/>佛言：「云何為七？若比丘成就信力、精<note n="m142.30"/>進力、慚力、愧力、念力、定力，成就慧力者，比丘必勝，則法不衰。若比丘行此七不衰法，受持不犯者，比丘必勝，則法不衰。」
<p/>世尊復告諸比丘曰：「我為汝等更說七不衰法，汝等諦聽！善思念之。」
<p/>時，諸比丘白曰：「唯然。」
<p/>佛言：「云何為七？若比丘修念覺支<note n="m142.31"/>，依捨離、依無欲、依滅盡，趣向出要，擇<note n="m142.32"/>法、精進、喜、息、定，修捨覺 *支<note n="m142.33"/>，依捨離、依無欲、依滅盡，趣向出要<note n="m142.34"/>者，比丘必勝，則法不衰。若比丘行此七不衰法，受持不犯者，比丘必勝，則法不衰。」
<p/>世尊復告諸比丘曰：「我為汝等更說七不衰法，汝等諦聽！善思念之。」
<p/>時，諸比丘白曰：「唯然。」
<p/>佛言：「云何為七？若比丘應與面前律與面前律，應與憶律與憶律，應與不癡律與不癡律，應與自發露與自發露，應與居與居，應與展轉與展轉，眾中起諍，當以如棄糞掃<note n="m142.35"/>止諍法止之者，比丘必勝，則法不衰。若比丘行此七不衰法，受持不犯者，比丘必勝，則法不衰。」
<p/>世尊復告諸比丘曰：「今為汝等說六慰勞法，汝等諦聽！善思念之。」
<p/>時，諸比丘白曰：「唯然。」
<p/>佛言：「云何為六？以慈身業向諸梵行，是慰勞法，愛法樂法，令愛令重，令奉令敬，令修令攝，得沙門，得<note n="m142.36"/>一心，得精進，得涅槃。如是慈口業、慈意業。若有法利，如法得利，自所飯食，至在鉢中。如是利分，布施諸梵行<note n="m142.37"/>，是慰勞法，愛法樂法，令愛令重，令奉令敬，令修令攝，得沙門，得一心，得精進，得涅槃。若有戒不缺、不穿、無穢、無黑，如地不隨他<note n="m142.38"/>，聖所稱譽，具善受持。如是戒分，布施諸梵行<note n="m142.39"/>，是慰勞法，愛法樂法，令愛令重，令奉令敬，令修令攝，得沙門，得一心，得精進，得涅槃。若有見是聖出要，明了深達，能正盡苦。如是見分，布施諸梵行<note n="m142.40"/>，是慰勞法，愛法樂法，令愛令重，令奉令敬，令修令攝，得沙門，得一心，得精進，得涅槃。我向所言六慰勞法者，因此故說。」
<p/>佛說如是，彼諸比丘聞佛所說，歡喜奉行！
<p/>雨勢經第一竟<note n="m142.41"/>（三千七字<note n="m142.42"/>）
<sid n="m143"/>　　（一四三） *中阿 *含梵志品傷歌邏<note n="m143.43"/>經<note n="m143.44"/>第二（第三念誦<note n="m143.45"/>）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，傷歌 *邏摩納<note n="m143.46"/>中後彷徉，往詣佛所，共相問訊，卻坐一面，白曰：「瞿曇！我欲有所問，聽乃敢陳。」
<p/>世尊告曰：「摩納！若有疑者，恣汝所問。」
<p/>傷歌 *邏摩納; 卽便問曰：「瞿曇！梵志如法行乞財物，或自作齋，或教作齋。瞿曇！若自作齋，教作齋者，彼一切行無量福跡<note n="m143.47"/>，以因齋故<note n="m143.48"/>。沙門瞿曇弟子隨族剃除鬚髮，著袈裟衣，至信、捨家、無家、學道，自調御，自息止，自滅訖，如是沙門瞿曇弟子隨族行一福 *跡，不行無量福 *跡，因學道故<note n="m143.49"/>。」
<p/>爾時，尊者阿難執拂侍佛，於是，尊者阿難問曰：「摩納！此二<note n="m143.50"/>道 *跡，何者最上、最妙、最勝耶？」
<p/>傷歌 *邏摩納語曰：「阿難！沙門瞿曇及阿難我俱恭敬、尊重、奉祠。」
<p/>尊者阿難復語曰：「摩納！我不問汝恭敬、尊重、奉祠誰，我但問汝此二道 *跡，何者最上、最妙、最勝耶？」
<p/>尊者阿難至再三問曰：「摩納！此二道 *跡，何者最上、最妙、最勝耶？」
<p/>傷歌 *邏摩納亦再三語曰：「阿難！沙門瞿曇及阿難我俱恭敬、尊重、奉祠。」
<p/>尊者阿難復語曰：「摩納！我不問汝恭敬、尊重、奉祠誰，我但問汝此二道跡，何者最上、最妙、最勝耶？」
<p/>於是，世尊便作是念：此傷歌 *邏摩納為阿難所屈，我寧可救彼。
<p/>世尊知已，告曰：「摩納！昔日王及羣臣普集大會，共論何事？以何事故共集會耶？」
<p/>傷歌 *邏摩納答曰：「瞿曇！昔日王及𣎴臣普集大會，共論如此事：『何因何緣，昔沙門瞿曇施設少戒，然諸比丘多得道者？何因何緣，今沙門瞿曇施設多戒，然諸比丘少得道耶？』瞿曇！昔日王及羣臣普集大會，共論此事，以此事故共集會耳！」
<p/>爾時，世尊告曰：「摩納！我今問汝，隨所解答。於意云何？若使有一沙門梵志自行如是道、如是 *跡，行此道、行此 *跡已，諸漏已盡，得無漏，心解脫、慧解脫，自知自覺，自作證成就遊：生已盡，梵行已立，所作已辦，不更受有，知如真。彼為他說：『我自行如是道、如是跡，行此道、行此 *跡已，諸漏已盡，得無漏，心解脫、慧解脫，自知自覺，自作證成就遊：生已盡，梵行已立，所作已辦，不更受有，知如真。汝等共來亦自行如是道、如是 *跡，行此道、行此 *跡已，諸漏已盡，得無漏，心解脫、慧解脫，自知自覺，自作證成就遊：生已盡，梵行已立，所作已辦，不更受有，知如真。』彼亦自行如是道、如是跡，行此道、行此 *跡已，諸漏已盡，得無漏，心解脫、慧解脫，自知自覺，自作證成就遊：生已盡，梵行已立，所作已辦，不更受有，知如真。彼為他說，他為他<note n="m143.51"/>說，如是展轉無量百千，於摩納意云何？我弟子隨族剃除鬚髮，著袈裟衣，至信、捨家、無家、學道，行一福 *跡，不行無量福 *跡，因學道故耶？」
<p/>傷歌 *邏摩納答曰：「瞿曇！如我解沙門瞿曇所說義，彼沙門瞿曇弟子隨族剃除鬚髮，著袈裟衣，至信、捨家、無家、學道、行無量福跡，不行一福跡，因學道故。」
<p/>世尊復告傷歌 *邏曰：「有三示現，如意足示現、占念示現、教訓示現<note n="m143.52"/>。摩納！云何如意足示現？有一沙門梵志，有大如意足，有大威德，有大福祐，有大威神。於如意足心得自在，行無量如意足之<note n="m143.53"/>功德，謂分一為眾，合眾為一，一則住一，有知有見，不礙石壁，猶如行空，沒地如水，履<note n="m143.54"/>水如地<note n="m143.55"/>，結跏<note n="m143.56"/>趺坐，上昇虛空，猶如鳥翔。今此日月有大如意足，有大威德，有大福祐，有大威神，以手捫摸，身至梵天。摩納！是謂如意足示現。
<p/>「摩納！云何占念示現？有一沙門梵志，以他相占他意，有是意、如是意、實有是意；無量占不少占，彼一切真諦而無有虛設<note n="m143.57"/>。不以他相占他意者，但以聞天聲及非人聲而占他意，有是意、如是意、實有是意；無量占不少占，彼一切真諦而無有虛設。不以他相占他意，亦不聞天聲及非人聲占他意者，但以他念、他思、他說，聞聲已<note n="m143.58"/>，占他意，有是意、如是意、實有是意；無量占不少占，彼一切真諦而無有虛設。不以他相占他意，亦不以聞天聲及非人聲占他意，亦不以他念、他思、他說，聞聲已，占他意者，但以見他入無覺無觀定<note n="m143.59"/>，見已，作是念：如此賢者不念不思，如意所願。彼賢者從此定寤<note n="m143.60"/>，如是念，彼從此定 *寤𣈳如是如是念<note n="m143.61"/>。彼亦占過去，亦占未來，亦占現在，久所作、久所說，亦占安靜處、住安靜處，亦占至心、心所有法<note n="m143.62"/>。摩納！是謂占念示現。
<p/>「摩納！云何教訓示現？有一沙門梵志自行如是道、如是 *跡，行此道、行此 *跡已，諸漏已盡，得無漏，心解脫、慧解脫，自知自覺，自作證成就遊：生已盡，梵行已立，所作已辦，不更受有，知如真。彼為他說：『我自行如是道、如是 *跡，行此道、行此 *跡已，諸漏已盡，得無漏，心解脫、慧解脫，自知自覺，自作證成就遊：生已盡，梵行已立，所作已辦，不更受有，知如真。汝等共來，亦自行如是道、如是 *跡，行此道、行此 *跡已，諸漏已盡，得無漏，心解脫、慧解脫，自知自覺，自作證成就遊：生已盡，梵行已立，所作已辦，不更受有，知如真。』彼亦自行如是道、如是 *跡，行此道、行此 *跡已，諸漏已盡，得無漏，心解脫、慧解脫，自知自覺，自作證成就遊：生已盡，梵行已立，所作已辦，不更受有，知如真<note n="m143.63"/>。彼為他說
<p/>，他為 *他說，如是展轉無量百千。摩納！是謂教訓示現。此三示現，何者示現最上、最妙、最勝耶？」
<p/>傷歌 *邏摩納答曰：「瞿曇！若有沙門、梵志有大如意足，有大威德，有大福祐，有大威神，於如意足心得自在，……乃及身至梵天者，瞿曇！此自作自有，自受其報。瞿曇！於諸示現，此示現大法。瞿曇！若有沙門、梵志以他相占他意，……乃至占心、心所有法者，瞿曇！此亦自作自有，自受其報。瞿曇！於諸示現，此亦示現大法。瞿曇！若有沙門、梵志自行如是道、如是 *跡，行此道、行此 *跡已，諸漏已盡，得無漏，心解脫、慧解脫，自知自覺，自作證成就遊：生已盡，梵行已立，所作已辦，不更受有，知如真。彼為他說，他為 *他說，如是展轉無量百千者，瞿曇！於三示現，此示現最上、最妙、最勝。」
<p/>世尊復問傷歌 *邏曰：「於三示現，稱歎何示現？」
<p/>傷歌 *邏摩納答曰：「瞿曇！於三示現，我稱說沙門瞿曇。所以者何？沙門瞿曇有大如意足，有大威德，有大福祐，有大威神，心得自在，……乃及身至梵天；沙門瞿曇以他相占他意，……乃至占心、心所有法。沙門瞿曇示現如是道、如是 *跡，行此道、行此 *跡已，諸漏已盡，得無漏，心解脫、慧解脫，自知自覺，自作證成就遊：生已盡，梵行已立，所作已辦，不更受有，知如真。沙門瞿曇為他說，他為 *他說，如是展轉無量百千，瞿曇！是故於三示現，我稱歎沙門瞿曇。」
<p/>於是，世尊告曰：「摩納！汝善達此<note n="m143.64"/>論。所以者何？我有大如意足，有大威德，有大福祐，有大威神，於如意足心得自在，……乃及身至梵天。摩納！我以他相占他意，……乃至占心、心所有法。摩納！我自行如是道、如是 *跡，行此道、行此*跡已，諸漏已盡，得無漏，心解脫、慧解脫，自知自覺，自作證成就遊：生已盡，梵行已立，所作已辦，不更受有，知如真。我為他說，他為 *他說，如是展轉無量百千。摩納！是故汝善達此論，汝當<note n="m143.65"/>如是善受善持<note n="m143.66"/>。所以者何？此所說義，應當如是。」
<p/>於是，傷歌 *邏摩納白曰：「世尊！我已知。善逝！我已解。世尊！我今自歸於佛、法及比丘眾，唯<note n="m143.67"/>願世尊受我為優婆塞！從今日始，終身自歸，乃至命盡。」
<p/>佛說如是，傷歌 *邏摩納、尊者阿難及諸比丘聞佛所說<note n="m143.68"/>，歡喜奉行！
<p/>傷歌 *邏經第二竟<note n="m143.69"/>（二千二百五十二字<note n="m143.70"/>）
<sid n="m144"/>　　（一四四） *中阿 *含梵志品算數目揵連經<note n="m144.71"/>第三（ *第三念誦）
<p/>我聞如是：
<p/>一時，佛遊舍衛國，在東園鹿子母堂。
<p/>爾時，算數梵志目揵連<note n="m144.72"/>中後彷徉，往詣佛所，共相問訊，卻坐一面，白曰：「瞿曇！我欲有所問，聽乃敢陳。」
<p/>世尊告曰：「目揵連！恣汝所問，莫自疑難。」
<p/>算數目揵連則便問曰：「瞿曇！此鹿子母堂漸次第作，轉後成訖<note n="m144.73"/>。瞿曇！此鹿子母堂隥梯<note n="m144.74"/>，初昇一隥<note n="m144.75"/>，後二、三、四。瞿曇！如是此鹿子母堂漸次第上。瞿曇！此御象者，亦漸次第調御成訖，謂因鉤故。瞿曇！此御馬者，亦漸次第調御成訖，謂因䩙<note n="m144.76"/>故。瞿曇！此剎利亦漸次第至成就訖，謂因捉弓箭故。瞿曇！此諸梵志亦漸次第至成就訖，謂因學經書故。瞿曇！我等學算數，以算數存命，亦漸次第至成就訖。若有弟子，或男或女，始教一一數，二、二、三、三、十、百、千、萬，次第至上。瞿曇！如是我等學算數，以算數存命，漸次第至成<note n="m144.77"/>訖。沙門瞿曇！此法、律中，云何漸次第作至成就訖？」
<p/>世尊告曰：「目揵連！若有正說漸次第作，乃至成<note n="m144.78"/>訖，目揵連！我法、律中謂正說。所以者何？目揵連！我於此法、律漸次第作至成就訖。目揵連！若年少比丘初來學道，始入法、律者，如來先教：『比丘！汝來身護命清淨，口、意護命清淨<note n="m144.79"/>。』目揵連！若比丘身護命清淨，口、意護命清淨者，如來復上教：『比丘！汝來觀內身如身，至觀覺、心、法如法<note n="m144.80"/>。』目揵連！若比丘觀內身如身，至觀覺、心、法如法者，如來復上教：『比丘！汝來觀內身如身，莫念欲相應念，至觀覺、心、法如法，莫念<note n="m144.81"/>非法相應念。』
<p/>「目揵連！若比丘觀內身如身，不念欲相應念，至觀覺<note n="m144.82"/>、心、法如法，不念非法相應念者，如來復上教：『比丘！汝來守護諸根，常<note n="m144.83"/>念閉塞，念欲明達，守護念心而得成就，恒起正知。若眼見色，然不受相，亦不味色；謂忿諍故，守護眼根。心中不生貪伺、憂慼、惡不善法<note n="m144.84"/>；趣向彼故，守護眼根<note n="m144.85"/>。如是耳、鼻、舌、身，若意知法，然不受相，亦不味法；謂忿諍故，守護意根。心中不生貪伺、憂慼、惡不善法；趣向彼故，守護意根。』
<p/>「目揵連！若比丘守護諸根，常念閉塞，念欲明達，守護念心而得成就，恒起正知。若眼見色，然不受相，亦不味色；謂忿諍故，守護眼根。心中不生貪伺、憂慼、惡不善法；趣向彼故，守護眼根。如是耳、鼻、舌、身，若意知法，然不受相，亦不味法；謂忿<note n="m144.86"/>諍故，守護意根。心中不生貪伺、憂慼、惡不善法；趣向彼故，守護意根者，如來復上教：『比丘！汝來正知出入，善觀分別，屈伸<note n="m144.87"/>低仰，儀容庠序，善著僧伽梨及諸衣鉢，行住坐臥、眠 *寤語默，皆正知之。』
<p/>「目揵連！若比丘正知出入，善觀<note n="m144.88"/>分別，屈 *伸低仰，儀容庠序，善著僧伽梨及諸衣鉢，行住坐臥、眠 *寤語默，皆正知者，如來復上教：『比丘！汝來獨住遠離，在無事處，或至樹下空安靜<note n="m144.89"/>處、山巖石室、露地穰積，或至林中，或住<note n="m144.90"/>在塚<note n="m144.91"/>間。汝已在無事處，或至樹下空安 *靜處，敷尼師檀<note n="m144.92"/>，結 *跏趺坐，正身正願，反<note n="m144.93"/>念不向，斷除貪伺<note n="m144.94"/>，心無有諍。見他財物、諸生活具，莫起貪伺，欲令我得，汝於貪伺淨除其心。如是瞋恚、睡眠、掉<note n="m144.95"/>悔、斷疑、度惑，於諸善法無有猶豫，汝於疑惑淨除其心。汝斷此五蓋<note n="m144.96"/>、心穢、慧羸<note n="m144.97"/>，離欲、離惡不善之法，……至得第四禪成就遊。』目揵連！若比丘離欲、離惡不善之法，……至得第四禪成就遊者，目揵連！如來為諸年少比丘多有所益，謂訓誨教訶。目揵連！若有比丘、長老、上尊、舊學梵行，如來復上教，謂究竟訖一切漏盡。」
<p/>算數目揵連;卽復問曰：「沙門瞿曇！一切弟子如是訓誨，如是教訶，盡得究竟智必涅槃耶？」
<p/>世尊答曰：「目揵連！不一向得，或有得者，或不<note n="m144.98"/>得者。」
<p/>算數目揵連復更問曰：「瞿曇！此中何因何緣？有涅槃、有涅槃道，沙門瞿曇現在導<note n="m144.99"/>師，或有比丘如是訓誨，如是教訶，得究竟涅槃<note n="m144.100"/>，或復不得耶？」
<p/>世尊告曰：「目揵連！我還問汝，隨所解答。目揵連！於意云何？汝知王舍城處，諳<note n="m144.101"/>彼道耶<note n="m144.102"/>？」
<p/>算數目揵連答曰：「唯然，我知王舍城處，亦 *諳彼道。」
<p/>世尊問曰：「目揵連！若有人來欲見彼王，至王舍城，其人問汝：『我欲見王，至王舍城。算數目揵連知王舍城處， *諳<note n="m144.103"/>彼道徑，可示語我耶？』汝告彼人曰
<p/>：『從此東行至彼某村，從某村去當至某邑，如是展轉至王舍城。若王舍城外有好園林，其地平正，樓觀浴池，若干華樹，狹<note n="m144.104"/>長流河，又有清泉盡見盡知。』彼人聞汝語，受汝教已，從此東行，須臾不久，便捨<note n="m144.105"/>正道，從惡道還；若王舍城外有好園林，其地平正，樓觀浴池，若干華樹， *狹長流河，又有清泉，彼盡不見，亦不知也。
<p/>「復有人來欲見彼王，至王舍城，其人問汝：『我欲見王，至王舍城。算數目揵連知王舍城處， *諳彼道徑，可示語我耶？』汝告彼人曰：『從此東行至彼<note n="m144.106"/>某村，從某村去當至某邑，如是展轉至王舍城。若王舍城外有好園林，其地平正，樓觀浴池，若干華樹， *狹長流河，又有清泉，盡見盡知。』彼人聞汝語，受汝教已，; 卽從此東行至彼某村，從某村去得至某邑，如是展轉至王舍城；若王舍城外有好園林，其地平正，樓觀浴池，若干華樹， *狹長流河，又有清泉，盡見盡知。
<p/>「目揵連！此中何因何緣？有彼王舍城，有王舍城道，汝現在導師，彼第一人隨受汝教，於後不久，捨平正道，從惡道還；若王舍城外有好園林，其地平正，樓觀浴池，若干華樹， *狹長流河，又有清泉，彼盡不見，亦不知耶？彼第二人隨受汝教，從平正道展轉得至於王舍城；若王舍城外有好園林，其地平正，樓觀浴池，若干華樹， *狹長流河，又有清泉，彼盡見盡知耶？」
<p/>算數目揵連答曰：「瞿曇！我都無事。有彼王舍城，有王舍城道，我現在 *導師，彼第一人不隨我教，捨平正道，從惡道還；若王舍城外有好園林，其地平正，樓觀浴池，若干華樹， *狹長流河，又有清泉，彼盡不見，亦不知耳<note n="m144.107"/>！彼第二人隨順我教，從平正道展轉得至於王舍城；若王舍城外有好園林，其地平正，樓觀浴池，若干華樹， *狹長流河，又有清泉，彼盡見盡知 *耳！」
<p/>世尊告曰：「如是，目揵連！我亦無事。有彼涅槃、有涅槃道，我為 *導師，為諸比丘如是訓誨，如是教訶，得究竟涅槃，或有不得。目揵連！但各自隨比丘所行，爾時世尊便記彼行，謂究竟漏盡耳。」
<p/>算數目揵連白曰：「瞿曇！我已知。瞿曇！我已解。瞿曇！猶如良地有娑羅林，彼中有守娑羅林人，明健<note n="m144.108"/>不懈，諸娑羅根以時鋤掘，平高填下，糞沃溉灌，不失其時。若其邊有穢惡草生<note n="m144.109"/>，盡拔棄之；若有橫曲<note n="m144.110"/>不調直者，盡㓢治之。若有極好中直樹者，便權養護<note n="m144.112"/>，隨時鋤掘，糞沃溉灌，不失其時，如是良地娑羅樹林轉茂盛好。瞿曇！如是有人諛<note n="m144.113"/>諂、欺誑、極不庶幾無信、懈怠、無念、無定、惡慧、心狂、諸根掉<note n="m144.114"/>亂<note n="m144.115"/>，持戒寬緩，不廣修沙門<note n="m144.116"/>，瞿曇！如是之人不能共事。所以者何？瞿曇！如是人者，穢汙梵行。瞿曇！若復有人不有 *諛諂，亦不欺誑，庶幾有信，精進不懈，有念、有定，亦有智慧，極恭敬戒，廣修沙門，瞿曇！如是之人，能共事也。所以者何？瞿曇！如是人者，清淨梵行。
<p/>「瞿曇！猶諸根香，沈香為第一。所以者何？瞿曇！彼沈香者，於諸根香為最上故。瞿曇！猶諸娑羅樹香<note n="m144.117"/>，赤栴<note n="m144.118"/>檀為第一。所以者何？瞿曇！赤 *栴檀者於諸娑羅樹香為最上故。瞿曇！猶諸水華，青蓮華為第一。所以者何？瞿曇！青蓮華者於諸水華為最上故。瞿曇！猶諸陸華，修摩那花為第一。所以者何？瞿曇！修摩那花者於諸陸花為最上故。瞿曇！猶如世中諸有論士，沙門瞿曇為最第一。所以者何？沙門瞿曇論士能伏一切外道異學故。世尊！我今自歸於佛、法及比丘眾，唯願世尊受我為優婆塞！從今日始，終身自<note n="m144.119"/>歸，乃至命盡。」
<p/>佛說如是，算數目揵連及諸比丘聞佛所說，歡喜奉行！
<p/>算數目揵連經第三竟<note n="m144.120"/>（二千三百五十四字<note n="m144.121"/>）
<p/>中阿 *含經卷第三十五（七千六百一十三字<note n="m144.122"/>）（ *第三念誦<note n="m144.123"/>）
<sid n="m145"/>　　（一四五）中阿含<note n="m145.1"/>梵志品瞿默目揵連經<note n="m145.2"/>第四（第三念誦<note n="m145.3"/>）
<p/>我聞如是：
<p/>一時，佛般涅槃後不久，尊者阿難遊王舍城<note n="m145.4"/>。
<p/>爾時，摩竭陀<note n="m145.5"/>大臣雨勢治王舍城，為防跋耆故，於是，摩竭陀大臣雨勢遣瞿默目揵連<note n="m145.6"/>田作人，往至竹林迦<note n="m145.7"/>蘭哆園。
<p/>爾時，尊者阿難過夜平旦，著衣持鉢，為乞食故，入<note n="m145.8"/>王舍城。於是，尊者阿難作是念：且置王舍城乞食，我寧可往詣瞿默目揵連田作人<note n="m145.9"/>所。於是，尊者阿難往詣瞿默目揵連田作人所。
<p/>梵志瞿默目揵連遙見尊者阿難來，卽從座<note n="m145.10"/>起，偏袒著衣，叉手向尊者阿難，白曰：「善來，阿難！久不來此，可坐此座。」尊者阿難卽坐彼座。
<p/>梵志瞿默目揵連與尊者阿難共相問訊，卻坐一面，白曰：「阿難！欲有所問，聽我問耶？」
<p/>尊者阿難報曰：「目揵連！汝便可問，我聞當思。」
<p/>則便問曰：「阿難！頗有一比丘與沙門瞿曇等耶？」
<p/>尊者阿難與梵志瞿默目揵連共論此事時，爾時，摩竭陀<note n="m145.11"/>大臣雨勢慰勞田作人<note n="m145.12"/>，往詣梵志瞿默目揵連田作人所。
<p/>摩竭 *陀大臣雨勢遙見尊者阿難坐在梵志瞿默目揵連田作人中，往詣尊者阿難所，共相問訊，卻坐一面，問曰：「阿難！與梵志瞿默目揵連共論何事？以何事故共會此耶？」
<p/>尊者阿難答曰：「雨勢！梵志瞿默目揵連問我：『阿難！頗有一比丘與沙門瞿曇等耶？』」
<p/>摩竭 *陀大臣雨勢復問曰：「阿難！云何答彼？」
<p/>尊者阿難答曰：「雨勢！都無一比丘與世尊等等。」
<p/>摩竭 *陀大臣雨勢復問曰<note n="m145.13"/>：「唯然，阿難！無一比丘與世尊等等。頗有一比丘為沙門瞿曇在時所立：此比丘我般涅槃後，為諸比丘所依，謂令汝等今所依耶？」
<p/>尊者阿難答曰：「雨勢！都無一比丘為世尊所知、見<note n="m145.14"/>，如來、無所著<note n="m145.15"/>、等正覺在時所立：此比丘我般涅槃後，為諸比丘所依，謂令我等今所依者。」
<p/>摩竭 *陀大臣雨勢復問曰：「阿難！唯然，無一比丘與沙門瞿曇等等，亦無一比丘為沙門瞿曇在時所立：此比丘我般涅槃後，為諸比丘所依，謂今汝等今所依者。頗有一比丘與眾共和集拜<note n="m145.16"/>：此比丘世尊般涅槃後，為諸比丘所依，謂令汝等今所依耶？」
<p/>尊者阿難答曰：「雨勢！亦無一比丘與眾共和集拜：此比丘世尊般涅槃後，為諸比丘所依，謂令我等今所依者。」
<p/>摩竭 *陀大臣雨勢復問曰：「阿難！唯然，無一比丘與沙門瞿曇等等，亦無一比丘為沙門瞿曇在時所立：此比丘我般涅槃後，為諸比丘所依，謂令汝等今所依者。亦無一比丘與眾共和集拜：此比<note n="m145.17"/>丘世尊般涅槃後，為諸比丘所依，謂令汝等今所依者。阿難！若爾者，汝等無所依，共和合、不諍、安隱，同一一教，合一水乳，快樂遊行，如沙門瞿曇在時耶？」
<p/>尊者阿難告曰：「雨勢！汝莫作是說，言我等無所依。所以者何？我等有所依耳。」
<p/>摩竭 *陀大臣雨勢白曰：「阿難！前後所說何不相應？阿難向如是說：『無一比丘與世尊等等，亦無一比丘為世尊所知、見，如來、無所著、等正覺在時所立：此比丘我般涅槃後，為諸比丘所依，謂令我等今所依者。亦無一比丘與眾共和集拜：此比丘世尊般涅槃後，為諸比丘所依，謂令我等今所依者。』阿難！何因何緣，今說我有所依耶？」
<p/>尊者阿難答曰：「雨勢！我等不依於人而依於法。雨勢！我等若依村邑遊行，十五日說從<note n="m145.18"/>解脫時，集坐一處，若有比丘知法者，我等請彼比丘為我等說法。若彼眾清淨者，我等一切歡喜奉行彼比丘所說，若彼眾不清淨者，隨法所說，我等教作是<note n="m145.19"/>。」
<p/>摩竭 *陀大臣雨勢白曰：「阿難！非汝等教作是，但法教作是。阿難！如是少法、多法可得久住者。如是阿難等共和合、不諍、安隱，同一一教，合一水乳，快樂遊行，如沙門瞿曇在時。」
<p/>摩竭 *陀大臣雨勢復問曰：「阿難！頗有可尊敬耶？」
<p/>尊者阿難答曰：「雨勢！有可尊敬。」
<p/>雨勢白曰：「阿難！前後所說何不相應？阿難向如是說：『無一比丘與世尊共<note n="m145.20"/>等等，亦無一比丘為世尊在時所立：此比丘我般涅槃後，為諸比丘所依，謂令我等今所依者。亦無一比丘與眾共和集拜：此比丘世尊般涅槃後，為諸比丘所依，謂令我等今所依者。』阿難！汝何因何緣，今說有可尊敬耶？」
<p/>尊者阿難答曰：「雨勢！世尊知、見、如來、無所著、等正覺說有十法而可尊敬<note n="m145.21"/>。我等若見比丘有此十法者，則共愛敬、尊重、供養、宗奉，禮事於彼比丘。云何為十？雨勢！比丘修習禁戒，守護從解脫，又復善攝威儀禮節，見纎芥<note n="m145.22"/>罪<note n="m145.23"/>，常懷畏怖，受持學戒。雨勢！我等若見比丘極行增上戒者，則共愛敬、尊重、供養、宗奉，禮事於彼比丘。復次，雨勢！比丘廣學多聞，守持不忘，積聚博聞，所謂法者，初妙、中妙、竟亦妙，有義有文，具足清淨，顯現梵行，如是諸法廣學，多聞誦習至千<note n="m145.24"/>，意所惟<note n="m145.25"/>觀，明見深達<note n="m145.26"/>。雨勢！我等若見比丘極多聞者，則共愛敬、尊重、供養、宗奉，禮事於彼比丘。
<p/>「復次，雨勢！比丘作善知識，作善朋友，作善伴黨。雨勢！我等若見比丘極善知識者，則共愛敬、尊重、供養、宗奉，禮事於彼比丘。復次，雨勢！比丘樂住遠離，成就二遠離，身及心也。雨勢！我等若見比丘極樂住遠離者，則共愛敬、尊重、供養、宗奉，禮事於彼比丘。復次，雨勢！比丘樂於燕<note n="m145.27"/>坐，內行正止，亦不離伺，成就於觀，增長空行。雨勢！我等若見比丘極樂 *燕坐者，則共愛敬、尊重、供養、宗奉，禮事於彼比丘。
<p/>「復次，雨勢！比丘知足，衣取覆形，食取充軀，隨所遊至，與衣况俱，行無顧戀，猶如鷹鳥，與<note n="m145.28"/>兩翅俱，飛翔空中。如是比丘知足，衣取覆形，食取充軀，隨所遊至，與衣鉢俱，行無顧戀。雨勢！我等若見比丘極知足者，則共愛敬、尊重、供養、宗奉，禮事於彼比丘。復次，雨勢！比丘常行於念，成就正念，久所曾習，久所曾聞，恒憶不忘。雨勢！我等若見比丘極有正念者，則共愛敬、尊重、供養、宗奉，禮事於彼比丘。復次，雨勢！比丘常行精進，斷惡不善，修諸善法，恒自起意，專一堅固，為諸善本，不捨方便。雨勢！我等若見比丘極精勤者，則共愛敬、尊重、供養、宗奉，禮事於彼比丘。
<p/>「復次，雨勢！比丘修行智慧，觀興衰法，得如此智，聖慧明達，分別曉了，以正盡苦。雨勢！我等若見比丘極行慧者，則共愛敬、尊重、供養、宗奉，禮事於彼比丘。復次，雨勢！比丘諸漏已盡，而得無漏，心解脫、慧解脫，自知自覺，自作證成就遊：生已盡，梵行已立，所作已辦，不更受有，知如真。雨勢！我等若見比丘諸漏盡者，則共愛敬、尊重、供養、宗奉，禮事於彼比丘。雨勢！世尊知見，如來、無所著、等正覺說此十法而可尊敬。雨勢！我等若見比丘行此十法者，則共愛敬、尊重、供養、宗奉，禮事於彼比丘。」
<p/>於是，彼大眾放高大音聲：「可修直道，非不可修。若修直道，非不可修者，隨世中阿羅訶愛敬、尊重、供養、禮事。若諸尊可修直道而能修者，是故世中阿羅訶愛敬、尊重、供養、禮事<note n="m145.29"/>。」
<p/>於是，摩竭 *陀大臣雨勢及其眷屬問曰：「阿難！今遊何處？」
<p/>尊者阿難答曰：「我今遊行此王舍城竹林 *迦蘭哆園。」
<p/>「阿難！竹林 *迦蘭哆園至可愛樂，整<note n="m145.30"/>頓可喜，晝不喧鬧，夜則靜<note n="m145.31"/>寂，無有蚊虻，亦無蠅蚤，不寒不熱。阿難！樂住竹林 *迦蘭哆園耶？」
<p/>尊者阿難答曰：「如是，雨勢！如是，雨勢！竹林 *迦蘭哆園至可愛樂， *整頓可喜，晝不喧鬧，夜則 *靜寂，無有蚊虻，亦無蠅蚤，不寒不熱。雨勢！我樂住竹林*迦蘭哆園中。所以者何？以世尊擁護故。」
<p/>是時，婆難大將<note n="m145.32"/>在彼眾中，婆難大將白曰：「如是，雨勢！如是，雨勢！竹林 *迦蘭哆園至可愛樂， *整頓可喜，晝不喧鬧，夜則 *靜寂，無有蚊虻，亦無蠅蚤，不寒不熱，彼尊者樂住竹林 *迦蘭哆園。所以者何。此尊者行伺、樂伺故。」
<p/>摩竭 *陀大臣雨勢聞已，語曰：「婆難大將！沙門瞿曇昔時遊行金鞞羅樂園中<note n="m145.33"/>。婆難大將！爾時我數往詣彼，見沙門瞿曇。所以者何？沙門瞿曇行伺、樂伺，稱歎一切伺<note n="m145.34"/>。」
<p/>尊者阿難聞已，告曰：「雨勢！莫作是說：沙門瞿曇稱說一切伺。所以者何？世尊或稱說伺，或不稱說。」
<p/>摩竭 *陀大臣雨勢復問曰：「阿難！沙門瞿曇不稱說伺，不稱說何等伺？」
<p/>尊者阿難答曰：「雨勢！或有一貪欲所纏而起貪欲，不知出要如真，彼為貪欲所障礙故，伺、增伺而重伺<note n="m145.35"/>。雨勢！是謂第一伺，世尊不稱說。復次，雨勢！或有一瞋恚所纏而起瞋恚，不知出要如真，彼為瞋恚所障礙故，伺、增伺而重伺。雨勢！是謂第二伺，世尊不稱說。復次，雨勢！睡眠所纏而起睡眠，不知出要如真，彼為睡眠所障礙故，伺、增伺而重伺。雨勢！是謂第三伺，世尊不稱說。復次，雨勢！疑惑所纏而起疑惑，不知出要如真，彼為疑惑所障礙故，伺、增伺而重伺。雨勢！是謂第四伺，世尊不稱說。雨勢！世尊不稱說此四伺。」
<p/>摩竭 *陀大臣雨勢白曰：「阿難！此四伺可憎<note n="m145.36"/>可 *憎處，沙門瞿曇不稱說。所以者何？正盡覺故。」
<p/>摩竭 *陀大臣雨勢復問曰：「阿難！何等伺沙門瞿曇所稱說？」
<p/>尊者阿難答曰：「雨勢！比丘者，離欲、離惡不善之法，……至得第四禪成就遊。雨勢！世尊稱說此四伺。」
<p/>摩竭 *陀大臣雨勢白曰：「阿難！此四伺可稱可稱處，沙門瞿曇所稱<note n="m145.37"/>。所以者何？以正盡覺故。阿難！我事煩猥，請退還歸。」
<p/>尊者阿難告曰：「欲還隨意。」
<p/>於是，摩竭 *陀大臣雨勢聞尊者阿難所說，善受善持，卽從座<note n="m145.38"/>起，繞尊者阿難三匝而去。
<p/>是時，梵志瞿默目揵連於摩竭 *陀大臣雨勢去後不久，白曰：「阿難！我所問事，都不答耶？」
<p/>尊者阿難告曰：「目揵連！我實不答。」
<p/>梵志瞿默目揵連白曰：「阿難！我更有所問，聽我問耶？」
<p/>尊者阿難答曰：「目揵連！汝便可<note n="m145.39"/>問，我聞當思。」
<p/>梵志瞿默目揵連卽問曰：「阿難！若如來、無所著、等正覺解脫及慧解脫、阿羅訶解脫，此三<note n="m145.40"/>解脫有何差別？有何勝如？」
<p/>尊者阿難答曰：「目揵連！若如來、無所著、等正覺解脫及慧解脫、阿羅訶解脫，此 *三解脫無有差別，亦無勝如。」
<p/>梵志瞿默目揵連白曰：「阿難！可在此食。」尊者阿難默然而受。
<p/>梵志瞿默目揵連知默然受已，卽從 *座起，自行澡水，極美淨妙，種種豐饒食噉含消，自手斟酌，極令飽滿。食訖舉器，行澡水竟，取一小床，別坐聽法。
<p/>尊者阿難為彼說法，勸發渴仰，成就歡喜。無量方便為彼說法，勸發渴仰，成就歡喜已<note n="m145.41"/>，尊者阿難所說如是，摩竭 *陀大臣雨勢眷屬及梵志瞿默目揵連聞尊者阿難所說，歡喜奉行！
<p/>瞿默目揵連經第四竟<note n="m145.42"/>（三千一百四十三字<note n="m145.43"/>）
<sid n="m146"/>　　（一四六）中阿含<note n="m146.44"/>梵志品象跡喻經<note n="m146.45"/>第五（ *第三念誦）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，卑盧異學<note n="m146.46"/>平旦則從舍衛國出，往詣佛所，稽首作禮，卻坐一面，佛為彼說法，勸發渴仰，成就歡喜。無量方便為彼說法，勸發渴仰，成就歡喜已，默然而住。卑盧異學，佛為說法，勸發渴仰，成就歡喜已，卽從 *座起，稽首佛足，繞三匝而去。
<p/>爾時，生聞梵志<note n="m146.47"/>乘極好白乘，與五百弟子俱，以平旦時從舍衛出，至無事處，欲教弟子諷讀<note n="m146.48"/>經書。生聞梵志遙見卑盧異學來，便問：「婆蹉<note n="m146.49"/>！晨起從何處來？」
<p/>卑盧異學答曰：「梵志！我見世尊禮事、供養來。」
<p/>生聞梵志問曰：「婆蹉！頗知沙門瞿曇空安靜處學智慧耶？」
<p/>卑盧異學答曰：「梵志！何等人可知世尊空安靜處學智慧耶？梵志！若知世尊空安靜處學智慧者，亦當如彼。但，梵志！我所讀書有四句義，因四句義，我必信世尊、如來、無所著、等正覺，世尊<note n="m146.50"/>所說法善，如來弟子聖眾善趣<note n="m146.51"/>。梵志！譬善象師遊無事處，於樹林間見大象跡，見已，必信彼象極大而有此跡。梵志！我亦如是，我所讀書有四句義，因四句義<note n="m146.52"/>，我必信世尊、如來、無所著、等正覺，世尊所<note n="m146.53"/>說法善，如來弟子聖眾善趣。
<p/>「云何四句義？梵志！智慧剎利論士多聞決定，能伏世人，無所不知，則以諸見造作文章，行於世間。彼作是念：我往沙門瞿曇所，問如是如是事，若能答者，當復重問；若不能答，便伏捨去。彼聞世尊遊某村邑，便往彼所，見世尊已，尚不敢問，況復能伏？梵志！我所讀書，用得如此第一句義，我因此義，必信世尊、如來、無所著、等正覺， *世尊所說法善，如來弟子聖眾善趣。
<p/>「如是智慧梵志、智慧居士、智慧沙門論士多聞決定，能伏世人，無所不知，則以諸見造作文章，行於世間。彼作是念：我往沙門瞿曇所，問如是如是事，若能答者，當復重問；若不能答，便伏捨去。彼聞世尊遊某村邑，便往彼所，見世尊已，尚不敢問，況復能伏？梵志！我所讀書，用得如此第四句義，我因此義，必信世尊、如來、無所著、等正覺， *世尊所說法善，如來弟子聖眾善趣。梵志！我所讀書有此四句義，我因此四句義故，必信世尊、如來、無所著、等正覺， *世尊所說法善，如來弟子聖眾善趣。」
<p/>生聞梵志語曰：「婆蹉！汝大供養沙門瞿曇，所因所緣，歡喜奉行。」
<p/>卑盧異學答曰：「梵志！如是！如是！我極供養於彼世尊，亦極稱譽，一切世間亦應供養。」
<p/>彼時，生聞梵志聞此義已，卽從乘下，右膝著地，叉手向於勝林給孤獨園，再三作禮：南無如來、無所著、等正覺。如是至三已，還乘極好白乘，往詣勝林給孤獨園。到彼乘地，卽便下乘，步進詣佛，共相問訊，卻坐一面。
<p/>生聞梵志向與卑盧異學所共<note n="m146.54"/>論事盡向佛說，世尊聞已，告曰：「梵志！卑盧異學說象跡喻，猶不善作，亦不具足。如象跡喻善作具足者，今為汝說，當善聽之。梵志！譬善象師遊無事處，於樹林間見大象跡，見已，必信彼象極大而有此跡。梵志！彼善象師或不信者<note n="m146.55"/>，於此林中復有母象，名加梨㝹<note n="m146.56"/>，身極高大，彼有此跡，卽尋此跡，復見大象跡，見已，必信彼象極大而有此跡。
<p/>「梵志！彼善象師或復不信，於此林中更有母象，名加羅梨<note n="m146.57"/>，身極高大，彼有此跡，卽尋此跡，復見大象跡，見已，必信彼象極大而有此跡。梵志！彼善象師或復不信，於此林中更有母象，名婆惒㝹<note n="m146.58"/>，身極高大，彼有此跡，卽尋此跡，復見大象跡，見已，必信彼象極大而有此跡。彼尋此跡已，見大象跡，大象跡方極長極廣，周匝遍著，正深入地。及見彼象，或去或來，或住或走，或立或臥。見彼象已，便作是念：若有此跡，必是大象。
<p/>「梵志！如是，若世中出如來、無所著<note n="m146.59"/>、等正覺、明行成為、善逝<note n="m146.60"/>、世間解、無上士、道法御、天人師，號佛、眾祐，彼於此世，天及魔、梵、沙門、梵志，乃至天、人，自知自覺，自作證成就遊：生已盡，梵行已立，所作已辦，不更受有，知如真。彼說法初妙、中妙、竟亦妙，有義有文，具足清淨，顯現梵行。彼所說法，或居士、居士子，聞已得信，於如來正法、律彼得信已，便作是念：在家至狹<note n="m146.61"/>，塵勞之處，出家學道，發露曠大。我今在家，為鎖所鎖，不得盡形壽淨修梵行，我寧可捨於少財物及多財物，捨少親族及多親族，剃除鬚髮，著袈裟衣，至信、捨家、無家、學道。
<p/>「彼於後時，捨少財物及多財物，捨少親族及多親族，剃除鬚髮，著袈裟衣，至信、捨家、無家、學道。彼出家已，捨親族相，受比丘要，修習禁戒，守護從解脫，又復善攝威儀禮節，見纎芥<note n="m146.62"/>罪，常懷畏怖，受持學戒。
<p/>「彼離殺、斷殺，棄捨刀杖，有慚有愧，有慈悲心，饒益一切，乃至蜫蟲，彼於殺生淨除其心。彼離不與取、斷不與取，與而後取，樂於與取，常好布施，歡喜無悋<note n="m146.63"/>，不望其報，彼於不與取淨除其心。彼離非梵行、斷非梵行，勤修梵行，精勤妙行，清淨無穢，離欲斷淫<note n="m146.64"/>，彼於非梵行淨除其心。
<p/>「彼離妄言、斷妄言，真諦言，樂真諦，住真諦，不移動，一切可信，不欺世間，彼於妄言淨除其心。彼離兩舌、斷於兩舌，行不兩舌，不破壞他。不聞此語彼，欲破壞此；不聞彼語此，欲破壞彼。離者欲合，合者歡喜，不作羣黨，不樂羣黨，不稱說羣黨事，彼於兩舌淨除其心。彼離麁言、斷於麁言，若有所言，辭氣麁獷<note n="m146.65"/>，惡聲逆耳，眾所不喜，眾所不愛，使他苦惱，令不得定，斷如是言。若有所言，清和柔<note n="m146.66"/>潤，順耳入心，可喜可愛，使他安隱，言聲具了，不使人畏，令他得定，說如是言，彼於𡸜言淨除其心。彼離綺語、斷於綺言，時說、真說、法說、義說、止息說、樂止息說，事隨時得宜，善教善訶，彼於綺語淨除其心。
<p/>「彼離治生、斷於治生、棄捨稱量及斗斛，亦不受貨，不縛束人，不望折斗量，不以小利侵欺於人，彼於治生淨除其心。
<p/>「彼離受寡婦、童女，斷受寡婦、童女，彼於受寡婦、童女淨除其心。彼離受奴婢、斷受奴婢，彼於受奴婢淨除其心。彼離受象、馬、牛、羊，斷受象、馬、牛、羊，彼於受象、馬、牛、羊淨除其心。彼離受雞、猪，斷受雞、猪，彼於受雞、猪淨除其心。彼離受田業、店<note n="m146.67"/>肆，斷受田業、 *店肆，彼於受田業、 *店肆淨除其心。彼離受生稻、麥、豆，斷受生稻、麥、豆，彼於受生稻、麥、豆淨除其心。
<p/>「彼離酒、斷酒，彼於飲酒淨除其心。彼離高廣大床、斷高廣大床，彼於<note n="m146.68"/>高廣大床淨除其心。彼離華鬘、瓔珞、塗香、脂粉，斷花鬘、瓔珞、塗香、脂粉，彼於華鬘、瓔珞、塗香、脂粉淨除其心。彼離歌舞<note n="m146.69"/>、倡妓及往觀聽，斷歌 *舞、倡妓及往觀聽，彼於歌舞、倡妓及<note n="m146.70"/>往觀聽淨除其心。彼離受生色、像<note n="m146.71"/>寶，斷受生色、 *像寶，彼於受生色、 *像寶淨除其心。彼離過中食，斷過中食，一食、不夜食、學時食，彼於過中食淨除其心。
<p/>「彼已成就此聖戒聚，復行極知足，衣取覆形，食取充軀，隨所遊至，與衣鉢俱，行無顧戀，猶如鷹<note n="m146.72"/>鳥，與兩翅俱，飛翔空中。彼已成就此聖戒聚，及極知足，復守護諸根，常念閉塞，念欲明達，守護念心而得成就，恒起正知。若眼見色，然不受相<note n="m146.73"/>，亦不味色；謂忿諍故，守護眼根。心中不生貪伺、憂慼、惡不善法；趣向彼故，守護眼根<note n="m146.74"/>。如是耳、鼻、舌、身，若意知法，然不受相<note n="m146.75"/>，亦不味法；謂忿諍故，守護意根。心中不生貪伺、憂慼、惡不善法；趣向彼故，守護意根。
<p/>「彼已成就此聖戒聚，及極知足，守護諸根，復正知出入，善觀分別，屈伸<note n="m146.76"/>低仰，儀容庠序，善著僧伽梨及諸衣鉢，行住坐臥，眠寤<note n="m146.77"/>語默，皆正知之。彼已成就此聖戒聚，及極知足，守護諸根，正知出入，復獨住遠離，在無事處，或至樹下空安靜<note n="m146.78"/>處、山巖石室、露地穰積，或至林中，或在塚<note n="m146.79"/>間。彼已在無事處，或至樹下空安靜<note n="m146.80"/>處，敷尼師檀<note n="m146.81"/>，結跏<note n="m146.82"/>趺坐，正身正願，反<note n="m146.83"/>念不向<note n="m146.84"/>，斷除貪伺，心無有諍，見他財物諸生活具，不起貪伺，欲令我得，彼於貪伺淨除其心。
<p/>「如是瞋恚、睡眠、掉<note n="m146.85"/>悔、斷疑、度惑，於諸善法，無有猶豫，彼於疑惑淨除其心。彼斷此五蓋、心穢、慧羸，離欲、離惡不善之法，有覺、有觀，離生喜、樂，逮初禪成就遊<note n="m146.86"/>。梵志！是謂如來所屈<note n="m146.87"/>，如來所行，如來所服<note n="m146.88"/>。然彼不以此為訖。世尊、如來、無所著、等正覺， *世尊所說法善，如來弟子聖眾善趣。彼覺觀已息，內 *靜、一心，無覺、無觀，定生喜、樂，逮第二禪成就遊。梵志！是謂如來所 *屈，如來所行，如來所服。然彼不以此為訖。世尊、如來、無所著、等正覺， *世尊所說法善，如來弟子聖眾善趣。
<p/>「彼離喜欲，捨無求遊，正念正智而身覺樂，謂聖所說、聖所捨、念、樂住、空<note n="m146.89"/>，逮第三禪成就遊<note n="m146.90"/>。梵志！是謂如來所 *屈，如來所行，如來所服。然彼不以此為訖。世尊、如來、無所著、等正覺， *世尊所說法善，如來弟子聖眾善趣。彼樂滅、苦滅，喜、憂本已滅，不苦不樂、捨、念、清淨，逮第四禪成就遊。梵志！是謂如來所 *屈，如來所行，如來所服。然彼不以此為訖。世尊、如來、無所著、等正覺， *世尊所說法善，如來弟子聖眾善趣。
<p/>「彼已得如是定心，清淨無穢，無煩柔軟，善住得不動心，趣向漏盡智通作證。彼知此苦如真，知此苦集<note n="m146.91"/>，知此苦滅，知此苦滅道如真；知此漏如真，知此漏 *集，知此漏滅，知此漏滅道如真。彼如是知、如是見，欲漏心解脫，有漏、無明漏心解脫，解脫已，便知解脫：生已盡，梵行已立，所作已辦，不更受有，知如真。梵志！是謂如來所 *屈，如來所行，如來所服。彼以此為訖。世尊、如來、無所著、等正覺， *世尊所說法善，如來弟子聖眾善趣。梵志！於意云何？如是象跡喻善作具足耶？」
<p/>生聞梵志答曰：「唯然，瞿曇！如是象跡喻善作具足。」
<p/>生聞梵志白曰：「世尊！我已知。善 *逝！我已解。世尊！我今自歸於佛、法及比丘眾，唯願世尊受我為優婆塞！從今日始，終身自歸，乃至命盡。」
<p/>佛說如是，生聞梵志及卑盧異學聞佛所說，歡喜奉行！
<p/>象跡喻經第五竟<note n="m146.92"/>（二千九百八十八字<note n="m146.93"/>）
<sid n="m147"/>　　（一四七） *中阿含梵志品聞德經<note n="m147.94"/>第六（ *第三念誦）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，生聞梵志中後彷徉，往詣佛所，共相問訊，卻坐一面，白曰：「瞿曇！我欲有所問，聽乃敢陳。」
<p/>世尊告曰：「梵志！恣汝所問。」
<p/>生聞梵志卽便問曰：「沙門瞿曇弟子或有在家，或有出家學道，以何義故博聞誦習耶？」
<p/>世尊答曰：「梵志！我弟子或有在家，或出家學道，所以博聞誦習，欲自調御，欲自息止，自求滅訖。梵志！我弟子或有在家，或出家學道，以此義故博聞誦習。」
<p/>生聞梵志復問曰：「瞿曇！博聞誦習有差別耶？博聞誦習有功德耶？」
<p/>世尊答曰：「梵志！博聞誦習而有差別，博聞誦習則有功德。」
<p/>生聞梵志復問曰：「瞿曇！博聞誦習有何差別？有何功<note n="m147.95"/>德耶？」
<p/>世尊答曰：「梵志！多聞聖弟子晝日作業，欲得其利，彼所作業敗壞不成。彼所作業敗壞不成已，然不憂慼、愁煩、啼哭，不椎<note n="m147.96"/>身懊惱，亦不癡狂。梵志！若多聞聖弟子晝日作業，欲得其利，彼所作業敗壞不成。彼所作業敗壞不成已，然不憂慼、愁煩、啼哭，不 *椎身懊惱，亦不癡狂者，梵志！是謂博聞誦習而有差別，有此功德。
<p/>「復次，梵志！多聞聖弟子所有愛念，異無散解，不復相應，與別離已，然不憂慼、愁煩、啼哭，不 *椎身懊惱，亦不癡狂。梵志！若多聞聖弟子所有愛念，異無散解，不復相應，與別離已，然不憂慼、愁煩、啼哭，不 *椎身懊惱，亦不癡狂者，梵志！是謂博聞誦習而有差別，有此功德。
<p/>「復次，梵志！多聞聖弟子知所有財物皆悉無常，念出家學道。梵志！若多聞聖弟子知所有財物皆悉無常，念出家學道者，梵志！是謂博聞誦習而有差別，有此功德。復次，梵志！多聞聖弟子知所有財物皆悉無常已，剃除鬚髮，著袈裟衣，至信、捨家、無家、學道。梵志！若多聞聖弟子知所有財物皆悉無常已，剃除鬚髮，著袈裟衣，至信、捨家、無家、學道者，梵志！是謂博聞誦習而有差別，有此功德。
<p/>「復次，梵志！多聞聖弟子能忍飢渴、寒熱、蚊虻、蠅蚤，風日所逼、惡聲捶<note n="m147.97"/>杖亦能忍之；身遇諸疾，極為苦痛，至命欲絕，諸不可樂皆能堪耐。梵志！若多聞聖弟子能忍飢渴、寒熱、蚊虻、蠅蚤，風日所逼、惡聲 *捶杖亦能忍之；身遇諸疾，極為苦痛，至命欲絕，諸不可樂皆能堪耐者，梵志！是謂博聞誦習而有差別，有此功德。
<p/>「復次，梵志！多聞聖弟子堪耐不樂，生不樂已，心終不著。梵志！若多聞聖弟子堪耐不樂，生不樂已，心終不著者，梵志！是謂博聞誦習而有差別，有此功德。
<p/>「復次，梵志！多聞聖弟子堪耐恐怖，生恐怖已，心終不著。梵志！若多聞聖弟子堪耐恐怖，生恐怖已，心終不著，梵志！是謂博聞誦習而有差別，有此功德。
<p/>「復次，梵志！多聞聖弟子若生三惡不善之念，欲念、恚念及害念，為此三惡不善念已，心終不著。梵志！若多聞聖弟子若生三惡不善之念，欲念、恚念及害念，為此三惡不善念已，心終不著者，梵志！是謂博聞誦習而有差別，有此功德。
<p/>「復次，梵志！多聞聖弟子離欲、離惡不善之法，……至得第四禪成就遊。梵志！若多聞聖弟子離欲、離惡不善之法，……至得第四禪成就遊者，梵志！是謂博聞誦習而有差別，有此功德。
<p/>「復次，梵志！多聞聖弟子三結<note n="m147.98"/>已盡，得須陀洹，不墮惡法，定趣正覺，極受七有，天上、人間七往來已，則得苦邊。梵志！若多聞聖弟子三結已盡，得須陀洹，不墮惡法，定趣正覺，極受七有，天上、人間七往來已，則得苦邊者，梵志！是謂博聞誦習而有差別，有此功德。
<p/>「復次，梵志！多聞聖弟子三結已盡，淫、怒、癡薄，得一往來，天上、人間一往來已，則得苦邊。梵志！若多聞聖弟子三結已盡，淫、怒、癡薄，得一往來，天上人間一往來已，則得苦邊者，梵志！是謂博聞誦習而有差別，有此功德。
<p/>「復次，梵志！多聞聖弟子五下分結<note n="m147.99"/>盡，生彼間已，便般涅槃，得不退法，不還此世。梵志！若多聞聖弟子五下分結盡，生彼間已，便般涅槃，得不退法，不還此世者，梵志！是謂博聞誦習而有差別，有此功德。
<p/>「復次，梵志！多聞聖弟子有息解脫，離色得無色如其像定，身作證成就遊，慧觀斷漏而知漏。梵志！若多聞聖弟子有息解脫，離色得無色如其像定，身作證成就遊，慧觀斷漏而知漏者，梵志！是謂博聞<note n="m147.100"/>誦習而有差別，有此功德。
<p/>「復次，梵志！多聞聖弟子如意足、天耳、他心智、宿命智、生死智，諸漏已盡，得無漏，心解脫、慧解脫，於現法中自知自覺，自作證成就遊：生已盡，梵行已立，所作已辦，不更受有，知如真。梵志！若多聞聖弟子如意足、天耳、他心智、宿命智、生死智，諸漏已盡，得無漏，心解脫、慧解脫，於現法中自知自覺，自作證成就遊：生已盡，梵行已立，所作已辦，不更受有，知如真者，梵志！是謂博聞誦習而有差別，有此功德。」
<p/>生聞梵志復問世尊：「此博聞誦習有此差別，有此功德，頗更有差別，更有功德，最上、最妙、最勝耶？」
<p/>世尊答曰：「梵志！此博聞誦習有此差別，有此功德，更無差別，更無功德，最上、最妙、最勝者。」
<p/>生聞梵志白曰：「世尊！我已知。善逝！我已解。世尊！我今自歸於佛、法及比丘眾，唯願世尊受我為優婆塞！從今日始，終身自歸，乃至命盡。」
<p/>佛說如是，生聞梵志聞佛所說，歡喜奉行！
<p/>聞德經第六竟<note n="m147.101"/>（一千六百九字<note n="m147.102"/>）
<sid n="m148"/>　　（一四八） *中阿含梵志品何苦經<note n="m148.103"/>第七（ *第三念誦）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，生聞梵志<note n="m148.104"/>中後彷徉，往詣佛所，共相問訊，卻坐一面，白曰：「瞿曇！我欲有所問，聽乃敢陳。」
<p/>世尊告曰：「梵志！恣汝所問。」
<p/>生聞梵志;卽便問曰：「瞿曇！在家者有何苦？出家學道者有何苦耶？」
<p/>世尊答曰：「梵志！在<note n="m148.105"/>家者，以不自在為苦；出家學道者，以自在為苦。」
<p/>生聞梵志復問曰：「瞿曇！在家者，云何以不自在為苦？出家學道者，云何以自在為苦耶？」
<p/>世尊答曰：「梵志！若在家者，錢不增長，金、銀、真珠、琉璃<note n="m148.106"/>、水精悉不增長，畜牧<note n="m148.107"/>、穀米及奴婢使亦不增長，爾時，在家憂苦愁慼，因此故在家者多有憂苦，多懷愁慼。梵志！若出家學道者行隨其欲，行隨恚、癡，爾時，出家學道憂苦愁慼，因此故出家學道者多有憂苦，多懷愁慼。梵志！如是在家者，以不自在為苦；出家學道者，以自在為苦。」
<p/>生聞梵志復問曰：「瞿曇！在家者有何樂？出家學道者有何樂耶？」
<p/>世尊答曰：「梵志！在家者，以自在為樂；出家學道者，以不自在為樂。」
<p/>生聞梵志復問曰：「瞿曇！在家者，云何以自在為樂？出家學道者，云何以不自在為樂耶？」
<p/>世尊答曰：「梵志！若在家者錢得增長，金、銀、真珠、 *琉璃、水精皆得增長，畜牧、穀米及奴婢使亦得增長，爾時，在家快樂歡喜，因此故在家者多快樂歡喜。梵志！出家學道者行不隨欲，行不隨恚、癡，爾時，出家學道快樂歡喜，因此故出家學道者多快樂歡喜。梵志！如是在家者，以自在為樂；出家學道者，以不自在為樂。」
<p/>生聞梵志復問曰：「瞿曇！以何事故，令天及人必無利義？以何事故，令天及人必有利義？」
<p/>世尊答曰：「梵志！若天及人共諍者，必無利義；若天及人不諍者，必有利義。」
<p/>生聞梵志復問曰：「瞿曇！云何天及人共諍者，必無利義？云何天及人不諍者，必有利義耶？」
<p/>世尊答曰：「梵志！若時天及人鬪諍怨憎者，爾時，天及人憂苦愁慼，因此故天及人多有憂苦，多懷愁慼。梵志！若時天及人不鬪諍、不怨憎者，爾時，天及人快樂歡喜，因此故天及人多快樂、多歡喜。梵志！如是天及人共諍者，必無利義；天及人不諍者，必有利義。」
<p/>生聞梵志復問曰：「瞿曇！以何事故，令天及人必不得饒益，必得其苦？以何事故，令天及人必得饒益，必得其樂？」
<p/>世尊答曰：「梵志！若天及人行於非法及行惡者，必不得益，必得其苦。若天及人能行如法，不行惡者，必得饒益，必得其樂。」
<p/>生聞梵志復問曰：「瞿曇！天及人云何行於非法及行惡者，必不得益，必得其苦？天及人云何行如法，不行惡者，必得饒益，必得其樂？」
<p/>世尊答曰：「梵志！天及人身行非法及行惡，口、意行非法及行惡者，爾時，天及人必當減損，阿修羅必當興盛。梵志！若天及人身行如法，守護其身，口、意行如法，守護口、意者，爾時，天及人必當興盛，阿修羅必當減損。梵志！如是天及人行於非法及行惡者，必得不<note n="m148.108"/>益，必得其苦。梵志！如是天及人能行如法，不行惡者，必得饒益，必得其樂。」
<p/>生聞梵志復問曰：「瞿曇！云何觀惡知識？」
<p/>世尊答曰：「梵志！當觀惡知識猶如月也。」
<p/>生聞梵志復問曰：「瞿曇！云何當觀惡知識猶如月耶？」
<p/>世尊答曰：「梵志！如向盡月，日日稍減，宮殿亦減，光明亦減，形色亦減，日日盡去。梵志！有時月乃至於盡，都不復見。梵志！惡知識人於如來正法、律亦得其信，彼得信已，則於後時而不孝順，亦不恭敬，所行不順，不立正智，不趣<note n="m148.109"/>向法次法，彼便失信，持戒、博聞、庶幾、智慧亦復失之<note n="m148.110"/>。梵志！有時此惡知識教<note n="m148.111"/>滅善法，猶如月盡。梵志！如是當觀惡知識猶如月也。」
<p/>生聞梵志復問曰：「瞿曇！云何觀善知識？」
<p/>世尊答曰：「梵志！當觀善知識猶如月也。」
<p/>生聞梵志復問曰：「瞿曇！云何當觀善知識猶如月耶？」
<p/>世尊答曰：「梵志！猶如月初生，少壯明淨，日日增長。梵志！或時月十五日，其殿豐滿，梵志！如是善知識於如來正法、律得信。彼得信已，而於後時孝順恭敬，所行隨順，立於正智，趣向法次法，彼增長信，持戒、博聞、庶幾、智慧亦復增長<note n="m148.112"/>。梵志！有時彼善知識善法具足，如十五日月。梵志！如是當觀善知識猶如月也。」於是，世尊說此頌曰：
<p/>「譬如月無垢，遊於虛空界；
<p/>一切世星宿，悉翳其光明。
<p/>如是信博聞，庶幾無慳貪；
<p/>世間一切慳，悉翳施光明。
<p/>猶如有大龍，興起雲雷電；
<p/>雨下極滂沛<note n="m148.113"/>，充滿一切地。
<p/>如是信博聞，庶幾無慳貪；
<p/>施飲食豐足，樂勸增廣施。
<p/>如是極雷震，如天降時雨；
<p/>彼福雨廣大，施主之所雨。
<p/>錢財<note n="m148.114"/>多名譽，得生於善處；
<p/>彼當受於福，死已生天上。」
<p/>佛說如是，生聞梵志聞佛所說，歡喜奉行！
<p/>何苦經第七竟<note n="m148.115"/>（一千四百二十五字<note n="m148.116"/>）
<p/>中阿含<note n="m148.117"/>經卷第三十六<note n="m148.118"/>（九千一百六十五字<note n="m148.119"/>）
<sid n="m149"/>　　（一四九）中阿含<note n="m149.1"/>梵志品何欲經<note n="m149.2"/>第八（第三念誦<note n="m149.3"/>）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，生聞梵志<note n="m149.4"/>中後彷徉，往詣佛所，共相問訊，卻坐一面，白曰：「瞿曇！欲有所問，聽乃敢陳。」
<p/>世尊告曰：「恣汝所問。」
<p/>梵志;卽便問曰：「瞿曇！剎利何欲、何行、何立、何依、何訖耶？」
<p/>世尊答曰：「剎利者，欲得財物，行於智慧，所立以刀，依於人民，以自在為訖。」
<p/>生聞梵志問曰：「瞿曇！居士何欲、何行、何立、何依、何訖耶？」
<p/>世尊答曰：「居士者，欲得財物，行於智慧，立以技術，依於作業，以作業竟為訖。」
<p/>生聞梵志問曰：「瞿曇！婦人何欲、何行、何立、何依、何訖耶？」
<p/>世尊答曰：「婦人者，欲得男子，行於嚴飾，立以兒子，依於無對<note n="m149.5"/>，以自在為訖。」
<p/>生聞梵志問曰：「瞿曇！偷劫何欲、何行、何立、何依、何訖耶？」
<p/>世尊答曰：「偷劫者，欲不與取，行隱藏處，所立以刀，依於闇冥，以不見為訖。」
<p/>生聞梵志問曰：「瞿曇！梵志何欲、何行、何立、何依、何訖耶？」
<p/>世尊答曰：「梵志者，欲得財物，行於智慧，立以經書，依於齋戒，以梵天為訖。」
<p/>生聞梵志問曰：「瞿曇！沙門何欲、何行、何立、何依、何訖耶？」
<p/>世尊答曰：「沙門者，欲得真諦，行於智慧，所立以戒，依於無處，以涅槃為訖。」
<p/>生聞梵志白曰：「世尊！我已知。善逝！我已解。世尊！我今自歸於佛、法及比丘眾，唯願世尊受我為優婆塞！從今日始，終身自歸，乃至命盡。」
<p/>佛說如是，生聞梵志聞佛所說，歡喜奉行！
<p/>何欲經第八竟<note n="m149.6"/>（四百二十二字<note n="m149.7"/>）
<sid n="m150"/>　　（一五○）中阿含<note n="m150.8"/>梵志品鬱瘦歌邏<note n="m150.9"/>經<note n="m150.10"/>第九（ *第三念誦）
<p/>我聞如是：
<p/>一時，佛遊王舍城，在竹林迦<note n="m150.11"/>蘭哆園。
<p/>爾時，鬱瘦歌 *邏梵志<note n="m150.12"/>中後彷徉，往詣佛所，共相問訊，卻坐一面，白曰：「瞿曇！欲有所問，聽乃敢陳。」
<p/>世尊告曰：「恣汝所問。」
<p/>鬱瘦歌 *邏梵志卽便問曰：「瞿曇！梵志為四種姓<note n="m150.13"/>施設四種奉事，為梵志施設奉事，為剎利、居士、工師施設奉事。瞿曇！梵志為梵志施設奉事，梵志應奉事梵志，剎利、居士、工師亦應奉事梵志。瞿曇！此四種姓應奉事梵志。瞿曇！梵志為剎利施設奉事，剎利應奉事剎利，居士、工師亦應奉事剎利。瞿曇！此三種姓應奉事剎利。瞿曇！梵志為居士施設奉事，居士應奉事居士，工師亦應奉事居士。瞿曇！此二種姓應奉事居士。瞿曇！梵志為工師施設奉事，工師應奉事工師，誰復下賤？應施設奉事工師？唯工師奉事工師。」
<p/>世尊問曰：「梵志！諸梵志頗自知為四種姓施設四種奉事，為梵志施設奉事，為剎利、居士、工師施設奉事耶？」
<p/>鬱瘦歌 *邏梵志答曰：「不知也，瞿曇！但諸梵志自作是說：『我於此世，天及魔、梵、沙門、梵志，從人至天，梵志不自知為四種姓施設四種奉事，為梵志施設奉事，為剎利、居士、工師施設奉事。』」
<p/>世尊告曰：「梵志！猶如有人，強與他肉，而作是說：『士夫可食，當與我直<note n="m150.14"/>。』梵志！汝為諸梵志說亦復如是。所以者何？梵志不自知為四種姓施設四種奉事，為梵志施設奉事，為剎利、居士、工師施設奉事。」
<p/>世尊問曰：「梵志！云何奉事？若有奉事，因奉事故，有如無勝者，為是奉事耶？若有奉事，因奉事故，有勝無如者，為是奉事耶<note n="m150.15"/>？梵志！若奉事梵志，因奉事故，有如無勝者，為是奉事耶？奉事剎利、居士、工師，因奉事故，有如無勝者，為是奉事耶？梵志！若奉事梵志，因奉事故，有勝無如者，為是奉事耶？奉事剎利、居士、工師，因奉事故，有勝無如者，為是奉事耶？」
<p/>鬱瘦歌邏<note n="m150.16"/>梵志答曰：「瞿曇！若我奉事，因奉事故，有如無勝者，我不應奉事彼。若我奉事，因奉事故，有勝無如者，我應奉事彼。瞿曇！若奉事梵志，因奉事故，有如無勝者，我不應奉事彼。奉事剎利、居士、工師，因奉事故，有如無勝者，我不應奉事彼。瞿曇！若奉事梵志，因奉事故，有<note n="m150.17"/>勝無如者，我應奉事彼。奉事剎利、居士、工師，因奉事故，有勝無如者，我應奉事彼。」
<p/>世尊告曰：「梵志！若更有梵志來，非愚非癡，亦非顛倒，心無顛倒，自由自在，我問彼梵志：『於意云何？若有奉事，因奉事故，有如無勝者，為是奉事耶？若有奉事，因<note n="m150.18"/>奉事故<note n="m150.19"/>，有勝無如<note n="m150.20"/>者，為是奉事耶？梵志！若奉事梵志，因奉事故，有如無勝者，為是奉事耶？奉事剎利、居士、工<note n="m150.21"/>師，因奉事故，有如無勝者，為是奉事耶？梵志！若奉事梵志，因奉事故，有勝無如者，為是奉事耶？奉事剎利、居士、工師，因奉事故，有勝無如者，為是奉事耶？』
<p/>「梵志！彼梵志非愚非癡，亦非顛倒，心無顛倒，自由自在，答我曰：『瞿曇！若我奉事，因奉事故，有如無勝者，我不應奉事彼。若我奉事，因奉事故，有勝無如者，我應奉事彼。瞿曇！若奉事梵志，因奉事故，有如無勝者，我不應奉事彼。奉事剎利、居士、工師，因奉事故，有如無勝者，我不應奉事彼。瞿曇！若奉事梵志，因奉事故，有勝無如者，我<note n="m150.22"/>應奉事彼。奉事剎利、居士、工師，因奉事故，有勝無如者，我應奉事彼。』」
<p/>世尊問曰：「梵志！於意云何？若有奉事，因奉事故，失信、戒、博聞、庶幾、智慧者，為是奉事耶？若有奉事，因奉事故，增益信、戒、博聞、庶幾<note n="m150.23"/>、智慧者，為是奉事耶？梵志！若奉事梵志，因奉事故，失信、戒、博聞、庶幾、智慧者，為是奉事耶？奉事剎利、居士、工師，因奉事故，失信、戒、博聞、庶幾、智慧者，為是奉事耶？梵志！若奉事梵志，因奉事故，增益信、戒、博聞、庶幾、智慧者，為是奉事耶？奉事剎利、居士、工師，因奉事故，增益信、戒、博聞、庶幾、智慧者，為是奉事耶<note n="m150.24"/>？」
<p/>鬱瘦歌 *邏梵志答曰：「瞿曇！若我奉事，因奉事故，失信、戒、博聞、庶幾、智慧者，我不應奉事彼。若我奉事，因奉事故，增益信、戒、博聞、庶幾、智慧者，我應奉事彼。瞿曇！若奉事梵志，因奉事故，失信、戒、博聞、庶幾、智慧者，我不應奉事彼。奉事剎利、居士、工師，因奉事故，失信、戒、博聞、庶幾、智慧者，我不應奉事彼。瞿曇！若奉事梵志，因奉事故，增益信、戒、博聞、庶幾、智慧者，我應奉事彼。奉事剎利、居士、工師，因奉事故，增益信、戒、博聞、庶幾、智慧者，我應奉事彼。」
<p/>世尊告曰：「梵志！若更有梵志來，非愚非癡，亦非顛倒，心無<note n="m150.25"/>顛倒，自由自在，我問彼梵志：『於意云何？若有奉事，因奉事故，失信、戒、博聞、庶幾、智慧者，為是奉事耶？若有奉事，因奉事故，增益信、戒、博聞、庶幾、智慧者，為是奉事耶？梵志！若奉事梵志，因奉事故，失信、戒、博聞、庶幾、智慧者，為是奉事耶？奉事剎利、居士、工師，因<note n="m150.26"/>奉事故，失信、戒、博聞、庶幾、智慧者，為是奉事耶？梵志！若奉事梵志，因奉事故，增益信、戒、博聞、庶幾、智慧者，為是奉事耶？奉事剎利、居士、工師，因奉事故，增益信、戒、博聞、庶幾、智慧者，為是奉事耶？』
<p/>「梵志！彼梵志非愚非癡，亦非顛倒，心無顛倒，自由自在，亦如是答我曰：『瞿曇！若我奉事，因奉事故，失信、戒、博聞、庶幾、智慧者，我不應奉事彼。若我奉事，因奉事故，增益信、戒、博聞、庶幾、智慧者，我應奉事彼。瞿曇！若奉事梵志，因奉事故，失信、戒、博聞、庶幾、智慧者，我不應奉事彼。奉事剎利、居士、工師，因奉事故，失信、戒、博聞、庶幾、智慧者，我不應奉事彼。瞿曇！若奉事梵志，因奉事故，增益信、戒、博聞、庶幾、智慧者，我應奉事彼。奉事剎利、居士、工師，因奉事故，增益信、戒、博聞、庶幾、智慧者，我應奉事彼。』」
<p/>鬱瘦歌 *邏梵志白曰：「瞿曇！梵志為四種姓施設四種自有財物<note n="m150.27"/>，為梵志施設自有財物，為剎利、居士、工師施設自有財物。瞿曇！梵志為梵志施設自有財物者，瞿曇！梵志為梵志施設乞求自有財物。若梵志輕慢乞求者，則便輕慢自有財物。輕慢自有財物已，則便失利。猶如放牛人不能看牛者，則便失利。如是，瞿曇！梵志為梵志施設乞求自有財物。若梵志輕慢乞求者，則便輕慢自有財物。輕慢自有財物已，則便失利。
<p/>「瞿曇！梵志為剎利施設自有財物者，瞿曇！梵志為剎利施設弓箭自有財物。若剎利輕慢弓箭者，則便輕慢自有財物。輕慢自有財物已，則便失利。猶如放牛人不能看牛者，則便失利。如是，瞿曇！梵志為剎利施設弓箭自有財物。若剎利輕慢弓箭者，則便輕慢自有財物。輕慢自有財物已，則便失利。
<p/>「瞿曇！梵志為居士施設自有財物者，瞿曇！梵志為居士施設田作自有財物。若居士輕慢田作者，則便輕慢自有財物。輕慢自有財物已<note n="m150.28"/>，則便失利。猶如放牛人不能看牛者，則便失利。如是，瞿曇！梵志為居士施設田作自有財物。若居士輕慢田作者，則便輕慢自有財物。輕慢自有財物已，則便失利。
<p/>「瞿曇！梵志為工師施設自有財物者，瞿曇！梵志為工師施設麻<note n="m150.29"/>自有財物。若工師輕慢麻者，則便輕慢自有財物。輕慢自有財物已，則便失利。猶如放牛人不能看牛者，則便失利。如是，瞿曇！梵志為工師施設麻自有財物。若工師輕慢麻者，則便輕慢自有財物。輕慢自有財物已，則便失利。」
<p/>世尊問曰：「梵志！諸梵志頗自知為四種姓施設四種自有財物，為梵志施設自有財物，為剎利、居士、工<note n="m150.30"/>師施設自有財物耶？」
<p/>鬱瘦歌 *邏梵志答曰：「不知也，瞿曇！但諸梵志自說：我於此世，天及魔、梵、沙門、梵志，從人至天，不自知為四種姓施設四種自有財物，為梵志施設自有財物，為剎利、居士、工師施設自有財物。」
<p/>世尊告曰：「梵志！猶如有人，強與他肉，而作是說：『士夫可食，當與我直。』梵志！汝為諸梵志說亦復如是。所以者何？梵志不自知為四種姓施設四種自有財物，為梵志施設自有財物，為剎利、居士、工師施設自有財物。如是，梵志！我自善解、善知諸法，為人施設息止法、滅訖法、覺道法、善趣法，施設自有財物<note n="m150.31"/>。」
<p/>世尊問曰：「梵志！於意云何？頗有梵志於此虛空不著、不縛、不觸、不礙，剎利、居士、工師不然耶？」
<p/>鬱瘦歌邏梵志答曰：「瞿曇！梵志於此虛空不著、不縛、不觸、不礙，剎利、居士、工師亦然如是。」
<p/>「梵志！我自善解、善知諸法，為人施設息止法、滅訖法、覺道法、善趣法，施設自有財物。」
<p/>世尊問曰：「梵志！於意云何？頗有梵志能行慈心，無結、無怨、無恚、無諍，剎利、居士、工師不然耶？」
<p/>鬱瘦歌邏梵志答曰：「瞿曇！梵志能行慈心，無結、無怨、無恚、無諍，剎利、居士、工師亦然如是。」
<p/>「梵志！我自善解、善知諸法，為人施設息止法、滅訖法、覺道法、善趣法，施設自有財物。」
<p/>世尊問曰：「梵志！於意云何？若百種人來，或有一人而語彼曰：『汝等共來，若有生剎利族、梵志族者，唯彼能持澡豆<note n="m150.32"/>至水洗浴，去垢極淨。』梵志！於意云何？為剎利族、梵志族者，彼能持澡豆至水洗浴，去垢極淨耶？為居士族、工師族者，彼不能持澡豆至水<note n="m150.33"/>洗浴，去垢極淨耶？為一切百種人皆能持澡豆至水洗浴，去垢極淨耶？」
<p/>鬱瘦歌 *邏梵志答曰：「瞿曇！彼一切百種人皆能持澡豆至水洗浴，去垢極淨。」
<p/>「如是，梵志！我自善解、善知諸法，為人施設息止法、滅訖法、覺道法、善趣法，施設自有財物。」
<p/>世尊問曰：「梵志！於意云何？若百種人來，或有一人而語彼曰：『汝等共來，若生剎利族、梵志族者，唯彼能以極燥娑羅<note n="m150.34"/>及栴檀木<note n="m150.35"/>用作火母，以鑽<note n="m150.36"/> *鑽之，生火長養。』梵志！於意云何？為剎利族、梵志族者，彼能以極燥娑羅及 *栴檀木用作火母，以 *鑽 *鑽之，生火長養耶？為居士族、工師族者，彼當以燥猪狗槽、伊蘭檀木及餘弊木<note n="m150.37"/>用作火母，以 *鑽 *鑽之，生火長養耶？為一切百種人皆能以若干種木用作火母，以 *鑽 *鑽之，生火長養耶？」
<p/>鬱瘦歌 *邏梵志答曰：「瞿曇！彼一切百種人皆能以若干種木用作火母，以 *鑽*鑽之，生火長養。」
<p/>「如是，梵志！我自善解、善知諸法，為人施設息止法、滅訖法、覺道法、善趣法，施設自有財物。」
<p/>世尊問曰：「梵志！於意云何？若彼百種人皆以若干種木用作火母，以 *鑽 *鑽之，生火長養，彼一切火皆有㷿、有色、有熱、有光，皆能作火事。為彼火獨有㷿、有色、有熱、有光，能作火事耶？為彼火獨無㷿、無色、無熱、無光，不能作火事耶？為彼一切火皆有㷿、有色、有熱、有光，皆能作火事耶？」
<p/>鬱瘦歌 *邏梵志答曰：「瞿曇！若百種人皆以若干種木用作火母，以 *鑽 *鑽之，生火長養者，彼一切火皆有㷿、有色、有熱、有光，皆能作火事。若彼火獨有㷿、有色、有熱、有光，能為火事者，終無是處。若彼火獨無㷿、無色、無熱、無光，不能為火事者，亦無是處。但，瞿曇！彼一切火皆有㷿、有色、有熱、有光，皆能作火事。」
<p/>「如是，梵志！我自善解、善知諸法，為人施設息止法、滅訖法、覺道法、善趣法，施設自有財物。」
<p/>世尊問曰：「梵志！於意云何？若彼百種人皆以若干種木用作火母，以 *鑽 *鑽之，生火長養。彼或有人以燥草木著其火中，生㷿、生色、生熱、生烟，頗有㷿、色、熱、烟，㷿、色、熱、烟<note n="m150.38"/>而差別耶？」
<p/>鬱瘦歌 *邏梵志答曰：「瞿曇！若彼百種人皆以若干種木用作火母，以 *鑽 *鑽之，生火長養。彼若有人以燥草木著其火中，生㷿、生色、生熱、生烟，我於彼火 *㷿、色、熱、烟，㷿、色、熱、烟不能施設有差別也。」
<p/>世尊告曰：「梵志！如是我所得火，所得不放逸，能滅放逸及貢<note n="m150.39"/>高慢，我於此火，火亦不能施設有差別也。」
<p/>鬱瘦歌 *邏梵志白曰：「世尊！我已知。善逝！我已解。世尊！我今自歸於佛、法及比丘眾，唯願世尊受我為優婆塞！從今日始，終身自歸，乃至命盡。」
<p/>佛說如是，鬱瘦歌 *邏梵志聞佛所說，歡喜奉行！
<p/>鬱瘦歌 *邏經第九竟<note n="m150.40"/>（三千五百八十五字<note n="m150.41"/>）
<sid n="m151"/>　　（一五一） *中阿 *含梵志品<note n="m151.42"/>阿攝惒<note n="m151.43"/>經<note n="m151.44"/>第十（ *第三念誦）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，眾多梵志於拘薩羅，集在學堂，共論此事：梵志種勝，餘者不如；梵志種白，餘者皆黑；梵志得清淨，非梵志不得清淨。梵志梵天子，從彼口生，梵梵所化<note n="m151.45"/>，而沙門瞿曇說四種姓皆悉清淨，施設顯示。
<p/>彼作是念：諸賢！為誰有力能至沙門瞿曇所？則以此事如法難詰。彼復作是念：阿攝惒 *邏延多那摩納<note n="m151.46"/>為父母所舉，受生清淨，乃至七世父母不絕種族，生生無惡，博聞總持，誦過四典經<note n="m151.47"/>，深達因、緣、正、文、戲五句說<note n="m151.48"/>。阿攝  *惒 *邏延多那摩納有力能至沙門瞿曇所，則以此事如法難詰。諸賢！可共詣阿攝  *惒 *邏延多那摩納所，向說此事，隨阿攝惒 *邏延多那摩納所說，我等當受。
<p/>於是，拘薩羅眾多梵志卽詣阿攝惒 *邏延多那摩納所，共相問訊，卻坐一面，語曰：「摩納！我等眾多梵志於拘薩羅，集在學堂，共論此事：梵志種勝，餘者不如；梵志種白，餘者皆黑；梵志得清淨，非梵志不得清淨。梵志梵<note n="m151.49"/>天子，從彼<note n="m151.50"/>口生，梵梵所化，而沙門瞿曇說四種姓皆悉清淨，施設顯示。我等作是念：諸賢！為誰有力能至沙門瞿曇所？則以此事如法難詰。我等復作是念：阿攝  *惒 *邏延多那摩納為父母所舉，受生清淨，乃至七世父母不絕種族，生生無惡，博聞總持，誦過四典經，深達因、緣、正、文、戲五句說。阿攝 *惒 *邏延多那摩納有力能至沙門瞿曇所，則以此事如法難詰。願阿攝惒邏延多那摩納往詣沙門瞿曇所，則以此事如法難詰。」
<p/>阿攝惒邏延多那摩納語諸梵志曰：「諸賢！沙門瞿曇如法說法，若如法<note n="m151.51"/>說法者，不可難詰也。」
<p/>拘薩羅眾多梵志語曰：「摩納！汝<note n="m151.52"/>未有屈事，未可豫自伏。所以者何？阿攝*惒 *邏延多那摩納為父母所舉，受生清淨，乃至七世父母不絕種族，生生無惡，博聞總持，誦過四典經，深達因、緣、正、文、戲五句說。阿攝  *惒 *邏延多那摩納有力能至沙門瞿曇所，則以此事如法難詰。願阿攝惒 *邏延多那摩納往詣沙門瞿曇所，則以此事如法難詰。」
<p/>阿攝 *惒 *邏延多那摩納為拘薩羅眾多梵志默然而受。
<p/>於是，阿攝 *惒 *邏延多那摩納與彼拘薩羅眾多梵志往詣佛所，共相問訊，卻坐一面，白曰：「瞿曇！欲有所問，聽我問耶？」
<p/>世尊告曰：「摩納！恣汝所問。」
<p/>阿攝 *惒 *邏延多那便問曰：「瞿曇！諸梵志等作如是說：『梵志種勝，餘者不如；梵志種白，餘者皆黑；梵志得清淨，非梵志不得清淨。梵志梵天子，從彼口生，梵梵所化。』未知沙門瞿曇當云何說？」
<p/>世尊告曰：「我今問汝，隨所解答。摩納！頗聞餘尼<note n="m151.53"/>及劍浮<note n="m151.54"/>國有二種姓，大家及奴，大家作奴，奴作大家耶<note n="m151.55"/>？」
<p/>阿攝惒 *邏延多那摩納答曰：「瞿曇！我聞餘尼及劍浮國有二種姓，大家及奴，大家作奴，奴作大家也。」
<p/>「如是，摩納！梵志若正趣者，彼得善解，自知如法。剎利、居士、工師若正趣者，亦得善解，自知如法。」
<p/>阿攝 *惒 *邏延多那摩納白曰：「瞿曇！甚奇！甚特！快說此喻，但諸梵志作如是說：『梵志種勝，餘者不如；梵志種白，餘者皆黑；梵志得清淨，非梵志不得清淨。梵志梵天子，從彼口生，梵梵所化。』」
<p/>世尊問曰：「摩納！於意云何？頗獨有梵志於此虛空不著不縛，不觸不礙，剎利、居士、工師為不然耶？」
<p/>阿攝 *惒 *邏延多那摩納答曰：「瞿曇！梵志於此虛空不著不縛，不觸不礙，剎利、居士、工師亦然。」
<p/>「如是，摩納！梵志若正趣者，彼得善解，自知如法。剎利、居士、工師若正趣者，亦得善解，自知如法。」
<p/>阿攝 *惒 *邏延多那摩納白曰：「瞿曇！甚奇！甚特！快說此喻，但諸梵志作如是說：『梵志種勝，餘者不如；梵志種白，餘者皆黑；梵志得清淨，非梵志不得清淨。梵志梵天子，從彼口生，梵梵所化。』」
<p/>世尊問曰：「摩納！於意云何？頗獨有梵志能行慈心，無結無怨，無恚無諍，剎利、居士、工師不然耶？」
<p/>阿攝惒 *邏延多那摩納答曰：「瞿曇！梵志能行慈心，無結無怨，無恚無諍，剎利、居士、工師亦然。」
<p/>「如是，摩納！梵志若正趣者，彼得善解，自知如法。剎利、居士、工師若正趣者，亦得善解，自知如法。」
<p/>阿攝惒 *邏延多那摩納白曰：「瞿曇！甚奇！甚特！快說此喻，但諸梵志作如是說：『梵志種勝，餘者不如；梵志種白，餘者皆黑；梵志得清淨，非梵志不得清淨。梵志梵天子，從彼口生，梵梵所化。』」
<p/>世尊問曰：「摩納！於意云何？若百種人來，或有一人而語彼曰：『汝等共來，若生剎利族、梵志族者，唯彼能持澡豆至水洗浴，去垢極淨。』摩納！於意云何？為剎利族、梵志族者，彼能持澡豆至水洗浴，去垢極淨耶？為居士族、工師族者，彼不能持澡豆至水洗浴，去垢極淨耶？為一切百種人皆能持澡豆至水洗浴，去垢極淨耶？」
<p/>阿攝惒 *邏延多那摩納答曰：「瞿曇！彼一切百種人皆能持澡豆至水洗浴，去垢極淨。」
<p/>「如是，摩納！梵志若正趣者，彼得善解，自知如法。剎利、居士、工師若正趣者，亦得善解，自知如法。」
<p/>阿攝 *惒 *邏延多那摩納白曰：「瞿曇！甚奇！甚特！快說此喻，但諸梵志作如是說：『梵志種勝，餘者不如；梵志種白，餘者皆黑；梵志得清淨，非梵志不得清淨。梵志梵天子，從彼口生，梵梵所化。』」
<p/>世尊問曰：「摩納！於意云何？若百種人來，或有一人而語彼曰：『汝等共來，若生剎利族、梵志族者，唯彼能以極燥娑羅及 *栴檀木用作火母，以 *鑽 *鑽之，生火長養。』摩納！於意云何？為剎利族、梵志族者，彼能以極燥<note n="m151.56"/>娑羅及 *栴檀木用作火母，以 *鑽 *鑽之，生火長養耶？為居士族、工師族者，彼當以燥猪狗槽及<note n="m151.57"/>伊蘭檀木及餘弊木用作火母，以 *鑽 *鑽之，生火長養耶？為一切百種人皆能以若干種木用作火母，以 *鑽 *鑽之，生火長養耶？」
<p/>阿攝 *惒 *邏延多那摩納答曰：「瞿曇！彼一切百種人皆能以若干種木用作火母，以 *鑽 *鑽之，生火長養。」
<p/>「如是，摩納！梵志若正趣者，彼得善解，自知如法。剎利、居士、工師若正趣者，亦得善解，自知如法。」
<p/>阿攝 *惒 *邏延多那摩納白曰：「瞿曇！甚奇！甚特！快說此喻，但諸梵志作如是說：『梵志種勝，餘者不如；梵志種白，餘者皆黑；梵志得清淨，非梵志不得清淨。梵志梵天子，從彼口生，梵梵所化。』」
<p/>世尊問曰：「摩納！於意云何？若彼百種人皆以若干種木用作火母，以 *鑽 *鑽之，生火長養，彼一切火皆有㷿、有色、有熱、有光，皆能作火事。為彼火獨有㷿、有色、有熱、有光，能作火事耶？為彼火獨無㷿、無色、無熱、無光，不能作火事耶？為彼一切火皆有㷿、有色、有熱、有光，皆能作火事耶？」
<p/>阿攝 *惒 *邏延多那摩納白曰：「瞿曇！若彼百種人皆以若干種木用作火母，以*鑽 *鑽之，生火長養者，彼一切火皆有㷿、有色、有熱、有光，皆能作火事。若彼火獨有㷿、有色、有熱、有光，能為火事者，終無是處。若彼火獨無㷿、無色、無熱、無光，不能為火事者，亦無是處。瞿曇！但彼一切火皆有㷿、有色、有熱、有光，皆能作火<note n="m151.58"/>事。」
<p/>「如是，摩納！梵志若正趣者，彼得善解，自知如法。剎利、居士、工師若正趣者，亦得善解，自知如法。」
<p/>阿攝惒 *邏延多那摩納白曰：「瞿曇！甚奇！甚特！快說此喻，但諸梵志作如是說：『梵志種勝，餘者不如；梵志種白，餘者皆黑；梵志得清淨，非梵志不得清淨。梵志梵天子，從彼口生，梵梵所化。』」
<p/>世尊告曰：「摩納！若此身隨所生者，卽彼之數。若生梵志族者，卽梵志族數。若生剎利、居士、工師族者，卽工師族數。摩納！猶若如火，隨所生者，卽彼之數。若因木生者，卽木火數。若因草糞薪生者，卽薪火數。如是，摩納！此身隨所生者，卽彼之數。若生梵志族者，卽梵志族數。若生剎利、居士、工師族者，卽工師族數。」
<p/>世尊問曰：「摩納！於意云何？若剎利女與梵志男共合會者，彼因合會，後便生子，或似父，或似母，或不似父母。汝云何說？彼為剎利？為梵志耶？」
<p/>阿攝惒 *邏延多那摩納答曰：「瞿曇！剎利女與梵志男共合會者，彼因合會，後便生子，或似父，或似母，或不似父母，我不說彼剎利，亦不說梵志。瞿曇！我但說彼他身。」
<p/>「如是，摩納！此身隨所生者，卽彼之數。若生梵志族者，卽梵志族數。若生剎利、居士、工師族者，卽工師族數。」
<p/>世尊問曰：「摩納！若梵志女與剎利男共合會者，彼因合會，後便生子，或似父，或似母，或不似父母。汝云何說？彼為梵志？為剎利耶？」
<p/>阿攝 *惒 *邏延多那摩納答曰：「瞿曇！梵志女與剎利男共合會者，彼因合會，後便生子，或似父，或似母，或不似父母，我不說彼梵志，亦不說剎利。瞿曇！我但說彼他身。」
<p/>「如是，摩納！此身隨所生者，卽彼之數。若生梵志族者，𣈳梵志族數。若生剎利、居士、工師族者，卽工師族數。」
<p/>世尊問曰：「摩納！於意云何？若人有眾多草馬，放一父驢，於中一草馬與父驢共合會，彼因合會，後便生駒。汝云何說？彼為驢？為馬耶？」
<p/>阿攝 *惒 *邏延多那摩納答曰<note n="m151.59"/>：「瞿曇！若有<note n="m151.60"/>馬與驢共合會，彼因合會，後便生駒，我不說彼驢，亦不說馬。瞿曇！我但說彼騾也。」
<p/>「如是，摩納！若此身隨所生者，卽彼之數。若生梵志族者，卽梵志族數。若生剎利、居士、工師族者，卽工師族數。」
<p/>世尊告曰：「摩納！乃往昔時有眾多仙人共住<note n="m151.61"/>無事高處，生如是惡見：梵志種勝，餘者不如；梵志種白，餘者皆黑；梵志得清淨，非梵志不得清淨。梵志梵天子，從彼口生，梵梵所化。於是，阿私羅仙人提鞞 *邏<note n="m151.62"/>聞<note n="m151.63"/>眾多仙人共住無事高處，生如是惡見已，著袈裟衣，以袈裟巾裹頭，拄<note n="m151.64"/>杖持繖<note n="m151.65"/>，著白衣屧<note n="m151.66"/>，不從門入，至仙人住處靜室經行。
<p/>「於是，共住無事高處有一仙人見阿私羅仙人提鞞 *邏著袈裟衣，以袈裟巾裹頭，拄杖持繖，著白衣 *屧，不從門入，至仙人住處靜室經行。見已，往詣共住無事高處眾多仙人所，便作是語：『諸賢！今有一人著袈裟衣，以袈裟巾裹頭，拄杖持繖，著白衣 *屧，不從門入，至仙人住處靜室經行，我等寧可共往<note n="m151.67"/>咒之：汝作灰<note n="m151.68"/>！汝作灰！耶？』
<p/>「於是，共住無事高處眾多仙人卽往詣彼阿私羅仙人提鞞 *邏所，到已，共咒：『汝作灰！汝作灰！』如其咒法咒之『汝作灰！汝作灰！』者，如是如是，光顏益好，身體悅澤。彼眾多仙人便作是念：我等本咒『汝作灰！汝作灰！』者，彼卽作灰。我今咒此人『汝作灰！汝作灰！』我等如其咒法咒此人，此人光顏益好，身體悅澤，我寧可問。
<p/>「卽便問之：『汝為是誰？』阿私羅仙人提鞞 *邏答曰：『諸賢！汝等頗聞有阿私羅仙人提鞞 *邏耶？』答曰：『聞<note n="m151.69"/>有阿私羅仙人提鞞 *邏。』復語曰：『我卽是也。』彼眾多仙<note n="m151.70"/>人卽共辭謝阿私羅仙人提鞞 *邏曰：『願為忍恕<note n="m151.71"/>！願為忍恕！我等不知尊是阿私羅仙人提鞞 *邏耳！』於是，阿私羅仙人提鞞 *邏語諸仙人曰：『我已相恕，汝等實生惡見：梵志種勝，餘者不如；梵志種白，餘者皆黑；梵志得清淨，非梵志不得清淨。梵志梵天子，從彼口生，梵梵所化。』彼諸仙人答曰：『如是，阿私羅！』
<p/>「復問諸仙人曰：『汝等為自知己父耶？』彼諸仙人答曰：『知也，彼梵志取梵志婦，非非梵志，彼父復父，乃至七世父。彼梵志取梵志婦，非非梵志。』阿私羅復問諸仙人曰：『汝等為自知己母耶？』彼諸仙人答曰：『知也，彼梵志取梵志夫，非非梵志，彼母復母，乃至七世母。彼梵志取梵志夫，非非梵志。』阿私羅復問諸仙人曰：『汝等頗自知受胎耶？』彼諸仙人答曰：『知也，以三事等合會受胎，父母合會，無滿<note n="m151.72"/>堪耐<note n="m151.73"/>，香陰已至。阿私羅！此事等會，入於母胎。』
<p/>「阿私羅復問諸仙人曰：『頗知受生為男？為女？知所從來？為從剎利族來？梵志、居士、工師族來耶？為從東方、南方、西<note n="m151.74"/>方、北方來耶？』彼諸仙人答曰：『不知。』阿私羅復語彼仙人曰：『諸賢！不見不知此者，汝等不知受胎，誰從何處來，為男為女，為從剎利來，梵志、居士、工師來，為從東方、南方<note n="m151.75"/>、西方<note n="m151.76"/>、北方來，然作是說：梵志種勝，餘者不如；梵志種白，餘者皆黑；梵志得清淨，非梵志不得清淨。梵志梵天子，從彼口生，梵梵所化。』摩納！彼住無事高處眾多仙人為阿私羅仙人提鞞 *邏如是善教善訶，不能施設清淨梵志，況汝師徒著皮草衣？」
<p/>於是，阿攝惒 *邏延多那摩納為世尊面訶詰責<note n="m151.77"/>，內懷愁慼，低頭默然，失辯無言。
<p/>於是，世尊面訶詰 *責阿攝 *惒 *邏延多那摩納已，復令歡悅，卽便告曰：「摩納！有一梵志作齋行施，彼有四兒，二好學問，二不學問，於摩納意云何？彼梵志為先施誰第一座<note n="m151.78"/>、第一澡水、第一食耶？」
<p/>阿攝 *惒 *邏延多那摩納答曰：「瞿曇！若彼梵志其有二兒，好學問者，必先施彼第一 *座、第一澡水、第一食也！」
<p/>世尊復問曰：「摩納！復有一梵志作<note n="m151.79"/>齋行施，彼有四兒，二好學問，然不精進，喜行惡法。二不學問，然好精進，喜行妙法，於摩納意云何？彼梵志為先施誰第一 *座、第一澡水、第一食耶？」
<p/>阿攝 *惒 *邏延多那摩納答曰：「瞿曇！若彼梵志其有二兒，雖不學問，而好精進，喜行妙法者，必先施彼第一 *座、第一澡水、第一食也！」
<p/>世尊告曰：「摩納！汝先稱歎學問，後稱歎持戒。摩納！我說四種姓皆悉清淨施設顯示，汝亦說四種姓皆悉清淨施設顯示。」
<p/>於是，阿攝 *惒 *邏延多那摩納卽從座<note n="m151.80"/>起，欲稽首佛足，爾時，彼大眾唱高大音聲：「沙門瞿曇甚奇！甚特！有大如意足，有大威德，有大福祐，有大威神。所以者何？如沙門瞿曇說，四種姓皆悉清淨施設顯示，令阿攝  *惒 *邏延多那摩納，亦說四種姓皆悉清淨。」
<p/>爾時，世尊知彼大眾心之所念，告曰：「止！止！阿攝  *惒 *邏延多那！但心喜足，可還復坐，我當為汝說法。」
<p/>阿攝 *惒 *邏延多那摩納稽首佛足，卻坐一面。世尊為彼說法，勸發渴仰，成就歡喜。無量方便為彼說法，勸發渴仰，成就歡喜已，默然<note n="m151.81"/>而住。
<p/>於是，阿攝 *惒 *邏延多那摩納，佛為說法，勸發渴仰，成就歡喜已，卽從座<note n="m151.82"/>起，稽首佛足，繞三匝而去。是時，拘薩羅眾多梵志還去不遠，種種言語責<note n="m151.83"/>數阿攝 *惒 *邏延多那：「欲何等作？欲伏沙門瞿曇，而反為沙門瞿曇所降伏還。猶如有人，為眼入林中，而反失眼還。阿攝 *惒 *邏延多那！汝亦如是，欲伏沙門瞿曇，而反為沙門瞿曇所降伏還。猶如有人，為飲入池，而反渴還。阿攝  *惒 *邏延多那！汝亦如是，欲伏沙門瞿曇，而反為沙門瞿曇所降伏還。阿攝  *惒 *邏延多那！欲何等作？」
<p/>於是，阿攝 *惒*邏延多那摩納語拘薩羅眾多梵志曰：「諸賢！我前已說，沙門瞿曇如法說法，若如法說法者，不可難詰也！」
<p/>佛說如是，阿攝 *惒 *邏延多那摩納聞佛所說，歡喜奉行<note n="m151.84"/>！
<p/>阿攝惒經第十竟<note n="m151.85"/>（四千四百一十三字<note n="m151.86"/>）
<p/>中阿 *含經卷第三十七<note n="m151.87"/>（八千四百二十字<note n="m151.88"/>）（第三念誦訖<note n="m151.89"/>）
　　　第<note n="m152.3"/>四一日誦名分別<note n="m152.4"/>（有二品二半品，合有三十五經<note n="m152.5"/>。）
<p/>鸚鵡‧鬚閑提，婆羅婆遊堂，
<p/>須達‧梵波羅，黃蘆園‧頭那，
<p/>阿伽羅訶那，阿蘭<note n="m152.6"/>那‧梵摩。
<sid n="m152"/>（一五二）中阿 *含<note n="m152.7"/>梵志品鸚鵡經<note n="m152.8"/>第十一<note n="m152.9"/>（第四分別誦<note n="m152.10"/>）
<p/>我聞如是：
<p/>一時，佛遊王舍城，在竹林迦<note n="m152.11"/>蘭哆園。
<p/>爾時，鸚鵡摩納都題子<note n="m152.12"/>少有所為，往至王舍城，寄宿居士家。於是，鸚鵡摩納都題子問所寄宿居士曰：「頗有沙門、梵志宗主眾師，統領大眾，為人所尊？令我隨時往見奉敬，儻<note n="m152.13"/>能因此敬奉之時，得歡喜耶？」
<p/>居士答曰：「有也，天愛<note n="m152.14"/>！沙門瞿曇釋種子捨釋宗族，剃除鬚髮，著袈裟衣，至信、捨家、無家、學道，覺無上正盡覺<note n="m152.15"/>。天愛！自可隨時往見，詣彼奉敬，或能因此奉敬之時，心得歡喜。」
<p/>鸚鵡摩納𣈳復問曰：「沙門瞿曇今在何處？我欲見之。」
<p/>居士答曰：「沙門瞿曇在此王舍城竹林 *迦蘭哆園，便可往見。」
<p/>於是，鸚鵡摩納從所寄宿居士家出，往詣竹林 *迦蘭哆園。鸚鵡摩納遙見世尊在樹林間，端正<note n="m152.16"/>姝好，猶星中月，光耀煒<note n="m152.17"/>曄，晃若金山，相好具足，威神巍巍，諸根寂定，無有蔽礙，成就調御，息心靜默。見已，便前往詣佛所，共相問訊，卻坐一面，白曰：「瞿曇！欲有所問，聽乃敢陳。」
<p/>世尊告曰：「恣汝所問。」
<p/>鸚鵡摩納問曰：「瞿曇！如我所聞，若在家者，便得善解，則知如法。出家學道者，則不然也。我問瞿曇此事云何？」
<p/>世尊告曰：「此事不定。」
<p/>鸚鵡摩納白曰：「瞿曇！願今為我分別此事。」
<p/>世尊告曰：「摩納！諦聽！善思念之，我當為汝具分別說<note n="m152.18"/>。」
<p/>鸚鵡摩納受教而聽。
<p/>佛言：「摩納！若有在家及出家學道行邪行者，我不稱彼。所以者何？若有<note n="m152.19"/>在家及出家學道行邪行者，不得善解，不知如法<note n="m152.20"/>。是故，摩納！若有在家及出家學道行邪行者，我不稱彼。摩納！若有在家及出家學道行正行者，我稱說彼。所以者何？若有在家及出家學道行正行者，必得善解，則知如法<note n="m152.21"/>。是故，摩納！若有在家及出家學道行正行者，我稱說彼。摩納！我如是說，說此二法，如是分別，如是顯示。若有沙門、梵志有力堅固深入，一向專著，而說此為真諦，餘者虛妄。」
<p/>鸚鵡摩納白曰：「瞿曇！如我所聞：若在家者，便有大利，有大<note n="m152.22"/>功德。出家學道者，則不然也。我問<note n="m152.23"/>瞿曇此事云何？」
<p/>世尊告曰：「此事不定。」
<p/>鸚鵡摩納白曰：「瞿曇！願復為我分別此事。」
<p/>世尊告曰：「摩納！諦聽！善思念之，我當為汝具分別說。」
<p/>鸚鵡摩納受教而聽。
<p/>佛言：「摩納！若在家者，有大災患，有大鬪諍，有大怨憎。行邪行者，不得大果，無大功德，猶如田作，有大災患，有大鬪諍，有大怨憎。行邪行者，不得大果，無大功德<note n="m152.24"/>。如是，摩納！若在家者亦復如是。摩納！出家學道少有災患，少有鬪諍，少有怨憎<note n="m152.25"/>。行邪行者，不得大果，無大功德，猶如治生<note n="m152.26"/>，少有災患，少有鬪諍，少有怨憎。行邪行者，不得大果，無大功德。如是，摩納！出家學道亦復如是。
<p/>「摩納！若在家者，有大災患，有大鬪諍，有大怨憎。行正行者，得大果報，有大功德，猶如田作，有大災患，有大鬪諍，有大怨憎。行正行者<note n="m152.27"/>，得大果報，有大功德<note n="m152.28"/>。如是，摩納！若在家者亦復如是。摩納！出家學道少有災患，少有鬪諍，少有怨憎。行正行者，得大果報，有大功德，猶如治生，少有災患，少有鬪諍，少有怨憎。行正行者，得大果報，有大功德。如是，摩納！出家學道亦復如是。摩納！我如是說，說此二法，如是分別，如是顯示。若有沙門、梵志有力堅固深入，一向專著，而說此為真諦，餘者虛妄。」
<p/>鸚鵡摩納白曰：「瞿曇！彼諸梵志施設五法<note n="m152.29"/>，有大果報，有大功德，作福得善。」
<p/>世尊告曰：「若諸梵志施設五法，有大果報，有大功德，作福得善，汝在此眾，今可說耶？」
<p/>鸚鵡摩納白曰：「瞿曇！我無不可。所以者何？瞿曇！於今現坐<note n="m152.30"/>此眾。」
<p/>世尊告曰：「汝便可說。」
<p/>鸚鵡摩納白曰：「瞿曇！善聽！瞿曇！梵志施設第一真諦法，有大果報，有大功德，作福得善，第二誦習，第三熱行，第四苦行。瞿曇！梵志施設第五梵行，有大果報，有大功德，作福得善。」
<p/>世尊告曰：「若有梵志施設五法，有大果報，有大功德，作福得善，彼梵志中頗有一梵志作如是說：『我此五法，於現法中自知自覺，自作證已，施設果。』耶？」
<p/>鸚鵡摩納白世尊曰：「無也，瞿曇！」
<p/>世尊告曰：「頗有師及祖師，至七世父母<note n="m152.31"/>，作如是說：『我此五法，於現法中自知自覺，自作證已，施設果。』耶？」
<p/>鸚鵡摩納白世尊曰：「無也，瞿曇！」
<p/>爾時，世尊問曰：「摩納！若昔有梵志壽終命過，誦持經書，流布經書，誦習典經<note n="m152.32"/>：一曰夜吒，二曰婆摩，三曰婆摩提婆，四曰毗奢<note n="m152.33"/>蜜哆羅，五曰夜婆陀揵尼，六曰應疑羅婆，七曰婆私吒，八曰迦葉，九曰婆羅婆，十曰婆惒，謂今諸梵志卽彼具經誦習持學<note n="m152.34"/>，彼頗作是說：『我此五法，於現法中自知自覺，自作證已，施設果。』耶<note n="m152.35"/>？」
<p/>鸚鵡摩納白世尊曰：「無也，瞿曇！但諸梵志因信受持。」
<p/>世尊告曰：「若於諸梵志，無一梵志而作是說：『我此五法，於現法中自知自覺，自作證已，施設果報。』亦無師及祖師，乃至七世父母，而作是說：『我此五法，於現法中自知自覺，自作證已，施設果報。』若昔有梵志壽終命過，誦持經書，流布經書，誦習典經<note n="m152.36"/>：一曰夜吒，二曰婆摩，三曰婆摩提婆，四曰毗奢蜜哆羅<note n="m152.37"/>，五曰夜婆陀揵尼，六曰應疑羅婆，七曰婆私吒，八曰迦葉，九曰婆羅婆，十曰婆惒，謂今諸梵志卽彼具經誦習持學，彼無作是說：『我此五法，於現法中自知自覺，自作證已，施設果報。』摩納！彼諸梵志不以此故，於信向中無根本耶？」
<p/>鸚鵡摩納白曰：「瞿曇！實無根本，但諸梵志聞已受持。」
<p/>世尊告曰：「猶眾盲兒各相扶持，彼在前者，不見於後，亦不見中；彼在中者，不見於前，亦不見後；彼在後者，不見於中，亦不見前。摩納！所說諸梵志輩亦復如是。摩納！前說信而後復說聞。」
<p/>鸚鵡摩納瞋恚世尊，憎嫉不悅，誹謗世尊，指摘世尊，罵詈世尊，應誹謗瞿曇，應指瞿曇，應墮瞿曇，語世尊曰：「有一梵志，名弗袈裟裟羅<note n="m152.38"/>，姓直清淨化，彼作是說：『若有沙門、梵志，於人上法<note n="m152.39"/>有知有見，現我得者<note n="m152.40"/>，我聞是已，便大笑之，意不相可，虛妄不真，亦不如法。云何人生人中，自說得人上法？若於人上法言我知我見者，此事不然。』」
<p/>於是，世尊便作是念：鸚鵡摩納都題子瞋恚於我，憎嫉不悅，誹謗於我，指摘於我，罵詈於我，應誹謗瞿曇，應指瞿曇，應墮瞿曇，而語我曰：「瞿曇！有梵志名弗袈裟 *裟羅，姓直清淨化，彼作是說：『若有沙門、梵志，於人上法有知有見，現我得者，我聞是已，便大笑之，意不相可，虛妄不真，亦不如法。云何人生人中，自說得人上法？若於人上法言我知我見者，此事不然。』」
<p/>世尊知已，告曰：「摩納！梵志弗袈裟 *裟羅姓直清淨化，彼知一切沙門、梵志心之所念，然後作是說：『若有沙門、梵志，於人上法有知有見，現我得者，我聞是已，便大笑之，意不相可，虛妄不真，亦不如法。云何人生人中，自說得人上法？若於人上法言我知我見者，此事不然。』耶？」
<p/>鸚鵡摩納答曰：「瞿曇！梵志弗袈裟裟<note n="m152.41"/>羅姓直清淨化，自有一婢，名曰不尼，尚不能知心之所念，況復欲知一切沙門、梵志心之所念耶？若使知者，終無是處。」
<p/>世尊告曰：「猶人生盲，彼作是說：『無黑白色，亦無見黑白色者；無好惡色，亦無見好惡色；無長短色，亦無見長短色；無近遠色，亦無見近遠色；無麁細色，亦無見麁細色。我初不見不知，是故無色。』彼生盲人作如是說，為真實耶？」
<p/>鸚鵡摩納答世尊曰：「不也，瞿曇！所以者何？有黑白色，亦有見黑白色者；有好惡色，亦有見好惡色；有長短色，亦有見長短色；有近遠色，亦有見近遠色；有麁細色，亦有見麁細色。若言：『我初不見不知，是故無色。』彼生盲人作是說者，為不真實。」
<p/>「摩納！梵志弗袈裟裟<note n="m152.42"/>羅姓直清淨化，彼所說者，非如生盲無目人耶？」
<p/>鸚鵡摩納答世尊曰：「如盲，瞿曇！」
<p/>世尊告曰：「摩納！於意云何？若昔有梵志壽終命過，誦持經書，流布經書，誦習 *典經<note n="m152.43"/>，謂商伽梵志、生聞<note n="m152.44"/>梵志、弗袈 *裟裟羅梵志及汝父都題<note n="m152.45"/>，若彼所說，可不可、有真無真、有高有下耶？」
<p/>鸚鵡摩納答世尊曰：「若昔有梵志壽終命過，誦持經書，流布經書，誦習 *典經，謂商伽梵志、生聞梵志、弗袈 *裟裟羅梵志及我父都題，彼所說者，於我意者，欲令可，莫令不可；欲令真，莫令不真；欲令高，莫令下。」
<p/>彼時，世尊問曰：「摩納！梵志弗袈 *裟裟羅姓直清淨化，彼所說者，非為不可、無有可耶？非為不真、無有真耶？非為至下、無有高耶？」
<p/>鸚鵡摩納答世尊曰：「實爾，瞿曇！」
<p/>「復次，摩納！有五法作障礙，作覆蓋，作盲無目，能滅智慧，唐自<note n="m152.46"/>疲勞，不得涅槃。云何為五？摩納！欲第一法作障礙，作覆蓋，作盲無目，能滅智慧，唐自疲勞，不得涅槃。摩納！恚、身見、戒取，疑<note n="m152.47"/>第五法作障礙，作覆蓋，作盲無目，能滅智慧，唐自疲勞，不得涅槃。摩納！於意云何？為此五法之所障礙，覆蓋、陰
<p/>纏，彼若欲觀自義，觀他義，觀俱義，及知一切沙門、梵志心之所念者，終無是處。摩納！梵志弗袈 *裟裟羅姓直清淨化，為欲所染，欲所穢染，欲觸欲猗<note n="m152.48"/>，著於欲，入於欲中，不見災患，不知出要而行於欲，彼為此五法之所障礙，覆蓋、陰纏，彼若欲觀自義，觀他義，觀俱義，及知一切沙門、梵志心之所念者，終無是處。
<p/>「復次，摩納！有五欲功德，愛念意樂，彼有愛色欲相應，甚可於樂。云何為五？目知色，耳知聲，鼻知香，舌知味，身知觸。摩納！於意云何？眾生因此五欲功德故，生樂生喜，不復是過耶？」
<p/>鸚鵡摩納白世尊曰：「如是，瞿曇！」
<p/>世尊問曰：「摩納！於意云何？若因草木而然<note n="m152.49"/>火，及離草木而然火？何者光㷿最上、最妙、最勝耶？」
<p/>鸚鵡摩納白曰：「瞿曇！若離草木而然火者，終無是<note n="m152.50"/>處，唯有如意足力<note n="m152.51"/>。瞿曇！若離草木而然火者，彼光埈最上、最妙、最勝。」
<p/>世尊告曰：「如是！如是！摩納！若離草木而然火者，終無是處，唯有如意足力。若離草木而然火者，彼光㷿最上、最妙、最勝。我今假說，摩納！如因草木而然火者，如是眾生所生喜樂，謂因欲、惡不善之法，不得捨樂及於止<note n="m152.52"/>息。摩納！如離草木而然火者，如是眾生所生捨樂，謂因離欲，從諸善法而得捨樂及於止<note n="m152.53"/>息。」
<p/>世尊告曰：「摩納！於意云何？有一梵志作齋行施，或從東方有剎利童子來，彼作是說：『我於其中得第一座<note n="m152.54"/>、第一澡水、第一飲食。』彼於其中不得第一座、第一澡水、第一飲食，便生怨恨而懷憎嫉。或從南方有梵志童子來，彼作是說：『我於其中得淨妙食。』彼於其中不得淨妙食，便生怨恨而懷憎嫉。或從西方有居士童子來，彼作是說：『我於其中得豐饒食。』彼於其中不得豐饒食，便生怨恨而懷憎嫉。或從北方有工師童子來，彼作是說：『我於其中得豐足食。』彼於其中不得豐足食，便生怨恨而懷憎嫉。摩納！彼諸梵志行如是施，施<note n="m152.55"/>設何等報耶？」
<p/>鸚鵡摩納白曰：「瞿曇！梵志不如是心行於布施，使他生怨恨而懷憎嫉。瞿曇！當知梵志以愍傷心而行於施，以愍傷心而行施已，便得大福。」
<p/>世尊告曰：「摩納！梵志非為施設第六法，有大果報，有大功德，作福得善耶？」
<p/>鸚鵡摩納答世尊曰：「如是，瞿曇！」
<p/>世尊問曰：「摩納！若有梵志施設五法，有大果報，有大功德，作福得善，汝見此法多在何處？為在家耶？為出家學道耶？」
<p/>鸚鵡摩納答曰：「瞿曇！若有梵志施設五法，有大果報，有大功德，作福得善，我見此法多在出家學道，非在家也。所以者何？在家者多事，多有所作，多有結恨，多有憎諍，彼不能得守護誠諦。瞿曇！出家學道者少事，少有所作，少有結恨，少有憎諍，彼必能得守護誠諦。瞿曇！彼誠諦者，我見多在出家學道，非在家也。所以者何？在家者多事，多有所作，多有結恨，多有憎諍，彼不得行施，不得誦習，不得行苦行，不得行梵行。瞿曇！出家學道者少事，少有所作，少有結恨，少有憎諍，彼得行施，彼得誦習，得行苦行，得行梵行。瞿曇！行梵行者，我見此法多在出家學道，非在家也。」
<p/>世尊告曰：「摩納！若有梵志施設五法，有大果報，有大功德，作福得善者，我說是從心起。云何為心？若心無結、無怨、無恚、無諍，為修彼故。摩納！於意云何？若有比丘守護誠諦者，彼因守護誠諦故，得喜得悅。摩納！若有喜及悅，善善相應，我說是從心起。云何為心？若心無結、無怨、無恚、無諍<note n="m152.56"/>，為修彼故，如是彼得行施，彼得誦習，得行苦行，得行梵行。彼因行梵行故，得喜得悅。摩納！若有喜及悅，善善相應，我說是從心起。云何為心？若心無結、無怨、無恚、無諍，彼心與慈俱，遍滿一方成就遊。如是二三四方，四維上下，普周一切，心與慈俱，無結、無怨、無恚、無諍，極廣甚大，無量善修，遍滿一切世間成就遊。如是悲、喜心與捨俱，無結、無怨、無恚、無諍，極廣甚大，無量善修，遍滿一切世間成就遊。
<p/>「摩納！猶如有人善吹於螺，彼若有方未曾聞者，彼於夜半而登高山，極力吹螺，出微妙聲，遍滿四方。如是比丘心與慈俱，遍滿一方成就遊。如是二三四方，四維上下，普周一切，心與慈俱，無結、無怨、無恚、無諍，極廣甚大，無量善修，遍滿一切世間成就遊。如是悲、喜心與捨俱，無結、無怨、無恚、無諍，極廣甚大，無量善修，遍滿一切世間成就遊。摩納！於意云何？若有求天，要求天上故，便行貪伺相應心，令我作天及餘天。若有求天，要求天上故，便無結、無怨、無恚、無諍，無量極廣善修，心定意解，遍滿成就遊，令我作天及餘天。汝觀於彼，誰得作天及餘天耶？」
<p/>鸚鵡摩納答曰：「瞿曇！若此求天，要求天上故，便無結、無怨、無恚、無諍，無量極廣善修，心定意解，遍滿成就遊者，我觀於彼必得作天或餘天也。」
<p/>世尊問曰：「摩納！於意云何？若有求梵天，要求梵天上故，便行貪伺相應心，令我作梵天及餘梵天。若有求梵天，要求梵天上故，便無結、無怨、無恚、無諍，無量極廣善修，心定意解，遍滿成就遊，令我作梵天及餘梵天。汝觀於彼，誰得作梵天及餘梵天耶？」
<p/>鸚鵡摩納答曰：「瞿曇！若此求梵天，要求梵天上故，便無結、無怨、無恚、無諍，無量極廣善修，心定意解，遍滿成就遊者，我觀於彼得作梵天或餘梵天。」
<p/>鸚鵡摩納問曰：「瞿曇！知梵道跡耶？」
<p/>世尊告曰：「摩納！我今問汝，隨所解答。摩納！於意云何？那羅歌邏村<note n="m152.57"/>去此眾不遠耶？」
<p/>鸚鵡摩納答曰：「不遠。」
<p/>世尊告曰：「摩納！於意云何？汝於此眾告一人曰：『汝往至彼那羅歌 *邏村，到便卽還。』彼受汝教，速疾往至那羅歌 *邏村，到便卽還。彼往返<note n="m152.58"/>已，汝問道路，謂於那羅歌 *邏村往 *返出入事，彼人寧住不能答耶？」
<p/>鸚鵡摩納答世尊曰：「不也，瞿曇！」
<p/>世尊告曰：「摩納！彼人往 *返於那羅歌 *邏村，問道路事，乃可得住而不能答，若問如來、無所著、等正覺梵道跡者，終不暫住而不能答<note n="m152.59"/>。」
<p/>鸚鵡摩納白世尊曰：「沙門瞿曇，無著天<note n="m152.60"/>祠<note n="m152.61"/>，此事具足，謂問梵道跡能速答故。世尊！我已知。善逝！我已解。世尊！我今自歸於佛、法及比丘眾，唯願世尊受我為優婆塞！從今日始，終身自歸，乃至命盡。」
<p/>佛說如是，鸚鵡摩納聞佛所說，歡喜奉行！
<p/>鸚鵡經第十一<note n="m152.62"/>竟<note n="m152.63"/>（四千五百六十一字<note n="m152.64"/>）
<sid n="m153"/>　　（一五三） *中阿含梵志品鬚閑提經<note n="m153.65"/>第十二<note n="m153.66"/>（閑音，呼姧反<note n="m153.67"/>。）（第四分別誦<note n="m153.68"/>）
<p/>我聞如是：
<p/>一時，佛遊拘樓瘦，在婆羅婆<note n="m153.69"/>第一靜室<note n="m153.70"/>，坐於草座<note n="m153.71"/>。
<p/>爾時，世尊過夜平旦，著衣持鉢，入劍摩瑟曇<note n="m153.72"/>次第乞食。食訖<note n="m153.73"/>，中後還舉衣鉢，澡洗手足，以尼師檀<note n="m153.74"/>著於肩上，往詣一林，至晝行處。爾時，世尊入於彼林，至一樹下，敷尼師 *檀，結跏<note n="m153.75"/>趺坐。
<p/>於是，鬚閑提異學<note n="m153.76"/>中後彷徉，往詣婆羅婆第一靜<note n="m153.77"/>室，鬚閑提異學遙見婆羅婆第一 *靜室有布草座一脇臥處，似師子臥，似沙門臥，似梵行臥。鬚閑提異學見已，問曰：「婆羅婆第一 *靜室，誰有此草座一脇臥處，似師子臥，似沙門臥，似梵行臥？」
<p/>婆羅婆梵志答曰：「鬚閑提！有沙門瞿曇釋種子，捨釋宗族，剃除鬚髮，著袈裟衣，至信、捨家、無家、學道，覺無上正盡覺，彼第一 *靜室有此草座一脇臥處，似師子臥，似沙門臥，似梵行臥。」
<p/>鬚閑提異學語曰：「婆羅婆！我今不可見見<note n="m153.78"/>，不可聞聞，謂我見沙門瞿曇臥處。所以者何？彼沙門瞿曇敗壞<note n="m153.79"/>地， *敗壞地者，無可用也。」
<p/>婆羅婆語曰：「鬚閑提！汝不應以此事罵彼沙門瞿曇。所以者何？彼沙門瞿曇多有慧，剎利慧、梵志慧、居士慧、沙門慧，若說慧者皆得聖智<note n="m153.80"/>。鬚閑提！我欲以此義向彼沙門瞿曇說，為可爾不？」
<p/>鬚閑提語曰：「婆羅婆！若欲說者，則隨汝意，我無所違。婆羅婆！若見沙門瞿曇者，我亦說此義。所以者何？彼沙門瞿曇敗壞地，敗壞地者，無可用也。」
<p/>爾時，世尊在晝行處，以淨天耳出過於人，聞婆羅婆梵志與鬚閑提異學共論此事。世尊聞已，則於晡時從燕<note n="m153.81"/>坐起，往詣婆羅婆梵志第一 *靜室，於草座上敷尼師*檀，結 *跏趺坐。婆羅婆梵志遙見世尊在樹林間，端正<note n="m153.82"/>姝好，猶星中月，光 *耀煒曄，晃若金山，相好具足，威神巍巍，諸根寂定，無有蔽礙，成就調御，息心靜默。見已，進前往詣佛所，共相問訊，卻坐一面。
<p/>世尊問曰：「婆羅婆！與鬚閑提異學共論此草座<note n="m153.83"/>處耶？」
<p/>婆羅婆梵志答世尊曰：「如是，瞿曇！我亦欲以此事向沙門瞿曇說，然沙門瞿曇<note n="m153.84"/>我<note n="m153.85"/>未說已自知。所以者何？以如來、無所著、等正覺故。」
<p/>世尊與婆羅婆梵志共論此事，鬚閑提異學於後彷徉，往詣婆羅婆第一靜室。
<p/>世尊遙見鬚閑提異學來已，而作是說：「鬚閑提！不調御眼根，不密守護而不修者，必受苦報。彼於沙門瞿曇善自調御，善密守護而善修者，必得樂報。鬚閑提！汝因此故，說沙門瞿曇敗壞地，敗壞地者，無可用耶？」
<p/>鬚閑提異學答世尊曰：「如是，瞿曇！」
<p/>「鬚閑提！如是耳、鼻、舌、身根，不調御意根，不密守護而不修者，必受苦報。彼於沙門瞿曇善自調御，善密守護而善修者，必得樂報。鬚閑提！汝因此故，說沙門瞿曇敗壞地，敗壞<note n="m153.86"/>地者，無可用耶？」
<p/>鬚閑提異學答世尊曰：「如是，瞿曇！」
<p/>世尊問曰：「鬚閑提！於意云何？若人本未出家學道，彼眼知色，愛念意樂，可欲相應。彼於後時捨眼知色，剃除鬚髮，著袈裟衣，至信、捨家、無家、學道。彼眼知色，集<note n="m153.87"/>、滅、味、患、出要見如真，內息心遊行。彼若見人未離色欲，為色愛所食，為色熱所熱。彼眼知色，愛念意樂，可欲相應，行時見已，不稱彼、不樂彼。鬚閑提！於意云何？若有此樂，因愛因色，樂此樂時，薄賤故不稱彼，薄賤故不樂彼。鬚閑提！寧可於彼有所說耶？」
<p/>答世尊曰：「不也，瞿曇！」
<p/>「鬚閑提！於意云何？若人本未出家學道，如是耳知聲，鼻知香，舌知味，身知觸，愛念意樂，可欲相應。彼於後時，捨身知觸，剃除鬚髮，著袈裟衣，至信、捨家、無家、學道。彼身知觸，集<note n="m153.88"/>、滅、味、患、出要見如真，內息心遊行。彼若見人未離觸欲，為觸愛所食，為觸熱所熱。彼身知觸，愛念意樂，可欲相應，行時見已，不稱彼、不樂彼。鬚閑提！於意云何？若有見此樂，因愛因觸，樂此樂時，薄賤故不稱彼，薄賤故不樂彼。鬚閑提！寧可於彼有所說耶？」
<p/>答世尊曰：「不也，瞿曇！」
<p/>世尊問曰：「鬚閑提！於意云何？若人本未出家學道，五欲功德愛念意樂，可欲相應。彼於後時，捨五欲功德，剃除鬚髮，著袈裟衣，至信、捨家、無家、學道。彼五欲功德， *集、滅、味、患、出要見如真，內息心遊行。彼若見人未離欲，為欲愛所食，為欲熱所熱，五欲功德愛念意樂，可欲相應，行時見已，不稱彼、不樂彼。鬚閑提！於意云何？若有此樂，因欲因欲愛，樂此樂時，薄賤故不稱彼，薄賤故不樂彼。鬚閑提！寧可於彼有所說耶？」
<p/>答世尊曰：「不也，瞿曇！」
<p/>「鬚閑提！我本未出家學道時，得五欲功德，易不難得，愛念意樂，可欲相應。我於後時，捨五欲功德，剃除鬚髮，著袈裟衣，至信、捨家、無家、學道。彼五欲功德， *集、滅、味、患、出要見如真，內息心遊行。我見人未離欲，為欲愛所食，為欲熱所熱，五欲功德，愛念意樂，可欲相應，行時見已，我不稱彼，我不樂彼。鬚閑提！於意云何？若有此樂，因欲因欲愛，樂此樂<note n="m153.89"/>時，薄賤故我不稱彼，薄賤故我不樂彼。鬚閑提！寧可於我有所說耶？」
<p/>答世尊曰：「不也，瞿曇！」
<p/>世尊告曰：「鬚閑提！猶如居士、居士子，極大富樂，資財無量，多諸畜牧、封戶、食邑，諸生活具種種豐饒，彼得五欲，易不難得，彼成就身妙行，口、意妙行。臨死之時，不樂捨五欲功德，身壞命終，後<note n="m153.90"/>昇善處，得生天上，具足行五欲功德。鬚閑提！此天及天子寧當捨天五欲功德，樂人間欲，歡喜念耶？」
<p/>答世尊曰：「不也，瞿曇！所以者何？人間欲者，臭處不淨，意甚穢惡而不可向，憎諍極苦。瞿曇！於人間欲，天欲最上、最妙、最勝。若彼天及天子捨於天上五欲功德，樂人間欲，歡喜念者，終無是處。」
<p/>「如是，鬚閑提！我斷人間欲，度於天欲，剃除鬚髮，著袈裟<note n="m153.91"/>衣，至信、捨家、無家、學道。彼五欲功德， *集、滅、味、患、出要見如真，內息心遊行。我見人未離欲，為欲愛所食，為欲熱所熱，五欲功德愛念意樂，可欲相應，行時見已，我不稱彼，我不樂彼。鬚閑提！於意云何？若有此樂，因欲因欲愛，樂此樂時，薄賤故我不稱彼，薄賤故我不樂彼。鬚閑提！寧可於我有所說耶？」
<p/>答世尊曰：「不也，瞿曇！」
<p/>世尊告曰：「鬚閑提！猶人病癩，身體爛熟，為蟲所食，爪<note n="m153.92"/>摘瘡<note n="m153.93"/>開<note n="m153.94"/>，臨火坑炙。鬚閑提！於意云何？若病癩人身體爛熟，為蟲所食， *爪摘 *瘡開，臨火坑炙，如是寧得除病有力，不壞諸根，為脫癩病，身體完健<note n="m153.95"/>，平復如故，還本所<note n="m153.96"/>耶？」
<p/>答世尊曰：「不也，瞿曇！所以者何？若病癩人身體爛熟，為蟲所食， *爪摘 *瘡開，臨火坑炙，如是更生 *瘡轉增多，本 *瘡轉大，然彼反以癩 *瘡為樂。」
<p/>「鬚閑提！如病癩人身體爛熟，為蟲所食， *爪摘 *瘡開，臨火坑炙，如是更生*瘡轉增多，本 *瘡轉大，然彼反以癩 *瘡為樂。鬚閑提！如是眾生未離欲，為欲愛所食，為欲熱所熱而行於欲。鬚閑提！如是眾生未離欲，為欲愛所食，為欲熱所熱而行於欲。如是欲轉增多，欲愛轉廣，然彼反以欲愛為樂。彼若不斷欲，不離欲愛，內息心，已行、當行、今行者，終無是處。所以者何？此非道理，斷欲、離欲愛，謂行於欲。」
<p/>世尊告曰：「鬚閑提！猶王及大臣，得五所欲，易不難得。彼若不斷欲，不離欲愛，內息心，已行、當行、今行者，終無是處。所以者何？此非道理，斷欲、離欲愛，謂行於欲。如是，鬚閑提！眾生未離欲，為欲愛所食，為欲熱所熱而行於欲。鬚閑提！若眾生未離欲，為欲愛所食，為欲熱所熱而行欲者，如是欲轉增多，欲愛轉廣，然彼反以欲愛為樂。彼若不斷欲，不離欲愛，內息心，已行、當行、今行者，終無是處。所以者何？此非道理，斷欲、離欲愛，謂行於欲。
<p/>「鬚閑提！猶病癩人身體爛熟，為蟲所食， *爪摘 *瘡開，臨火坑炙，有人為彼憐念愍傷，求利及饒益，求安隱快樂，與如其像好藥<note n="m153.97"/>，與如其像好藥已，除病得力，不壞諸根，已脫癩病，身體完健，平復如故，更還本所。彼若見人有癩病者<note n="m153.98"/>，身體爛熟，為蟲所食，以<note n="m153.99"/> *爪摘 *瘡開，臨火坑炙。鬚閑提！彼人見已，寧復意樂稱譽喜耶？」
<p/>答世尊曰：「不也，瞿曇！所以者何？有病須藥，無病不須。」
<p/>「鬚閑提！於意云何？若彼癩人除病得力，不壞諸根，已脫癩病，身體完健，平復如故，更還本所<note n="m153.100"/>。有二力士，強捉彼人臨火坑炙，彼於其中慞<note n="m153.101"/>惶迴避，身生重熱。鬚閑提！於意云何？此火坑者，於今更熱，大苦可患，甚於本耶？」
<p/>答世尊曰：「不也，瞿曇！其本病癩，身體爛熟，為蟲所食， *爪摘 *瘡開，臨火坑炙，彼於苦大<note n="m153.102"/>樂更樂想，其心迷亂，有顛倒想。瞿曇！彼人於今除病得力，不壞諸根，已脫癩病，身體完健，平復如故，更還本所，彼於苦 *大苦更樂想，其心泰然，無顛倒想。」
<p/>「鬚閑提！如病癩人身體爛熟，為蟲所食， *爪摘 *瘡開，臨火坑炙，彼於苦 *大樂更樂想，其心迷亂，有顛倒想。如是，鬚閑提！眾生不離欲，為欲愛所食，為欲熱所熱而行於欲。彼於苦欲有樂欲想，其心迷亂，有顛倒想。鬚閑提！猶如彼人除病得力，不壞諸根，已脫癩病，身體完健，平復如故，更還本所，彼於苦 *大苦更樂想，其心泰然，無顛倒想。如是，鬚閑提！我於苦欲有苦欲想，得如真實<note n="m153.103"/>，無顛倒想。所以者何？鬚閑提！過去時欲不淨臭處，意甚穢惡而不可向，憎諍苦更觸；未來、現在欲亦不淨臭處，意甚穢惡而不可向，憎諍苦更觸。鬚閑提！如來、無所著、等正覺說無病第一利，涅槃第一樂。」
<p/>鬚閑提異學白世尊曰：「瞿曇！我亦曾從耆舊尊德長老久學梵行所，聞無病第一利，涅槃第一樂。」
<p/>世尊問曰：「鬚閑提！若汝曾從耆舊尊德長老久學梵行所，聞無病第一利，涅槃第一樂。鬚閑提！何者無病？何者涅槃耶？」
<p/>於是，鬚閑提異學身;卽是病、是癰、是箭、是蛇、是無常、是苦、是空、是非神，以兩手抆<note n="m153.104"/>摸而作是說：「瞿曇！此是無病，此是涅槃。」
<p/>世尊語曰：「鬚閑提！猶如生盲，從有目人聞其所說：『白淨無垢！白淨無垢！』彼聞此已，便求白淨。有諂誑人而不為彼求利及饒益，求安隱快樂，則以垢膩不淨之衣，持往語曰：『汝當知之！此是白淨無垢之衣，汝以兩手敬受被身。』彼盲子喜，;卽以兩手敬受被身<note n="m153.105"/>而作是說：『白淨無垢！白淨無垢！』鬚閑提！彼人為自知說？為不知說？為自見說？為不見說？」
<p/>鬚閑提異學答曰：「瞿曇！如是說者，實不知見。」
<p/>世尊語曰：「如是，鬚閑提！如盲無目，身;卽是病、是癰、是箭、是蛇、是無常、是苦、是空、是非神，以兩手抆<note n="m153.106"/>摸而作是說：『瞿曇！此是無病，此是涅槃。』鬚閑提！汝尚不識於無病，何況知見於涅槃耶？言知見者，終無是處。鬚閑提！如來、無所著、等正覺說：
<p/>『無病第一利，涅槃第一樂，
<p/>諸道八正道，往<note n="m153.107"/>安隱甘露<note n="m153.108"/>。』」
<p/>彼眾多人並共聞之，眾多異學聞此偈已，展轉相傳，不能知義。彼既聞已，而欲求教，彼並愚癡，還相欺誑，彼自現身四大之種，從父母生，飲食所長，常覆按摩<note n="m153.109"/>澡浴，強忍、破壞、磨滅、離散之法，然見神受神，緣受則有<note n="m153.110"/>，緣有則生，緣生則老死，緣老死則愁慼啼哭、憂苦懊惱，如是此生純大苦陰。於是，鬚閑提異學;卽從座<note n="m153.111"/>起，偏袒著衣，叉手向佛，白曰：「瞿曇！我今極信沙門瞿曇，唯願瞿曇善為說法，令我得知此是無病，此是涅槃。」
<p/>世尊告曰：「鬚閑提！若汝聖慧眼未淨者，我為汝說無病、涅槃，終不能知，唐煩勞我。鬚閑提！猶生盲人，因他往語：『汝當知之！此是青色，黃、赤、白色。』鬚閑提！彼生盲人頗因他說，知是青色，黃、赤、白色耶？」
<p/>答世尊曰：「不也，瞿曇！」
<p/>「如是，鬚閑提！若汝聖慧眼未淨者，我為汝說無病、涅槃，終不能知，唐煩勞我。鬚閑提！我為汝說如其像妙藥，令未淨聖慧眼而得清淨。鬚閑提！若汝聖慧眼得清<note n="m153.112"/>淨者，汝便自知此是無病，此是涅槃。鬚閑提！猶生盲人，有諸親親為彼慈愍，求利及饒益，求安隱快樂故，為求眼醫。彼眼醫者與種種治，或吐或下，或灌於鼻，或復灌下，或刺其脉<note n="m153.113"/>，或令淚出。鬚閑提！儻<note n="m153.114"/>有此處，得淨兩眼。鬚閑提！若彼兩眼得清淨者，則便自見此是青<note n="m153.115"/>色，黃、赤、白色。見彼垢膩不淨之衣，便作是念：彼卽怨家，長夜則以垢膩之衣欺誑於我。便有憎心。鬚閑提！此人*儻能殺害於彼。如是，鬚閑提！我為汝說如其像妙藥，令未淨聖慧眼而得清淨。鬚閑提！若汝聖慧眼得淨<note n="m153.116"/>者，汝便自知此是無病，此是涅槃。
<p/>「鬚閑提！有四種法，未淨聖慧眼而得清淨。云何為四？親近善知識，恭敬、承事，聞善法，善思惟，趣向法次法。鬚閑提！汝當如是學，親近善知識，恭敬、承事，聞善法，善思惟，趣向法次法。鬚閑提！當學如是。鬚閑提！汝親近善知識，恭敬、承事已，便聞善法；聞善法已，便善思惟；善思惟已，便趣向法次法；趣向法次法已，便知此苦如真，知此苦 *集、知此苦滅、知此苦滅道如真。
<p/>「云何知苦如真？謂生苦、老苦、病苦、死苦、怨憎會苦、愛別離苦、所求不得苦、略五盛陰苦，如是知苦如真。云何知苦 *集如真？謂此愛當受未來有，與喜欲俱，願彼彼有，如是知苦 *集如真。云何知苦滅如真？謂此愛當受未來有，與喜欲俱，願彼彼有滅、無餘、斷、捨、吐、盡、無欲、沒、息止，如是知苦<note n="m153.117"/>滅如真。云何知苦滅道如真？謂八支<note n="m153.118"/>聖道，正見……乃至正定，是謂為八，如是知苦滅道如真。」
<p/>說此法已，鬚閑提異學遠塵離垢，諸法法眼生。於是，鬚閑提異學見法得法，覺白淨法，斷疑度惑，更無餘尊，不復從他，無有猶豫，已住果證，於世尊法得無所畏，卽從座<note n="m153.119"/>起，稽首佛足，白曰：「世尊！願令我得出家學道，受具足，得比丘。」
<p/>世尊告曰：「善來比丘！修行梵行。」
<p/>鬚閑提異學;卽是出家學道，受具足，得比丘。鬚閑提出家學道，受具足，知法已，至得阿羅訶。
<p/>佛說如是，尊者鬚閑提聞佛所說，歡喜奉行！
<p/>鬚提閑經第十二<note n="m153.120"/>竟<note n="m153.121"/>（四千一百二十一字<note n="m153.122"/>）
<p/>中阿 *含經卷第三十八<note n="m153.123"/>（八千六百六十二字<note n="m153.124"/>）
<sid n="m154"/>　　（一五四）中阿含<note n="m154.3"/>梵志品婆羅婆堂經<note n="m154.4"/>第十三<note n="m154.5"/>（第四分別誦<note n="m154.6"/>）
<p/>如是我聞：
<p/>一時，佛遊舍衛國，在東園鹿子母堂。
<p/>爾時，有二人婆私吒<note n="m154.7"/>及婆羅婆<note n="m154.8"/>梵志族，剃除鬚髮，著袈裟衣，至信、捨家、無家、學道。諸梵志見已，極訶責<note n="m154.9"/>數，甚急至苦，而語之曰：「梵志種勝，餘者不如；梵志種白，餘者皆黑；梵志得清淨，非梵志不得清淨。梵志梵天子，從彼口生，梵梵所化。汝等捨勝從不如，捨白從黑，彼禿沙門為黑所縛，斷種無子<note n="m154.10"/>，是故汝等所作大惡，極犯大過。」
<p/>爾時，世尊則於晡時從燕<note n="m154.11"/>坐起，堂上來下，於堂影中露地經行，為諸比丘說甚深微妙法。尊者婆私吒遙見世尊則於晡時從 *燕坐起，堂上來下，於堂影中露地經行，為諸比丘說甚深微妙法。尊者婆私吒見已，語曰：「賢者婆羅婆！當知世尊則於晡時從 *燕坐起，堂上來下，於堂影中露地經行，為諸比丘說甚深微妙法。賢者婆羅婆！可共詣佛，或能因此從佛聞法。」
<p/>於是，婆私吒及婆羅婆卽詣佛所，稽首作禮，從後經行。
<p/>世尊迴顧，告彼二人：「婆私吒！汝等二梵志捨梵志族，剃除鬚髮，著袈裟衣，至信、捨家、無家、學<note n="m154.12"/>道，諸梵志見已，不大 *責數耶<note n="m154.13"/>？」
<p/>彼卽答曰：「唯然，世尊！諸梵志見已，極訶 *責數，甚急至苦。」
<p/>世尊問曰：「婆私吒！諸梵志見已，云何極訶 *責數，甚急至苦 *耶？」
<p/>答曰：「世尊！諸梵志見我等已，而作是說：『梵志種勝，餘者不如；梵志種白，餘者皆黑；梵志得清淨，非梵志不得清淨。梵志梵天子，從彼口生，梵梵所化。汝等捨勝從不如，捨白從黑，彼禿沙門為黑所縛，斷種無子，是故汝等所作大惡，極犯大過。』世尊！諸梵志見我等已，如是極訶 *責數，甚急至苦。」
<p/>世尊告曰：「婆私吒！彼諸梵志所說至惡，極<note n="m154.14"/>自<note n="m154.15"/>無賴。所以者何？謂彼愚癡，不善曉解，不識良田，不能自知，作如是說：『我等梵志是梵天子，從彼口生，梵梵所化。』所以者何？婆私吒！我此無上明、行、作證，不說生勝，不說種姓，不說憍慢，彼可我意，不可我意，因坐因水，所學經書。婆私吒！若有婚姻者，彼應說生，應說種姓，應說憍慢，彼可我意，不可我意，因坐因水，所學經書。婆私吒！若有計生、計姓、計慢者，彼極遠離於我無上明、行、作證。婆私吒！說生、說姓、說慢，彼可我意，不可我意，因坐因水，所學經書者，於我無上明、行、作證別<note n="m154.16"/>。復次，婆私吒！謂有三種，令非一切人人共諍，雜善不善法，彼則為聖所稱不稱。云何為三？剎利種、梵志種、居士種<note n="m154.17"/>。婆私吒！於意云何？剎利殺生、不與取、行邪淫、妄言……乃至邪見，居士亦然，非梵志 *耶？」
<p/>答曰：「世尊！剎利亦可殺生、不與取、行邪淫、妄言……乃至邪見，梵志、居士亦復如是。」
<p/>世尊問曰：「婆私吒！於意云何？梵志離殺、斷殺、不與取、行邪淫、妄言……乃至離邪見，得正見，剎利、居士為不然 *耶？」
<p/>答曰：「世尊！梵志亦可離殺、斷殺、不與取、行邪淫、妄言……乃至離邪見得正見，剎利、居士亦復如是。」
<p/>世尊問曰：「婆私吒！於意云何？若有無量惡不善法，是剎利、居士所行，非梵志 *耶？若有無量善法，是梵志所行，非剎利、居士 *耶？」
<p/>答曰：「世尊！若有無量惡不善法，彼剎利、居士<note n="m154.18"/>亦可<note n="m154.19"/>行，梵志<note n="m154.20"/>亦復如是。若有無量善法，彼梵志亦可行，剎利、居士亦復如是。」
<p/>「婆私吒！若有無量惡不善法，一向剎利、居士行，非梵志者，若有無量善法，一向梵志行，非剎利、居士者，彼諸梵志可作是說：『我等梵志是梵天子，從彼口生，梵梵所化。』所以者何？婆私吒！見梵志女始婚姻時，婚姻已後，見懷妊<note n="m154.21"/>身<note n="m154.22"/>時，懷 *妊 *身已後，見產生時，或童男，或童女。婆私吒！如是諸梵志亦如世法，隨產道生，然彼妄言誣<note n="m154.23"/>謗梵天而作是說：『我等梵志是梵天子，從彼口生，梵梵所化。』
<p/>「婆私吒！若族姓子、若干種姓、若干種名，捨若干族，剃除鬚髮，著袈裟衣，至信、捨家、無家，從我學道，應作是說<note n="m154.24"/>：『我等梵志是梵天子，從彼口生，梵梵所化。』所以者何？婆私吒！彼族姓子入我正法、律中，受我正法、律，得至彼岸，斷疑度惑<note n="m154.25"/>，無有猶豫，於世尊法得無所畏，是故彼應作是說：『我等梵志是梵天子，從彼口生，梵梵所化。』婆私吒！彼梵天者，是說如來、無所著、等正覺。梵是如來，冷<note n="m154.26"/>是如來。無煩無熱，不離如者，是如來也<note n="m154.27"/>。婆私吒！於意云何？諸釋下意愛敬至重，供養奉事於波斯匿<note n="m154.28"/>拘娑羅王 *耶？」
<p/>彼則答曰：「如是，世尊！」
<p/>世尊問曰：「婆私吒！於意云何？若諸釋下意愛敬至重，供養奉事於波斯匿拘娑羅王，如是波斯匿拘娑羅王則於我身下意愛敬至重，供養奉事我 *耶？」
<p/>答世尊曰：「諸釋下意愛敬至重，供養奉事於波斯匿拘娑羅王者，此<note n="m154.29"/>無奇特。若波斯匿拘娑羅王下意愛敬至重，供養奉事於世尊者，此甚奇特！」
<p/>世尊告曰：「婆私吒！波斯匿拘娑羅王不如是意，而於我身下意愛敬至重，供養奉事於我：沙門瞿曇種族極高，我種族下；沙門瞿曇財寶甚多，我財寶少<note n="m154.30"/>；沙門瞿曇形色至妙，我色不妙；沙門瞿曇有大威神，我威神小；沙門瞿曇有善智慧，我有惡智。婆私吒！但波斯匿娑羅王愛敬於法，至重供養，為奉事故，而於我身下意愛敬至重，供養奉事於我。」
<p/>爾時，世尊告比丘曰：「婆私吒！有時此世皆悉敗壞，此世壞時，若有眾生生晃昱天<note n="m154.31"/>，彼於其中妙色意生，一切支節諸根具足，以喜為食，自身光明，昇於虛空，淨色久住。婆私吒！有時此大地滿其中水，彼大水上以風吹攪，結構<note n="m154.32"/>為精，合<note n="m154.33"/>聚和合，猶如熟酪，以抨抨<note n="m154.34"/>乳，結 *構為精，合聚和合。如是，婆私吒！有時此大地滿其中水，彼大水上以風吹攪，結 *構為精，合聚和合，從是生地味<note n="m154.35"/>，有色香味。云何為色？猶如生酥<note n="m154.36"/>及熟 *酥<note n="m154.37"/>色。云何為味？如蜜丸<note n="m154.38"/>味。
<p/>「婆私吒！有時此世還復成<note n="m154.39"/>時，若有眾生生晃昱天，壽盡、業盡、福盡命終，生此為人。生此間已，妙色意生，一切支節諸根具足，以喜為食，自身光明，昇於虛空，淨色久住。婆私吒！爾時，世中無有日月，亦無星宿，無有晝夜，無月、半月<note n="m154.40"/>，無時無歲。婆私吒！當爾之時，無父無母，無男無女，又無大家，復無奴婢，唯等眾生<note n="m154.41"/>。於是，有一眾生貪餮<note n="m154.42"/>不廉，便作是念：云何地味？我寧可以指抄此地味嘗。彼時，眾生便以指抄此地味嘗。如是，眾生既知地味，復欲得食。彼時，眾生復作是念：何故以指食此地味，用自疲勞？我今寧可以手撮此地味食之。彼時，眾生便以手撮此地味食。
<p/>「於彼眾生中復有眾生，見彼眾生各以手撮此地味食，便作是念：此實為善！此實為快！我等寧可亦以手撮此地味食。時，彼眾生卽以手撮此地味食。若彼眾生以手撮此地味食已，如是如是，身生轉厚、轉重、轉堅，若彼本時有清淨色，於是便滅，自然生闇。婆私吒！世間之法，自然有是。若生闇者，必生日月；生日月已，便生星宿；生星宿已，便成晝夜；成晝夜已，便有月、半月，有時、有歲。彼食地味，住<note n="m154.43"/>世久遠。
<p/>「婆私吒！若有眾生食地味多者，便生惡色；食地味少者，便有妙色。從是知色有勝有如，因色勝如故，眾生眾生共相輕慢言：『我色勝，汝色不如。』因色勝如而生輕慢<note n="m154.44"/>及惡法故，地味便滅。地味滅已，彼眾生等便共聚集，極悲啼泣而作是語：『奈何地味！奈何地味！』猶如今人含消美物，不說本字，雖受持而不知義，此說觀義亦復如是<note n="m154.45"/>。婆私吒！地味滅後，彼眾生生地肥<note n="m154.46"/>，有色香味。云何為色？猶如生<note n="m154.47"/> *酥及熟 *酥色。云何為味？如蜜丸味。彼食此地 *肥，住世久遠。
<p/>「婆私吒！若有眾生食地 *肥多者，便生惡<note n="m154.48"/>色；食地 *肥少者，便有妙色。從是知色有勝有如，因色勝如故，眾生眾生共相輕慢言：『我色勝，汝色不如。』因色勝如而生輕慢及惡法故，地 *肥便滅。地 *肥滅已，彼眾生等便共聚集，極悲啼泣而作是語：『奈何地 *肥！奈何地 *肥！』猶如今人為他所責<note n="m154.49"/>，不說本字，雖受持而不知義，此說觀義亦復如是。婆私吒！地 *肥滅後，彼眾生生婆羅<note n="m154.50"/>，有色香味。云何為色？猶如<note n="m154.51"/>曇華<note n="m154.52"/>色。云何為味？如淖蜜丸<note n="m154.53"/>味。彼食此婆羅，住世久遠。
<p/>「婆私吒！若有眾生食婆羅多者，便生惡色；食婆羅少者，便有妙色。從是知色有勝有如，因色勝如故，眾生眾生共相輕慢言：『我色勝，汝色不如。』因色勝如而生輕慢及惡法故，婆羅便滅。婆羅滅已，彼眾生等便共聚集，極悲啼泣而作是語：『奈何婆羅！奈何婆羅！』猶如今人苦法所觸，不說本字，雖受持而不知義，此說觀義亦復如是。
<p/>「婆私吒！婆羅滅後，彼眾生生自然粳米<note n="m154.54"/>，白淨無皮，亦無有䵃<note n="m154.55"/>藁<note n="m154.56"/>，長四寸，朝刈暮生，暮刈朝生，熟有鹽味，無有生氣，眾生食此自然粳米。如<note n="m154.57"/>彼眾生食此自然粳米已，彼眾生等便生若干形，或有眾生而生男形，或有眾生而生女形。若彼眾生生男女形者，彼相見已，便作是語：『惡眾生生！惡眾生生！』
<p/>「婆私吒！惡眾生生者，謂說婦人也。若彼眾生生於男形及女形者，彼眾生等則更相伺；便相伺已，眼更相視；更相視已，則更相染；更相染已，便有煩熱；有煩熱已，便相愛著；相愛著已，便行於欲。若見行欲，便以木石，或以杖塊而打擲<note n="m154.58"/>之，便作是語：『咄<note n="m154.59"/>！弊惡眾生作非法事。』云何眾生共作是 *耶？猶如今人迎新婦時，則以襆<note n="m154.60"/>華散，或以華鬘垂，作如是言<note n="m154.61"/>：『新婦安隱！新婦安隱！』本所可憎，今所可愛。婆私吒！若有眾生惡不淨法，憎惡羞恥，懷慚愧者，彼便離眾一日、二日……至六、七日，半月、一月……乃至一歲。婆私吒！若有眾生欲得行此不淨行者，彼便作家<note n="m154.62"/>而作是說：『此中作惡！此中作惡！』<note n="m154.63"/>婆私吒！是謂初因初緣世中起家法，舊第一智，如法非不如法，如法人尊。
<p/>「於中有一<note n="m154.64"/>懶惰<note n="m154.65"/>眾生，便作是念：我今何為日日<note n="m154.66"/>常取自然粳米？我寧可幷<note n="m154.67"/>取一日食直 *耶？彼便 *幷 取一日食米。於是，有一眾生語彼眾生曰：『眾生！汝來共行取米 *耶？』彼則答曰：『我已 *幷取，汝自取去。』彼眾生聞已，便作是念：此實為善！此實為快！我亦寧可 *幷取明日所食米 *耶？彼便 *幷取明日米來。復有一眾生語彼眾生曰：『眾生！汝來共行取米 *耶？』彼則答曰：『我已 *幷取明日米來，汝自取去。』彼眾生聞已，便作是念：此實為善！此實為快！我今寧可 *幷取宿日食米來 *耶？時，彼眾生卽便 *幷取七日米來。 *如彼眾生自然粳米極取積聚，彼七粳米便生皮 *䵃，刈<note n="m154.68"/>至七日亦生皮  *䵃，隨所 *刈處，卽不復生。
<p/>「於是，彼眾生便共聚集，極悲啼泣，作如是語：『我等生惡不善之法，謂我曹等儲畜宿米。所以者何？我等本有妙色意生，一切支節諸根具足，以喜為食，自身光明，昇於虛空，淨色久住。我等生地味，有色香味。云何為色？猶如生酥<note n="m154.69"/>及熟 *酥色。云何為味？如蜜丸味。我等食地味，住世久遠。我等若食地味多者，便生惡色；食地味少者，便<note n="m154.70"/>有妙色。從是知色有勝有如，因色勝如故，我等各各共相輕慢言：我色勝，汝色不如。因色勝如而生輕慢及惡法故，地味便滅。地味滅後，我等生地 *肥，有色香味。云何為色？猶如生 *酥及熟 *酥色。云何為味？如蜜丸味。我等食地 *肥，住世久遠。我等若食地 *肥多者，便生惡色；食地 *肥少者，便有妙色。從是知色有勝有如，因色勝如故，我等各各共相輕慢言：我色勝，汝色不如。因色勝如而生輕慢及惡法故，地 *肥便滅。地 *肥滅後，我等生婆羅，有色香味。云何為色？猶 *如曇華色。云何為味？如淖蜜丸味。我等食婆羅，住世久遠。我等若食婆羅多者，便生惡色；食婆羅少者，便有妙色。從是知色有勝有如，因色勝如故，我等各各共相輕慢言：我色勝，汝色不如。因色勝如而生輕慢及惡法故，婆羅便滅。婆羅滅後，我等生自然粳米，白淨無皮，亦無有 *䵃  *藁，長四寸，朝刈暮生，暮刈朝生，熟有鹽味，無有生氣，我等食彼自然粳米。如<note n="m154.71"/>我等自然粳米，極取積聚，彼宿粳米便生皮 *䵃，刈<note n="m154.72"/>至七日，亦生皮  *䵃，隨所刈處，卽不復生。我等寧可造作田種，立標榜<note n="m154.73"/> *耶<note n="m154.74"/>？』
<p/>「於是，眾<note n="m154.75"/>生等造作田種，竪立標 *榜。於<note n="m154.76"/>中有一眾生自有稻穀，而入他田竊取他稻。其主見已，便作是語：『咄！咄！弊惡眾生，云何作是？汝自有稻，而入他田竊取他稻。汝今可去，後莫復作！』然彼眾生復至再三竊取他稻，其主亦至再三見已，便以拳扠牽詣眾所，語彼眾曰：『此一眾生自有稻穀，而入我田竊取我稻。』然彼一眾生亦語眾曰：『此一眾生以拳扠我牽來詣眾<note n="m154.77"/>。』
<p/>「於是，彼諸眾生共聚集會，極悲啼泣而作是語：『我等生惡不善之法，謂守田也。所以者何？因守田故，便共諍訟，有失有盡，有相道說，有拳相扠。我等寧可於其眾中舉一端正<note n="m154.78"/>形色，極妙最第一者，立為田主。若可訶者，當令彼訶；若可擯<note n="m154.79"/>者，當令彼 *擯。若我曹等所得稻穀，當以如法輸送與彼。』於是，彼眾生中，若有端 *正形色，極妙最第一者，眾便共舉，立為田主。若可訶者，彼便訶責<note n="m154.80"/>；若可 *擯者，彼便 *擯棄。若<note n="m154.81"/>有稻者，便以如法輸送與彼是田主，是田主謂之剎利也，令如法樂眾生<note n="m154.82"/>，守<note n="m154.83"/>護行戒是王<note n="m154.84"/>，是王謂之王也。婆私吒！是謂初因初緣世中剎利種，舊第一智，如法非不如法，如法人尊<note n="m154.85"/>。
<p/>「於是，彼異眾生以守為病，以守為癰，以守為箭刺，便棄捨守，依於無事<note n="m154.86"/>，作草葉屋而學禪也。彼從無事，朝朝平旦入村邑王城而行乞食。彼多眾生見便施與，恭敬尊重，而作是語：『此異眾生以守為病，以守為癰，以守為箭刺，便棄捨守，依於無事，作草葉屋而學禪也，此諸尊捨害、惡不善法是梵志，是梵志謂之梵志也。』
<p/>「彼眾生學禪不得禪，學苦行不得苦行，學遠離不得遠離，學一心不得一心，學精進不得精進，便捨<note n="m154.87"/>無事，還村邑王城，作四柱<note n="m154.88"/>屋，造立經書。彼多眾生見如是已，便不復施與、恭敬、尊重，而作是語：『此異眾生本以守為病，以守為癰，以守為箭刺，便棄捨守，依於無事，作草葉屋，而學於禪不能得禪，學苦行不得苦行，學遠離不得遠離，學一心不得一心，學精進不得精進，便捨無事，還村邑王城，作四柱<note n="m154.89"/>屋，造立經書，此諸尊等更學博聞，不復學禪是博聞，是博聞謂之博聞。』婆私吒！是謂初因初緣世中有梵志種，舊第一智，如法非不如法，如法人尊。
<p/>「於是，彼異眾生各各詣<note n="m154.90"/>諸方而作田業，是各各諸方而作田業，是各各諸方而作田業，謂之鞞舍<note n="m154.91"/>。婆私吒！是謂初因初緣世中有鞞舍種，舊第一智，如法非不如法，如法人尊<note n="m154.92"/>。
<p/>「婆私吒！世中起此三種姓已，便知有第四沙門種也。云何世中有此三種姓已，便知有第四沙門種耶？於剎利族姓之子，能自訶 *責惡不善法，自厭憎惡惡不善法，剃除鬚髮，著袈裟衣，至信、捨家、無家、學道，而作是念：我當作沙門行於梵行。便作沙門行於梵行。如是梵志種族、鞞舍種族族姓之子，亦自訶 *責惡不善法，自厭憎惡惡不善法，剃除鬚髮，著袈裟衣，至信、捨家、無家、學道，亦作是念：我當作沙門行於梵行。便作沙門行於梵行。婆私吒！如是世中起此三種姓已，便知有第四沙門種也。
<p/>「婆私吒！我今廣說此三種姓。云何廣有此三種耶？剎利種族族姓之子身行不善法，口、意行不善法，彼身壞命終，一向受苦。如是梵志種族、鞞舍種族族姓之子身行不善法，口、意行不善法，彼身壞命終，一向受苦。婆私吒！剎利種族族姓之子身行善法，口、意行善法，彼身壞命終，一向受樂。如是梵志種族、鞞舍種族族姓之子身行善法，口、意行善法，彼身壞命終，一向受樂。婆私吒！剎利種族族姓之子身行二行及與護行<note n="m154.93"/>，口、意行二行及與護行，彼身壞命終，受於苦樂。如是梵志種族、鞞舍種族族姓之子身行二行及與護行，口、意行二行及與護行，彼身壞命終，受於苦樂。
<p/>「婆私吒！剎利種族族姓之子修七覺法<note n="m154.94"/>，善思善觀，彼如是知、如是見，欲漏心解脫，有漏、無明漏心解脫，解脫已，便知解脫：生已盡，梵行已立，所作已辦，不更受有，知如真。如是，梵志種族、鞞舍種族族姓之子修七覺法，善思善觀，彼如是知、如是見，欲漏心解脫，有漏、無明漏心解脫，解脫已，便知解脫：生已盡，梵行已立，所作已辦，不更受有，知如真。婆私吒！如是此三種廣分別也。梵天帝主說此偈曰：
<p/>『剎利二足尊，謂有種族姓，
<p/>求學明及行，彼為天人稱<note n="m154.95"/>。』
<p/>「婆私吒！梵天帝主善說此偈，非不善也；善歌諷誦，非不善也；善詠語言，非不善也。謂如是說：
<p/>『剎利二足尊，謂有種族姓，
<p/>求學明及行，彼為天人稱。』
<p/>「所以者何？我亦如是說：
<p/>「剎利二足尊，謂有種族姓，
<p/>求學明及行，彼為天人稱。」
<p/>佛說如是，尊者婆私吒、婆羅婆等，及諸比丘聞佛所說，歡喜奉行！
<p/>婆羅婆堂經第十三<note n="m154.96"/>竟<note n="m154.97"/>（五千六十八字<note n="m154.98"/>）
<sid n="m155"/>　　（一五五）中阿 *含<note n="m155.99"/>梵志品須達哆<note n="m155.100"/>經<note n="m155.101"/>第十四<note n="m155.102"/>（第四分別誦<note n="m155.103"/>）
<p/>如是我聞：
<p/>一時，佛遊舍衛國，在勝林給孤獨園。
<p/>爾時，須達哆<note n="m155.104"/>居士往詣佛所，稽首作禮，卻坐一面。
<p/>世尊問曰：「居士家頗行施耶？」
<p/>須達 *哆居士答曰：「唯然，世尊！家行布施，但為至麁，不能好也，糠飯麻羹，薑菜一片。」
<p/>世尊告曰：「居士！若施麁食及施妙食，俱得報耳！居士！若行麁施，不信施、不故施<note n="m155.105"/>、不自手施、不自往施、不思惟施、不由信施、不觀業果報施者，當觀如是受報：心不欲得好家，不欲得好乘，不欲得好衣被，不欲得好飲食，不欲得好五欲功德。所以者何？以不至心故行施也<note n="m155.106"/>。居士！當知受報如是。居士！若行麁施，信施、故施<note n="m155.107"/>、自手施、自往施、思惟施、由信施、觀業果報施者，當觀如是受報：心欲得好家，欲得好乘，欲得好衣被，欲得好飲食，欲得好五欲功德。所以者何？以其至心故行施也。居士！當知受報如是。
<p/>「居士！若行妙施，不信施、不故施、不自手施、不自往施、不思惟施、不由信施、不觀業果報施者，當觀如是受報：心不欲得好家，不欲得好乘，不欲得好衣被，不欲得好飲食，不欲得好五欲功德。所以者何？以不至心故行施也。居士！當知受報如是。居士！若行妙施，信施、故施、自手施、自往施、思惟施、由信施、觀業果報施者，當觀如是受報：心欲得好家，欲得好乘，欲得好衣被，欲得好飲食，欲得好五欲功德。所以者何？以其至心故行施也。居士！當知受報如是。
<p/>「居士！昔過去時有梵志大長者，名曰隨藍<note n="m155.108"/>，極大富樂，資財無量，封戶食邑多諸珍寶，畜牧產業不可稱計，彼行布施其像如是：八萬四千金鉢盛滿碎銀，行如是大施；八萬四千銀鉢盛滿碎金，行如是大施；八萬四千金鉢盛滿碎金，行如是大施；八萬四千銀鉢盛滿碎銀，行如是大施；八萬四千象，莊校<note n="m155.109"/>嚴飾，白絡覆上，行如是大施；八萬四千馬，莊校嚴<note n="m155.110"/>飾，白絡金合霏那<note n="m155.111"/>，行如是大施；八萬四千牛，衣繩衣覆，𤚲<note n="m155.112"/>之皆得一斛乳汁，行如是大施；八萬四千女，姿容端*正，覩者歡悅<note n="m155.113"/>，眾寶瓔珞，嚴飾具足，行如是大施，況復其餘食噉含消？
<p/>「居士！若梵志隨藍行如是大施，若復有施滿閻浮場<note n="m155.114"/>凡夫食者，此於彼施為最勝也。居士！若梵志隨藍行如是大施，及施滿閻浮場凡夫人食，若復有施一須陀洹食者，此於彼施最為<note n="m155.115"/>勝也。居士！若梵志隨藍行如是大施，及施滿閻浮場凡夫人食，施百須陀洹食，若復有施一斯陀 *含食者，此於彼施為最勝也。居士！若梵志隨藍行如是大施，及施滿閻浮場凡夫人食，施百須陀洹、百斯陀 *含食，若復有施一阿那 *含食者，此於彼施為最勝也。居士！若梵志隨藍行如是大施，及施滿閻浮場凡夫人食，施百須陀洹、百斯陀 *含、百阿那 *含食，若復有施一阿羅訶食者，此於彼施為最勝也。
<p/>「居士！若梵志隨藍行如是大施，及施滿閻浮場凡夫人食，施百須陀洹、百斯陀*含、百阿那 *含、百阿羅訶食，若復有施一辟支佛<note n="m155.116"/>食者，此於彼施為最勝也。居士！若梵志隨藍行如是大施，及施滿閻浮場凡夫人食，施百須陀洹、百斯陀 *含、百阿那 *含、百阿羅訶、百辟支佛食，若復有施一如來、無所著、等正覺食者，此於彼施為最勝也。居士！若梵志隨藍行如是大施，及施滿閻浮場凡夫人食，施百須陀洹、百斯陀 *含、百阿那 *含、百阿羅訶、百辟支佛食，若有作房舍，施四方比丘眾者，此於彼施為最勝也。
<p/>「居士！若梵志隨藍行如是大施，及施滿閻浮場凡夫人食，施百須陀洹、百斯陀*含、百阿那 *含、百阿羅訶、百辟支佛食，作房舍施四方比丘眾，若有歡喜心歸命三尊佛、法、比丘眾及受戒者，此於彼施為最勝也。居士！若梵志隨藍行如是大施，及施滿閻浮場凡夫人食，施百須陀洹、百斯陀 *含、百阿那 *含、百阿羅訶、百辟支佛食，作房舍施四方比丘眾，歡喜心歸命三尊佛、法、比丘眾及受戒，若有為彼一切眾生行於慈心，乃至 *𤚲牛頃者，此於彼施為最勝也。
<p/>「居士！若梵志隨藍行如是大施，及施滿閻浮場凡夫人食，施百須陀洹、百斯陀*含、百阿那 *含、百阿羅訶、百辟支佛食，作房舍施四方比丘眾，歡喜心歸命三尊佛、法、比丘眾及受戒，為一切眾生行於慈心，乃至 *𤚲牛頃，若有能觀一切諸法無常、苦、空及非神<note n="m155.117"/>者，此於彼施為最勝也。於居士意云何？昔時梵志大長者名隨藍者，謂異人 *耶？莫作斯念！所以者何？當知卽是我也。我昔為梵志大長者，名曰隨藍。居士！我於爾時為自饒益，亦饒益他，饒益多人，愍傷世間，為天、為人求義及饒益，求安隱快樂，爾時說法不至究竟，不究竟白淨、不究竟梵行、不究竟梵行訖。爾時，不離生老病死、啼哭憂慼，亦未能得脫一切苦。
<p/>「居士！我今出世如來、無所著、等正覺、明行成為、善逝、世間解、無上士、道法御、天人師，號佛、眾祐，我今自饒益，亦饒益他，饒益多人，愍傷世間，為天、為人求義及饒益，求安隱快樂，我今說法得至究竟，究竟白淨、究竟梵行、究竟梵行訖。我今已離生老病死、啼哭憂慼，我今已得脫一切苦。」
<p/>佛說如是，須達 *哆居士及諸比丘聞佛所說，歡喜奉行！
<p/>須達哆經第十四<note n="m155.118"/>竟<note n="m155.119"/>（一千五百八十九字<note n="m155.120"/>）
<sid n="m156"/>　　（一五六） *中阿 *含梵志品梵波羅延經<note n="m156.121"/>第十五<note n="m156.122"/>（第四分別誦<note n="m156.123"/>）
<p/>如是我聞：
<p/>一時，佛遊舍衛國，在勝林給孤獨園。
<p/>爾時，拘娑羅國<note n="m156.124"/>眾多梵志中後彷徉，往詣佛所，共相問訊，卻坐一面，白曰：「瞿曇！欲有所問，聽我問耶？」
<p/>世尊告曰：「恣汝所問。」
<p/>時，諸梵志問曰：「瞿曇！頗今有梵志學故梵志法，為越故梵志法耶<note n="m156.125"/>？」
<p/>世尊答曰：「今無梵志學故梵志法，梵志久已越故梵志法。」
<p/>時，諸梵志問曰：「瞿曇！云何今無梵志學故梵志法，諸梵志等越故梵志法來為幾時 *耶？」
<p/>彼時，世尊以偈答曰：
<p/>「所謂昔時有，自調御熱行<note n="m156.126"/>，
<p/>捨五欲功德，行清淨梵行<note n="m156.127"/>；
<p/>梵行及戒行，率至柔軟性，
<p/>恕亮無害心，忍辱護其意。
<p/>昔時有此法，梵志不護此，
<p/>梵志不守護，所有錢財穀，
<p/>誦習錢財穀，梵志守此藏<note n="m156.128"/>。
<p/>衣色若干種，屋<note n="m156.129"/>舍及床榻，
<p/>豐城及諸國，梵志學如是<note n="m156.130"/>；
<p/>此梵志莫害，率守護諸法。
<p/>往到於他<note n="m156.131"/>門，無有拘制彼；
<p/>發家乞求法<note n="m156.132"/>，隨其食時到。
<p/>梵志住在家，見者欲為施；
<p/>滿四十八年，行清淨梵行。
<p/>求索明行成，昔時梵志行；
<p/>彼不偷財物，亦無有恐怖。
<p/>愛受<note n="m156.133"/>攝相應，當以共和合；
<p/>不為煩惱故，怨淫<note n="m156.134"/>相應法。
<p/>諸有梵志者，無能行如是；
<p/>若有第一行，梵志極堅求。
<p/>彼諸淫<note n="m156.135"/>欲法，不行乃至夢；
<p/>彼因此梵行，自稱梵我梵。
<p/>知彼有此行，慧者當知彼；
<p/>床薄衣極單，食酥<note n="m156.136"/>乳命存。
<p/>乞求皆如法，立齋行布施；
<p/>齋時無異乞，自於己乞求。
<p/>立齋行施時，彼不有殺牛；
<p/>如父母兄弟，及餘有親親。
<p/>人牛亦如是，彼因是生樂；
<p/>飲<note n="m156.137"/>食體有力<note n="m156.138"/>，乘者安隱樂。
<p/>知有此義理，莫樂殺於牛；
<p/>柔軟身極大，精色名稱譽。
<p/>慇懃自求利，昔時梵志行；
<p/>梵志為自利，專事及非事。
<p/>彼當來此世，必度脫此世；
<p/>彼月過於月，見意趣向彼。
<p/>遊戲於夜中，嚴飾諸婦人<note n="m156.139"/>；
<p/>吉牛圍繞前，婦女極端 *正。
<p/>人間微妙欲，梵志之常願；
<p/>具足車乘具，善作縫治好。
<p/>家居及婚姻，梵志之常願；
<p/>彼造作此縛，我等從彼來。
<p/>大王<note n="m156.140"/>齋行施，莫失其財利；
<p/>饒財物米穀，若有餘錢財。
<p/>大王相應此，梵志及車乘；
<p/>象齋及馬齋，馬齋不障門<note n="m156.141"/>。
<p/>聚<note n="m156.142"/>集作齋施，財物施梵志；
<p/>彼從此得<note n="m156.143"/>利，愛樂惜財物。
<p/>彼以起為欲，數數增長愛；
<p/>猶如廣池水，及無量財物。
<p/>如是人有牛，於生生活具；
<p/>彼造作此縛，我等從彼來。
<p/>大王齋<note n="m156.144"/>行施，莫失其財利；
<p/>饒財物米穀，若汝多有牛。
<p/>大王相應此，梵志及車乘；
<p/>無量百千牛，因為齋<note n="m156.145"/>故殺。
<p/>頭角無所嬈，牛猪昔時等；
<p/>往至捉牛角，持利刀殺牛。
<p/>喚牛及於父，羅剎<note n="m156.146"/>名曰香；
<p/>彼喚呼非法，以刀刺牛時<note n="m156.147"/>。
<p/>此法行於齋，越過最在前；
<p/>無有事而殺，遠離衰退法。
<p/>昔時有三病<note n="m156.148"/>，欲不用食<note n="m156.149"/>老<note n="m156.150"/>；
<p/>以憎嫉於牛，起病九十八。
<p/>如是此憎<note n="m156.151"/>諍，故為智所惡；
<p/>若人見如是，誰不有憎者。
<p/>如是此世行，無智最下賤；
<p/>各各為欲憎，若婦誹謗夫。
<p/>剎利梵志女，及守護於姓<note n="m156.152"/>；
<p/>若犯於生法，自在由於欲。」
<p/>「如是，梵志！今無梵志學故梵志法，梵志越故梵志法來爾許時也。」
<p/>於是，拘娑羅國眾多梵志白曰：「世尊！我已知。善逝！我已解。世尊<note n="m156.153"/>！我今自歸於佛、法及比丘眾，唯<note n="m156.154"/>願世尊受我為優婆塞！從今日始，終身自歸，乃至命盡。」
<p/>佛說如是，彼拘娑羅國眾多梵志及諸比丘聞佛所說，歡喜奉行！
<p/>梵波羅延經第十五<note n="m156.155"/>竟<note n="m156.156"/>（九百五十九字<note n="m156.157"/>）
<p/>中阿含經卷第三十九（十千六百九字<note n="m156.158"/>）（第四分別誦<note n="m156.159"/>）
<sid n="m157"/>　　（一五七）中阿含<note n="m157.2"/>梵志品黃蘆園經<note n="m157.3"/>第十六<note n="m157.4"/>（第四分別誦<note n="m157.5"/>）
<p/>我聞如是：
<p/>一時，佛遊鞞蘭若<note n="m157.6"/>，在黃蘆園<note n="m157.7"/>中。
<p/>爾時，鞞蘭若梵志年耆宿老，壽將欲過，命垂至盡，年百二十，拄<note n="m157.8"/>杖而行，中後彷徉，往詣佛所，共相問訊，當在佛前倚<note n="m157.9"/>杖而立，白曰：「瞿曇！我聞沙門瞿曇年幼極少，新出家學，若有名德沙門梵志親自來詣，而不禮敬，亦不尊重，不從座<note n="m157.10"/>起，不請令坐。瞿曇！此事大為不可。」
<p/>世尊告曰：「梵志！我初不見天及魔、梵、沙門、梵志，從人至天，謂自來詣，能令如來禮敬尊重，而從座<note n="m157.11"/>起，請令坐者。梵志！若有來詣，欲令如來禮敬尊重，而從 *座起，請令坐者，彼人必當頭破七分。」
<p/>梵志復白<note n="m157.12"/>：「瞿曇無味<note n="m157.13"/>。」
<p/>世尊告曰<note n="m157.14"/>：「梵志！有事令我無味，然不如汝言。若有色味、聲味<note n="m157.15"/>、香味、觸味者，彼如來斷智絕滅拔根終不復生<note n="m157.16"/>，是謂有事令我無味，然不如汝言。」
<p/>梵志復 *白：「瞿曇無恐怖<note n="m157.17"/>。」
<p/>世尊告曰：「梵志！有事令我無恐怖，然不如汝言。若有色恐怖，聲、香、味、觸恐怖者，彼如來斷智絕滅拔根終不復生，是謂有事令我無恐怖，然不如汝言。」
<p/>梵志復 *白：「瞿曇不入胎<note n="m157.18"/>。」
<p/>世尊告曰：「梵志！有事令我不入胎，然不如汝言。若有沙門、梵志當來胎床，斷智絕滅拔根終不復生者，我說彼不入胎，如來當來胎床，斷智絕滅拔根終不復生，是故令我不入胎，是謂有事令我不入胎，然不如汝言。
<p/>「梵志！我於此眾生無明來，無明樂，無明覆，無明卵之所裹，我先觀法，我於眾生為最第一。猶雞生卵，或十或十二，隨時念，隨時覆，隨時暖，隨時擁護，彼於其後，雞設放逸，於中有雞子，或以口嘴，或以足爪，啄破其卵，安隱自出，彼於雞子為最第一。我亦如是，於此眾生無明來，無明樂、無明覆，無明卵之所裹，我先觀法，我於眾生為最第一。
<p/>「梵志！我持蒿草往詣覺樹，布草樹下，敷尼師檀<note n="m157.19"/>，結跏<note n="m157.20"/>趺坐，不破正坐，要至漏盡。我不破正坐，要至漏盡，我正坐已，離欲、離惡不善之法，有覺、有觀，離生喜、樂，逮初禪成就遊，是謂我爾時獲第一增<note n="m157.21"/>上心，卽於現法得安樂居，易不難得，樂住無怖，安隱快樂，令昇涅槃。復次，梵志！我覺、觀已息，內靜<note n="m157.22"/>、一心，無覺、無觀，定生喜、樂，逮第二禪成就遊，是謂我爾時獲第二增上心，卽於現法得安樂居，易不難得，樂住無怖，安隱快樂，令昇涅槃。
<p/>「復次，梵志！我離於喜欲捨無求遊，正念正智而身覺樂，謂聖所說、聖所捨、念、樂住、空<note n="m157.23"/>，逮第三禪成就遊，是謂我爾時獲第三 *增上心，卽於現法得安樂居，易不難得，樂住無怖，安隱快樂，令昇涅槃。復次，梵志！我樂滅、苦滅，喜、憂本已滅，不苦不樂、捨、念、清淨，逮第四禪成就遊，是謂我爾時獲第四增上心，卽於現法得安樂居，易不難得，樂住無怖，安隱快樂，令昇涅槃。
<p/>「復次，梵志！我已得如是定心清淨，無穢無煩，柔軟善住，得不動心，覺<note n="m157.24"/>憶宿命智通作證<note n="m157.25"/>，我有行有相<note n="m157.26"/>貌，憶本無量昔所經歷，謂一生、二生、百生、千生、成劫、敗劫、無量成敗劫，彼眾生名某，彼昔更歷，我曾生彼，如是姓、如是字、如是生、如是飲食、如是受苦樂、如是長壽、如是久住、如是壽訖。此死生彼，彼死生此，我生在此，如是姓、如是字、如是生、如是飲食、如是受苦樂、如是長壽、如是久住、如是壽訖，是謂我爾時初夜得此第一明達，以本無放逸，樂住遠離，修行精勤，謂無智滅而智生，闇壞而明成，無明滅而明生，謂憶宿命智作證明達。
<p/>「復次，梵志！我已得如是定心清淨，無穢無煩，柔軟善住，得不動心，學於生死智通作證。我以清淨天眼出過於人，見此眾生死時生時，好色惡色，妙與不妙，往來善處及不善處，隨此眾生之所作業，見其如真。若此眾生成就身惡行<note n="m157.27"/>，口、意惡行，誹謗聖人，邪見，成就邪見業，彼因緣此，身壞命終，必至惡處，生地獄中。若此眾生成就身妙行，口、意妙行，不誹謗聖人，正見，成就正見業，彼因緣此，身壞命終，必昇善處，上生天中，是謂我爾時中夜得此第二明達，以本無放逸，樂住遠離，修行精勤<note n="m157.28"/>，謂無智滅而智生，闇壞而明成，無明滅而明生，謂生死智作證明達。
<p/>「復次，梵志！我已得如是定心清淨，無穢無煩，柔軟善住，得不動心，學於漏盡智通作證。我知此苦如真，知此苦集<note n="m157.29"/>，知此苦滅，知此苦滅道如真；知此漏如真，知此漏 *集，知此漏滅，知此漏滅道如真。我如是知、如是見，欲漏心解脫，有漏、無明漏心解脫，解脫已，便知解脫：生已盡，梵行已立，所作已辦，不更受有，知如真，是謂我爾時後夜得此第三明達，以本無放逸，樂住遠離，修行精 *勤，謂無智滅而智生，闇壞而明成，無明滅而明生，謂漏盡智作證明達。
<p/>「復次，梵志！若有正說而說不癡法，眾生生世，一切眾生最勝，不為苦樂所覆，當知正說者卽是我也。所以者何？我說不癡法，眾生生世，一切眾生最勝，不為苦樂所覆。」
<p/>於是，鞞蘭若梵志卽便捨杖，稽首佛足，白世尊曰：「世尊為第一，世尊為大，世尊為最，世尊為勝，世尊為等，世尊為不等，世尊無與等等，世尊無障，世尊無障人。世尊！我今自歸於佛、法及比丘眾，唯願世尊受我為優婆塞！從今日始，終身自歸，乃至命盡。」
<p/>佛說如是，鞞蘭若梵志及諸比丘聞佛所說，歡喜奉行！
<p/>黃蘆園經第十六竟<note n="m157.30"/>（千六百二字<note n="m157.31"/>）
<sid n="m158"/>　　（一五八）中阿含<note n="m158.32"/>梵志品頭那經<note n="m158.33"/>第十七<note n="m158.34"/>（第四分別誦<note n="m158.35"/>）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，頭那<note n="m158.36"/>梵志中後彷徉，往詣佛所，共相問訊，卻坐一面。世尊問曰：「頭那！若有問汝是梵志耶？汝梵志汝自稱說。」
<p/>梵志頭那答曰：「瞿曇！若有正稱說梵志者，為父母所舉，受生清淨，乃至七世父母不絕種族，生生無惡，博聞總持，誦過四典經，深達因、緣、正、文、戲五句說<note n="m158.37"/>。瞿曇！正稱說梵志者，卽是我也。所以者何？我為父母所舉，受生清淨，乃至七世父母不絕種族，生生無惡，博聞總持，誦過四典經，深達因、緣、正、文、戲五句說。」
<p/>世尊告曰：「頭那！我今問汝，隨所解答。頭那！於意云何？若昔有梵志壽終命過，誦持經書，流布經書，誦習典經，所謂夜吒、婆摩、婆摩提婆、毗奢蜜哆邏<note n="m158.38"/>、夜陀揵尼、應疑羅婆、婆私吒、迦葉<note n="m158.39"/>、婆羅婆<note n="m158.40"/>、婆和，謂此施設五種梵志，有梵志猶如梵，有梵志似如天，有梵志不越界，有梵志越界，有梵志旃荼羅<note n="m158.41"/>第五<note n="m158.42"/>。頭那！此五種梵志，汝為似誰？」
<p/>頭那白曰：「瞿曇略說此義，不廣分別，我不能知。唯願沙門瞿曇善說，令我知義！」
<p/>世尊告曰：「頭那！諦聽！善思念之，我當為汝廣分別說。」
<p/>頭那白曰：「唯然，瞿曇！」頭那梵志受教而聽。
<p/>佛言：「頭那！云何梵志猶如梵耶？若有梵志為父母所舉，受生清淨，乃至七世父母不絕種族，生生無惡<note n="m158.43"/>。彼四十八年行童子梵行，欲得經書，誦習典經。彼得經書，誦習典經已，為供養師求乞財物，如法，非不如法。云何不如法<note n="m158.44"/>？非田作，非治生，非書，非算，非數，非印，非手筆，非文章，非經，非詩，非以刀杖，非王從事。如法求乞<note n="m158.45"/>，求乞財物供養於師。布施財物已，心與慈俱，遍滿一方成就遊。如是二三四方，四維上下，普周一切，心與慈俱，無結無怨，無恚無諍，極廣甚大，無量善修，遍滿一切世間成就遊。如是悲、喜心與捨俱，無結無怨，無恚無諍，極廣甚大，無量善修，遍滿一切世間成就遊。頭那！如是梵志猶如梵也。
<p/>「頭那！云何梵志似如天耶？若有梵志為父母所舉，受生清淨，乃至七世父母不絕種族，生生無惡。彼四十八年行童子梵行，欲得經書，誦習典經。彼得經書，誦習典經已，為供養師求乞財物，如法，非不如法。云何不如法？非田作，非治生，非書，非算，非數，非印，非手筆，非文章，非經，非詩，非以刀杖，非王從事。如法求乞，求乞財物供養於師。布施財物已，行身妙行，口、意妙行。行<note n="m158.46"/>身妙行，口、意妙行已，彼因緣此，身壞命終，必昇善處，上生天中。頭那！如是梵志似如天也。
<p/>「頭那！云何梵志不越界耶？若有梵志為父母所舉，受生清淨，乃至七世父母不絕種族，生生無惡。彼四十八年行童子梵行，欲得經書，誦習典經。彼得經書，誦習典經已，為供養師求乞財物，如法，非不如法。云何不如法？非田作，非治生，非書，非算，非數，非印，非手筆，非文章，非經，非詩，非以刀杖，非王從事。如法求乞，求乞財物供養於師。布施財物已，為自求妻，如法，非不如法。云何不如法？梵志不如是，意向梵志女，令更相愛，相攝合會。彼趣梵志女，非不梵志女，亦非剎利女。不懷姙<note n="m158.47"/>，不產生<note n="m158.48"/>。頭那！以何等故梵志非趣懷姙？莫令彼男及以女人名不淨淫，是故梵志非趣懷 *姙。頭那！以何等故梵志非趣產生？莫令彼男及以女人名不淨恚，是故梵志不趣產生。頭那！彼所趣向，不為財物，不為憍慠，不為莊嚴，不為校<note n="m158.49"/>飾，但為子故<note n="m158.50"/>。彼生子已，若有故梵志要誓處所界障，住彼、持彼，不越於彼。頭那！如是梵志不越界也<note n="m158.51"/>。
<p/>「頭那！云何梵志為越界耶？若有梵志為父母所舉，受生清淨，乃至七世父母不絕種族，生生無惡。彼四十八年行童子梵行，欲得經書，誦習典經。彼得經書，誦習典經已，為供養師求乞財物，如法，非不如法。云何不如法？非田作，非治生，非書，非算，非數，非印，非手筆，非文章，非經，非詩，非以刀杖，非王從事。如法求乞，求乞財物供養於師。布施財物已，為自求妻，如法，非不如法。云何不如法？梵志不如是，意向梵志女，令更相愛，相攝合會。彼趣梵志女，非不梵志女，亦非剎利女。不懷 *姙，不產生<note n="m158.52"/>。頭那！以何等故梵志不趣懷  *姙？莫令彼男及以女人名不淨淫，是故梵志不趣懷 *姙。頭那！以何等故梵志不趣產生？莫令彼男及以女人名不淨恚，是故梵志不趣產生。頭那！彼所趣向，不為財物，不為憍慠，不為莊嚴，不為校<note n="m158.53"/>飾，但為<note n="m158.54"/>子故。彼生子已，若有故梵志要誓處所界障，不住止彼，不受持彼，便越於彼。頭那！如是梵志名越界也。
<p/>「頭那！云何梵志梵志旃荼<note n="m158.55"/>羅？若有梵志為父母所舉，受生清淨，乃至七世父母不絕種族，生生無惡。彼四十八年行童子梵行，欲得經書，誦習典經。彼得經書，誦習典經已，為供養師求乞財物，如法，非不如法。云何不如法？非田作，非治生，非書，非算，非數，非印，非手筆，非文章，非經，非詩，非以刀杖，非王從事。如法求乞，求乞財物供養於師。布施財物已，為自求妻，如法，非不如法。云何不如法？梵志不如是，意向梵志女，令更相愛，相<note n="m158.56"/>攝合會。趣彼<note n="m158.57"/>梵志女，非不梵志女，亦不剎利女。不懷 *姙，不產生。頭那！以何等故梵志不趣懷  *姙？莫令彼男及以女人名不淨淫，是故梵志不趣懷 *姙。頭那！以何等故梵志不趣產生？莫令彼男及以女人名不淨恚，是故梵志不趣產生。頭那！彼所趣向，不為財物，不為憍慠，不為莊嚴，不為 *校飾，但為子故。彼生子已，作王相應事、賊相應事、邪道相應事，作如是說：『梵志應作一切事，梵志不以此染著，亦不穢汙，猶若如火，淨亦燒，不淨亦燒。梵志不應作一切事，梵志不以此染著，亦不穢汙。』頭那！如是梵志梵志旃*荼羅。頭那！此五種梵志，汝為似誰？」
<p/>頭那白曰：「瞿曇！說此最後梵志旃荼羅者，我尚不及，況復餘耶？世尊！我已知。善逝！我已解。世尊！我今自歸於佛、法及比丘眾，唯願世尊受我為優婆塞！從今日始，終身自歸，乃至命盡。」
<p/>佛說如是，頭那梵志聞佛所說，歡喜奉行！
<p/>頭那經第十七竟<note n="m158.58"/>（千八百五十字<note n="m158.59"/>）
<sid n="m159"/>　　（一五九） *中阿含梵志品阿伽羅訶那經<note n="m159.60"/>第十八<note n="m159.61"/>（ *第四分別誦）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，阿伽羅訶那梵志中後彷徉，往詣佛所，共相問訊，卻坐一面，白曰：「瞿曇！欲有所問，聽乃敢陳。」
<p/>世尊告曰：「恣汝所問。」
<p/>梵志卽便問曰：「瞿曇！梵志經典何所依住？」
<p/>世尊答曰：「梵志經典依於人住。」
<p/>梵志卽復問曰：「瞿曇！人何所依住？」
<p/>世尊答曰：「人依稻麥住。」
<p/>梵志卽復問曰：「瞿曇！稻麥何所依住？」
<p/>世尊答曰：「稻麥依地住。」
<p/>梵志卽復問曰：「瞿曇！地何所依住？」
<p/>世尊答曰：「地依水住。」
<p/>梵志卽復問曰：「瞿曇！水何所依住？」
<p/>世尊答曰：「水依風住。」
<p/>梵志卽復問曰：「瞿曇！風何所依住？」
<p/>世尊答曰：「風依空住。」
<p/>梵志卽復問曰：「瞿曇！空何所依住？」
<p/>世尊答曰：「空無所依，但因日月，故有虛空。」
<p/>梵志卽復問曰：「瞿曇！日月何所依住？」
<p/>世尊答曰：「日月依於四王天<note n="m159.62"/>住。」
<p/>梵志卽復問曰：「瞿曇！四王天何所依住？」
<p/>世尊答曰：「四王天依三十三天住。」
<p/>梵志卽復問曰：「瞿曇！三十三天何所依住？」
<p/>世尊答曰：「三十三天依㷿摩天住。」
<p/>梵志卽復問曰：「瞿曇！㷿摩天何所依住？」
<p/>世尊答曰：「埈摩天依兜瑟哆天住。」
<p/>梵志卽復問曰：「瞿曇！兜瑟哆天何所依住？」
<p/>世尊答曰：「兜瑟哆天依化樂天住。」
<p/>梵志卽復問曰：「瞿曇！化樂天何所依住？」
<p/>世尊答曰：「化樂天依他化樂天住。」
<p/>梵志卽復問曰：「瞿曇！他化樂天何所依住？」
<p/>世尊答曰：「他化樂天依梵世住。」
<p/>梵志卽復問曰：「瞿曇！梵世何所依住？」
<p/>世尊答曰：「梵世依於大梵住。」
<p/>梵志卽復問曰：「瞿曇！大梵何所依住？」
<p/>世尊答曰：「大梵依於忍辱溫良住。」
<p/>梵志卽復問曰：「瞿曇！忍辱溫良何所依住？」
<p/>世尊答曰：「忍辱溫良依涅槃住。」
<p/>梵志卽復問曰：「瞿曇！涅槃何所依住？」
<p/>世尊告曰：「梵志意欲依無窮事，汝今從我受問無邊，然涅槃者無所依住，但涅槃滅訖，涅槃為最。梵志！以此義故，從我行梵行<note n="m159.63"/>。」
<p/>梵志白曰：「世尊！我已知。善逝！我已解。世尊！我今自歸於佛、法及比丘眾，唯願世尊受我為優婆塞！從今日始，終身自歸，乃至命盡。」
<p/>佛說如是，阿伽羅訶那梵志聞佛所說，歡喜奉行！
<p/>阿伽羅訶那經第十八竟<note n="m159.64"/>（六百三十四字<note n="m159.65"/>）
<sid n="m160"/>　　（一六○） *中阿含梵志品阿蘭那經<note n="m160.66"/>第十九<note n="m160.67"/>（ *第四分別誦）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，諸比丘於中食後集坐講堂，論如是事：「諸賢！甚奇！甚奇！人命極少，要至後世，應作善事，應行梵行，生無不死，然今世人於法行、於義行、於善行、於妙行，無為無求。」
<p/>彼時，世尊在晝行處，以淨天耳出過於人，聞諸比丘於中食後集坐講堂，論如是事：「諸賢！甚奇！甚奇！人命極少，要至後世，應作善事，應行梵行，生無不死，然今世人於法行、於義行、於善行、於妙行，無為無求。」
<p/>世尊聞已，則於晡時從燕<note n="m160.68"/>坐起，往詣講堂，在比丘眾前敷座而坐，問諸比丘：「汝論何事？以何等故集坐講堂？」
<p/>時，諸比丘白曰：「世尊！我等眾比丘於中食後集坐講堂，論如是事：『諸賢！甚奇！甚奇！人命極少，要至後世，應作善事，應行梵行，生無不死，然今世人於法行、於義行、於善行、於妙行，無為無求。』世尊！我等共論此事，以此事故集坐講堂。」
<p/>世尊歎曰：「善哉！善哉！比丘！謂汝作是說：『諸賢！甚奇！甚奇！人命極少，要至後世，應作善事，應行梵行，生無不死，然今世人於法行、於義行、於善行、於妙行，無為無求。』所以者何？我亦如是說：『甚奇！甚奇！人命極少，要至後世，應作善事，應行梵行，生無不死，然今世人於法行、於義行、於善行、於妙行，無為無求。』所以者何？乃過去世時，有眾生壽八萬歲。比丘！人壽八萬歲時，此閻浮洲極大豐樂，饒財珍寶，村邑相近，如雞一飛。比丘！人壽八萬歲時，女年五百乃當出嫁。比丘！人壽八萬歲時，唯有如是病，謂寒、熱、大小便、欲、不食、老<note n="m160.69"/>，更無餘患。
<p/>「比丘！人壽八萬歲時，有王名拘牢婆<note n="m160.70"/>，為轉輪王，聰明智慧，有四種軍，整御天下，由己自在，如法法王成就七寶。彼七寶者，輪寶、象寶、馬寶、珠寶、女寶、居士寶、主兵臣寶，是謂為七。千子具足，顏貌端正<note n="m160.71"/>，勇猛無畏，能伏他眾，必當統領此一切地，乃至大海，不以刀杖，以法教令，令得安隱。
<p/>「比丘！拘牢婆王有梵志，名阿蘭那大長者，為父母所舉，受生清淨，乃至七世父母不絕種族，生生無惡，博聞總持，誦過四典經，深達因、緣、正、文、戲五句說。比丘！梵志阿蘭那有無量百千摩納磨<note n="m160.72"/>，梵志阿蘭那為無量百千摩納磨住一無事處，教學經書。
<p/>「爾時，梵志阿蘭那獨住靜處， *燕坐思惟，心作是念：甚奇！甚奇！人命極少，要至後世，應作善事，應行梵行，生無不死，然今世人於法行、於義行、於善行、於妙行，無為無求，我寧可剃除鬚髮，著袈裟衣，至信、捨家、無家、學道。於是，梵志阿蘭那往至若干國眾多摩納磨所，而語彼曰：『諸摩納磨！我獨住靜<note n="m160.73"/>處， *燕坐思惟，心作是念：甚奇！甚奇！人命極少，要至後世，應作善事，應行梵行，生無不死，然今世人於法行、於義行、於善行、於妙行，無為無求，我今寧可剃除鬚髮，著袈裟衣，至信、捨家、無家、學道。諸摩納磨！我今欲剃除鬚髮，著袈裟衣，至信、捨家、無家、學道，汝等當作何等？』
<p/>「彼若干國眾多摩納磨白曰：『尊師！我等所知，皆蒙師恩。若尊師剃除鬚髮，著袈裟衣，至信、捨家、無家、學道者，我等亦當剃除鬚髮，著袈裟衣，至信、捨家、無家，從彼尊師出家學道。』於是，梵志阿蘭那則於後時剃除鬚髮，著袈裟衣，至信、捨家、無家、學道；彼若干國眾多摩納磨亦剃除鬚髮，著袈裟衣，至信、捨家、無家，從彼尊師梵志阿蘭那出家學道，是為尊師阿蘭那，是為尊師阿蘭那弟子名號生也。
<p/>「爾時，尊師阿蘭那為弟子說法：『諸摩納磨！甚奇！甚奇！人命極少，要至後世，應作善事，應行梵行，生無不死，然今世人於法行、於義行、於善行、於妙行，無為無求。』爾時，尊師阿蘭那為弟子說法：『諸摩納磨！甚奇！甚奇！人命極少，要至後世，應作善事，應行梵行，生無不死，然今世人於法行、於義行、於善行、於妙行，無為無求。』如是尊師阿蘭那為弟子說法。
<p/>「復次，尊師阿蘭那為弟子說法：『摩納磨！猶如朝露渧在草上，日出則消，暫有不久。如是，摩納磨！人命如朝露，甚為難得，至少少味，大苦災患，災患甚多。』如是尊師阿蘭那為弟子說法。復次，尊師阿蘭那為弟子說法：『摩納磨！猶大雨時，渧水成泡，或生或滅，如是，摩納磨！人命如泡，甚為難得，至少少味，大苦災患，災患甚多。』如是尊師阿蘭那為弟子說法。復次，尊師阿蘭那為弟子說法：『摩納磨！猶如以杖投著水中，還出至速。如是，摩納磨！人命如杖，投水出速，甚為難得，至少少味，大苦災患，災患甚多。』如是尊師阿蘭那為弟子說法。
<p/>「復次，尊師阿蘭那為弟子說法：『摩納磨！猶新瓦盂<note n="m160.74"/>，投水卽出，著風熱中，乾燥至速。如是，摩納磨！人命如新瓦 *盂，水漬速燥，甚為難得，至少少味，大苦災患，災患甚多。』如是尊師阿蘭那為弟子說法。復次，尊師阿蘭那為弟子說法：『摩納磨！猶如小段肉著大釜水中，下熾然火，速得消盡。如是，摩納磨！人命如肉消，甚為難得，至少少味，大苦災患，災患甚多。』如是尊師阿蘭那為弟子說法。復次，尊師阿蘭那為弟子說法：『摩納磨！猶縛賊送至標下殺，隨其舉足，步步趣死，步步趣命盡。如是，摩納磨！人命如賊，縛送標下<note n="m160.75"/>殺，甚為難得，至少少味，
<p/>大苦災患，災患甚多。』如是尊師阿蘭那為弟子說法。
<p/>「復次，尊師阿蘭那為弟子說法：『摩納磨！猶如屠兒牽牛殺之<note n="m160.76"/>，隨其舉足，步步趣死，步步趣命盡。如是，摩納磨！人命如牽牛殺，甚為難得，至少少味，大苦災患，災患甚多。』如是尊師阿蘭那為弟子說法。復次，尊師阿蘭那為弟子說法：『摩納磨！猶如機織，隨其行緯，近成近訖。如是，摩納磨！人命如機織訖，甚為難得，至少少味，大苦災患，災患甚多。』如是尊師阿蘭那為弟子說法。復次，尊師阿蘭那為弟子說法：『摩納磨！猶如山水，瀑漲<note n="m160.77"/>流疾，多有所漂，水流速駃<note n="m160.78"/>，無須臾停。如是，摩納磨！人壽行速，去無一時住。如是<note n="m160.79"/>，摩納磨！人命如駃水流，甚為難得，至少少味，大苦災患，災患甚多。』如是尊師阿蘭那為弟子說法。
<p/>「復次，尊師阿蘭那為弟子說法：『摩納磨！猶如夜闇以杖投地，或下頭墮地，或上頭墮地，或復臥墮，或墮淨處，或墮不淨處。如是，摩納磨！眾生為無明所覆，為愛所繫，或生泥犁<note n="m160.80"/>，或生畜生，或生餓鬼，或生天上，或生人間。如是，摩納磨！人命如闇杖投<note n="m160.81"/>地，甚為難得，至少少味，大苦災患，災患甚多。』如是尊師阿蘭那為弟子說法。
<p/>「復次，尊師阿蘭那為弟子說法：『摩納磨！我於世斷除貪伺，心無有諍，見他財物諸生活具，不起貪伺，欲令我得，我於貪伺淨除其心。如是瞋恚、睡眠、掉<note n="m160.82"/>悔，我於世斷疑度惑，於諸善法無有猶豫，我於疑惑淨除其心。摩納磨！汝等於世亦當斷除貪伺，心無有諍，見他財物諸生活具，不起貪伺，欲令我得，汝於貪伺淨除其心。如是瞋恚、睡眠、 *掉悔，汝於世斷疑度惑，於諸善法無有猶豫。』如是尊師阿蘭那為弟子說法。
<p/>「復次，尊師阿蘭那為弟子說法：『摩納磨！我心與慈俱，遍滿一方成就遊。如是二三四方，四維上下，普周一切，心與慈俱，無結無怨，無恚無諍，極廣甚大，無量善修，遍滿一切世間成就遊。如是悲、喜心與捨俱，無結無怨，無恚無諍，極廣甚大，無量善修，遍滿一切世間成就遊。摩納磨！汝等亦當心與慈俱，遍滿一方成就遊。如是二三四方，四維上下，普周一切，心與慈俱，無結無怨，無恚無諍，極廣甚大，無量善修，遍滿一切世間成就遊。如是悲、喜心與捨俱，無結無怨，無恚無諍，極廣甚大，無量善修，遍滿一切世間成就遊。』如是尊師阿蘭那為弟子說法。
<p/>「復次，尊師阿蘭那為弟子說梵世法。若尊師阿蘭那為說梵世法時，諸弟子等有不具足奉行法者，彼命終已，或生四王天，或生三十三天，或生㷿摩<note n="m160.83"/>天，或生兜瑟<note n="m160.84"/>哆<note n="m160.85"/>天，或生化樂天，或生他化樂天。若尊師阿蘭那為說梵世法時，諸弟子等設有具足奉行法者，修四梵室<note n="m160.86"/>，捨離於欲，彼命終已，得生梵天。爾時，尊師阿蘭那而作是念：我不應與弟子等同，俱至後世共生一處，我今寧可更修增上慈，修增上慈已，命終得生晃昱天<note n="m160.87"/>中。
<p/>「尊師阿蘭那則於後時更修增上慈，修增上慈已，命終得生晃昱天中。尊師阿蘭那及諸弟子學道不虛<note n="m160.88"/>，得大果報。比丘！於意云何？昔時尊師阿蘭那者謂異人耶？莫作斯念！所以者何？比丘！當知卽是我也。我於爾時名尊師阿蘭那，我於爾時有無量百千弟子，我於爾時為諸弟子說梵世法。
<p/>「我說梵世法時，諸弟子等有不具足奉行法者，彼命終已，或生四王天，或生三十三天，或生㷿 *摩天，或生兜瑟哆<note n="m160.89"/>天，或生化樂天，或生他化樂天。我說梵世法時，諸弟子等設有具足奉行法者，修四梵室，捨離於欲，彼命終已，得生梵天。我於爾時而作是念：我不應與弟子等同，俱至後世共生一處，我今寧可更修增上慈，修增上慈已，命終得生晃昱天中。我於後時更修增上慈，修增上慈已，命終得生晃昱天中。我於爾時及諸弟子學道不虛，得大果報。
<p/>「我於爾時自饒益，亦饒益他，饒益多人，愍傷世間，為天為人求義及饒益，求安隱快樂。我於爾時說法不至究竟，不究竟白淨、不究竟梵行、不究竟梵行訖。我於爾時不離生老病死、啼哭憂慼，亦未能得脫一切苦。比丘！我今出世，如來、無所著、等正覺、明行成為、善逝、世間解、無上士、道法御、天人師，號佛、眾祐，我今自饒益，亦饒意他，饒益多人，愍傷世間，為天為人求義及饒益，求安隱快樂。我今說法得至究竟，究竟白淨、究竟梵行、究竟梵行訖，我今已離生老病死、啼哭憂慼，我今已得脫一切苦。
<p/>「比丘！若有正說者，人命極少，要至後世，應行善事，應行梵行，生無<note n="m160.90"/>不死。比丘！今是正說。所以者何？今若有長壽，遠至百歲，或復小過者。若有長壽者，命存三百時，春時百、夏時百、冬時百。是命存千二百月，春四百<note n="m160.91"/>、夏四百、冬四百。命存千二百月者，命存二千四百半月，春八百、夏八百、冬八百。命存二千四百半月者，三萬六千晝夜，春萬二千<note n="m160.92"/>、夏 *萬二千、冬 *萬二千。命存三萬六千晝夜者，七萬二千食，及障礙及母乳。
<p/>「於有障礙，苦不食，瞋不食，病不食，有事不食，行來不食，至王間不食，齋日不食，不得者不食，是謂比丘一<note n="m160.93"/>百歲命存百歲數、時數、歲時數、月數、半月數、月半月數、晝數、夜數、晝夜數、食數、障礙數、食障礙數。比丘！若有尊師所為弟子起大慈哀，憐念愍傷，求義及饒益，求安隱快樂者，我今已作，汝亦當復作，至無事處、山林樹下、空安靜處， *燕坐思惟，勿得放逸！勤加精進，莫令後悔！此是我之教敕，是我訓誨。」
<p/>佛說如是，彼諸比丘聞佛所說，歡喜奉行！
<p/>阿蘭那經第十九竟<note n="m160.94"/>（三千二百九十一字<note n="m160.95"/>）
<p/>中阿含經卷第四十（七千三百七十七<note n="m160.96"/>字<note n="m160.97"/>）（ *第四分別誦）<note n="m160.98"/>  
<sid n="m161"/>　　（一六一）中阿含<note n="m161.1"/>梵志品梵摩經<note n="m161.2"/>第二十<note n="m161.3"/>（第四分別誦<note n="m161.4"/>）
<p/>我聞如是：
<p/>一時，佛遊鞞陀提<note n="m161.5"/>國，與大比丘眾俱。
<p/>爾時，彌薩羅<note n="m161.6"/>有梵志，名曰梵摩<note n="m161.7"/>，極大富樂，資財無量，畜牧產業不可稱計，封戶食邑種種具足豐饒<note n="m161.8"/>。彌薩羅乃至水草木，謂摩竭陀王未生怨鞞陀提子<note n="m161.9"/>特與梵封<note n="m161.10"/>。梵志梵摩有一摩納<note n="m161.11"/>，名優多羅<note n="m161.12"/>，為父母所舉，受生清淨，乃至七世父母不絕種族，生生無惡，博聞總持，誦過四典經<note n="m161.13"/>，深達因、緣、正、文、戲五句說。
<p/>梵志梵摩聞有沙門瞿曇釋種子捨釋宗族，剃除鬚髮，著袈裟衣，至信、捨家、無家、學道，遊鞞陀提國，與大比丘眾俱。彼沙門瞿曇有大名稱，周聞十方，彼沙門瞿曇如來、無所著、等正覺、明行成為、善逝、世間解、無上士、道法御、天人師，號佛、眾祐<note n="m161.14"/>。彼於此世，天及魔、梵、沙門、梵志，從人至天，自知自覺，自作證成就遊。彼說法，初妙、中妙、竟亦妙，有義有文，具足清淨，顯現梵行。
<p/>復次，聞彼沙門瞿曇成就三十二大人之相<note n="m161.15"/>，若成就大人相者，必有二處真諦不虛。若在家者，必為轉輪王，聰明智慧，有四種軍<note n="m161.16"/>，整御天下，由己自在，如法法王成就七寶。彼七寶者，輪寶、象寶、馬寶、珠寶、女寶、居士寶、主兵臣寶，是謂為七。千子具足，顏貌端正<note n="m161.17"/>，勇猛無畏，能伏他眾。彼必統領此一切地乃至大海，不以刀杖，以法教令，令得安隱。若剃除鬚髮，著袈裟衣，至信、捨家、無家、學道者，必得如來、無所著、等正覺，名稱流布，周聞十方。
<p/>梵志梵摩聞已，告曰：「優多羅！我聞如是：彼沙門瞿曇釋種子捨釋宗族，剃除鬚髮，著袈裟衣，至信、捨家、無家、學道，遊鞞陀提國，與大比丘眾俱。優多羅！彼沙門瞿曇有大名稱，周聞十方，彼沙門瞿曇如來、無所著、等正覺、明行成為、善逝、世間解、無上士、道法御、天人師，號佛、眾祐。彼於此世，天及魔、梵、沙門、梵志，從人至天，自知自覺，自作證成就遊。彼說法<note n="m161.18"/>，初妙、中妙、竟亦妙，有義有文，具足清淨，顯現梵行。
<p/>「復次，優多羅！彼沙門瞿曇成就三十二大人之相，若成就大人相者，必有二處真諦不虛。若在家者，必為轉輪王，聰明智慧，有四種軍，整御天下，由己自在，如法法王成就七寶。彼七寶者，輪寶、象寶、馬寶、珠寶、女寶、居士寶、主兵臣寶，是謂為七。千子具足，顏貌端 *正，勇猛無畏，能伏他眾。彼必統領此一切地乃至大海，不以刀杖，以法教令，令得安隱。若剃除鬚髮，著袈裟衣，至信、捨家、無家、學道者，必得如來、無所著、等正覺，名稱流布，周聞十方。
<p/>「優多羅！汝受持諸經，有三十二大人之相。若成就大人相者，必有二處真諦不虛。若在家者，必為轉輪王，聰明智慧，有四種軍，整御天下，由己自在，如法法王成就七寶。彼七寶者，輪寶、象寶、馬寶、珠寶、女寶、居士寶、主兵臣寶，是謂為七。千子具足，顏貌端 *正，勇猛無畏，能伏他眾。彼必統領此一切地乃至大海，不以刀杖，以法教令，令得安隱。若剃除鬚髮，著袈裟衣，至信、捨家、無家、學道者，必得如來、無所著、等正覺，名稱流布，周聞十方。」
<p/>優多羅答曰：「唯然，世<note n="m161.19"/>尊！我受持諸經，有三十二大人之相。若成就大人相者，必有二處真諦不虛。若在家者，必為轉輪王，聰明智慧，有四種軍，整御天下，由己自在，如法法王成就七寶。彼七寶者，輪寶、象寶、馬寶、珠寶、女寶、居士寶、主兵臣寶，是謂為七。千子具足，顏貌端 *正，勇猛無畏，能伏他眾。彼必統領此一切地乃至大海，不以刀杖，以法教令，令得安隱。若剃除鬚髮，著袈裟衣，至信、捨家、無家、學道者，必得如來、無所著、等正覺，名稱流布，周聞十方。」
<p/>梵志梵摩告曰：「優多羅！汝往詣彼沙門瞿曇所，觀彼沙門瞿曇為如是？為不如是？實有三十二大人相<note n="m161.20"/>耶？」
<p/>優多羅摩納聞已，稽首梵志梵摩足，繞三匝而去。往詣佛所，共相問訊，卻坐一面，觀世尊身三十二相。彼見世尊身有三十相，於二相疑惑：陰馬藏<note n="m161.21"/>及廣長舌<note n="m161.22"/>。世尊念曰：此優多羅於我身觀三十二相，彼見有三十相，於二相疑惑：陰馬藏及廣長舌，我今寧可斷其疑惑。世尊知已，卽如其像作如意足，如其像作如意足已，令優多羅摩納見我身陰馬藏<note n="m161.23"/>及廣長舌。
<p/>於是，世尊卽如其像作如意足，如其像作如意足已，優多羅摩納見世尊身陰馬藏及廣長舌。廣長舌者，從口出舌，盡覆其面。優多羅摩納見已，而作是念：沙門瞿曇成就三十二大人之相。若成就大人相者，必有二處真諦不虛。若在家者，必為轉輪王，聰明智慧，有四種軍，整御天下，由己自在，如法法王成就七寶。彼七寶者，輪寶、象寶、馬寶、珠寶、女寶、居士寶、主兵臣寶，是謂為七。千子具足，顏貌端 *正，勇猛無畏，能伏他眾。彼必統領此一切地乃至大海，不以刀杖，以法教令，令得安隱。若剃除鬚髮，著袈裟衣，至信、捨家、無家、學道者，必得如來、無所著、等正覺，名稱流布，周聞十方。
<p/>優多羅摩納復作是念：我寧可極觀威儀禮節，及觀遊行所趣。於是，優多羅摩納尋隨佛行，於夏四月觀威儀禮節，及觀遊行所趣。優多羅摩納過夏四月，悅可世尊威儀禮節，及觀遊行所趣，白曰：「瞿曇！我今有事，欲還請辭。」
<p/>世尊告曰：「優多羅！汝去隨意。」
<p/>優多羅摩納聞世尊所說，善受善持，卽從座<note n="m161.24"/>起，繞三匝而去，往詣梵志梵摩所，稽首梵志梵摩足，卻坐一面。
<p/>梵志梵摩問曰：「優多羅！實如所聞，沙門瞿曇有大名稱，周聞十方，為如是？為不如是？實有三十二大人相耶？」
<p/>優多羅摩納答曰：「唯然，尊！實如所聞，沙門瞿曇有大名稱，周聞十方，沙門瞿曇如是，非不如是，實有三十二相。尊！沙門瞿曇足安平立，是謂，尊！沙門瞿曇大人大人之相。復次，尊！沙門瞿曇足下生輪，輪有千輻，一切具足，是謂，尊！沙門瞿曇大人大人之相。復次，尊！沙門瞿曇足指纖長，是謂，尊！沙門瞿曇大人大人之相。復次，尊！沙門瞿曇足周正直，是謂，尊！沙門瞿曇大人大人之相。復次，尊！沙門瞿曇足跟踝後兩邊平滿，是謂，尊！沙門瞿曇大人大人之相。復次，尊！沙門瞿曇足兩踝[月*膺]<note n="m161.25"/>，是謂，尊！沙門瞿曇大人大人之相。復次，尊！沙門瞿曇身毛上向，是謂，尊！沙門瞿曇大人大人之相。復次，尊！沙門瞿曇手足網縵，猶如鴈<note n="m161.26"/>王，是謂，尊！沙門瞿曇大人大人之相。
<p/>「復次，尊！沙門瞿曇手足極妙，柔弱軟<note n="m161.27"/>軟<note n="m161.28"/>，猶兜羅<note n="m161.29"/>華，是謂，尊！沙門瞿曇大人大人之相。復次，尊！沙門瞿曇肌皮 *軟細，塵水不著，是謂，尊！沙門瞿曇大人大人之相。復次，尊！沙門瞿曇一一毛，一一毛者，身一一孔一毛生，色若紺青，如螺右旋，是謂，尊！沙門瞿曇大人大人之相<note n="m161.30"/>。復次，尊！沙門瞿曇鹿𨄔<note n="m161.31"/>腸，猶如鹿王，是謂，尊！沙門瞿曇大人大人之相。復次，尊！沙門瞿曇陰馬藏，猶良馬王，是謂，尊！沙門瞿曇大人大人之相。復次，尊！沙門瞿曇身形圓好，猶尼拘類樹<note n="m161.32"/>，上下圓相稱，是謂，尊！沙門瞿曇大人大人之相。復次，尊！沙門瞿曇身不阿曲，身不曲者，平立伸<note n="m161.33"/>手以摩其膝，是謂，尊！沙門瞿曇大人大人之相。
<p/>「復次，尊！沙門瞿曇身黃金色，如紫磨金，是謂，尊！沙門瞿曇大人大人之相。復次，尊！沙門瞿曇身七處滿，七處滿者，兩手、兩足、兩肩及頸<note n="m161.34"/>，是謂，尊！沙門瞿曇大人大人之相。復次，尊！沙門瞿曇其上身大，猶如師子，是謂，尊！沙門瞿曇大人大人之相。復次，尊！沙門瞿曇師子頰車，是謂，尊！沙門瞿曇大人大人之相。復次，尊！沙門瞿曇脊背平直，是謂，尊！沙門瞿曇大人大人之相。復次，尊！沙門瞿曇兩肩上連，通頸平滿，是謂，尊！沙門瞿曇大人大人之相。復次，尊！沙門瞿曇四十齒，平<note n="m161.35"/>齒、不;踈齒、白齒、通味第一味<note n="m161.36"/>，是謂，尊！沙門瞿曇大人大人之相。復次，尊！沙門瞿曇梵音可愛，其聲猶如迦羅毘伽<note n="m161.37"/>，是謂，尊！沙門瞿曇大人大人之相。
<p/>「復次，尊！沙門瞿曇廣長舌，廣長舌者，舌從口出，遍覆其面，是謂，尊！沙門瞿曇大人大人之相。復次，尊！沙門瞿曇承淚處滿，猶如牛王<note n="m161.38"/>，是謂，尊！沙門瞿曇大人大人之相。復次，尊！沙門瞿曇眼色紺青，是謂，尊！沙門瞿曇大人大人之相。復次，尊！沙門瞿曇頂有肉髻，團圓相稱，髮螺右旋，是謂，尊！沙門瞿曇大人大人之相。復次，尊！沙門瞿曇眉間生毛，潔白右縈<note n="m161.39"/>，是謂，尊！沙門瞿曇大人大人之相。是謂，尊！沙門瞿曇成就三十二大人之相。
<p/>「若成就大人相者，必有二處真諦不虛。若在家者，必為轉輪王，聰明智慧，有四種軍，整御天下，由己自在，如法法王成就七寶。彼七寶者，輪寶、象寶、馬寶、珠寶、女寶、居士寶、主兵臣寶，是謂為七。千子具足，顏貌端 *正，勇猛無畏，能伏他眾。彼必統領此一切地乃至大海，不以刀杖，以法教令，令得安隱。若剃除鬚髮，著袈裟衣，至信、捨家、無家、學道者，必得如來、無所著、等正覺，名稱流布，周聞十方。
<p/>「復次，尊！我見沙門瞿曇著衣、已著衣，被衣、已被衣，出房、已出房，出園、已出園，行道至村間，入村、已入村，在巷，入家、已入家，正床、已正床，坐、已坐，澡手、已澡手，受飲食、已受飲食，食、已食，澡手咒願，從 *座起，出家、已出家，在巷，出村、已出村，入園、已入園，入房、已入房。尊！沙門瞿曇著衣齊整，不<note n="m161.40"/>高不下，衣不近體，風不能令衣遠離身。尊！沙門瞿曇被衣齊整，不高不下，衣不近體，風不能令衣遠離身。尊！沙門瞿曇常著新衣，隨順於聖，以刀割截，染作惡色，如是彼聖染作惡色。彼持衣者，不為財物，不為貢高，不為自飾，不為莊嚴，但為障蔽蚊虻、風日之所觸故，及為慚愧，覆其身故。
<p/>「彼出房時，身不低仰。尊！沙門瞿曇出房時，終不低身。尊！沙門瞿曇若欲行時，先舉右足，正舉正下，行不擾亂，亦無惡亂，行時兩踝<note n="m161.41"/>終不相掁<note n="m161.42"/>。尊！沙門瞿曇行時不為塵土所坌。所以者何？以本善行故。彼出園時，身不低仰。尊！沙門瞿曇出園時，終不低身，往到村間，身極右旋，觀察如龍，遍觀而觀，不恐不怖，亦不驚懼，觀於諸方。所以者何？以如來、無所著、等正覺故。彼入村時，身不低仰。尊！沙門瞿曇入村時，終不低身，彼在街巷不低視，亦不仰視，唯直正視，於中不礙所知所見。
<p/>「尊！沙門瞿曇諸根常定。所以者何？以本善行故。彼入家時，身不低仰。尊！沙門瞿曇入家時，終不低身。尊！沙門瞿曇迴身右旋，正床而坐。彼於床上不極身力坐，亦不以手案䏶<note n="m161.43"/>坐床。彼坐床已，不悒悒，不煩惱，亦復不樂。受澡水時，不高不下，不多不少。彼受飲食，不高不下，不多不少。尊！沙門瞿曇受食平鉢，等羹飲<note n="m161.44"/>食。尊！沙門瞿曇摶<note n="m161.45"/>食，齊整徐著口中， *摶食未至，不豫張口，及在口中三嚼而咽，無飯及羹亦不斷碎，有餘在口，復內後 *摶<note n="m161.46"/>。
<p/>「尊！沙門瞿曇以三事清淨，食欲得味，不欲染味彼食<note n="m161.47"/>，不為財物，不為貢<note n="m161.48"/>高，不為自飾，不為莊嚴，但欲存身，久住無患，用止故疹，不起新病，存命無患<note n="m161.49"/>，有力快樂。飯食已訖，受澡<note n="m161.50"/>手水，不高不下，不多不少。受澡鉢水，不高不下，不多不少。彼洗手淨已，其鉢亦淨。洗鉢淨已，其手亦淨。拭手已，便拭鉢。拭鉢已，便拭手。彼洗拭鉢已，安著一面，不近不遠，不數觀鉢，亦不為鉢。彼不毀呰此食，亦不稱譽彼食，但暫<note n="m161.51"/>默然<note n="m161.52"/>已，為諸居士說法，勸發渴仰，成就歡喜。無量方便為彼說法，勸發渴仰，成就歡喜已，卽從座<note n="m161.53"/>起，便退而還。彼出家時，身不低仰。
<p/>「尊！沙門瞿曇出家時，終不低身。彼在街巷不低視，亦不仰視，唯直正視，於中不礙所知所見。尊！沙門瞿曇諸根常定。所以者何？以本善行故。彼出村時，身不低仰。尊！沙門瞿曇出村時，終不低身。彼入園時，身不低仰。尊！沙門瞿曇入園時，終不低身。彼中食後，收舉衣鉢，澡洗手足，以尼師檀<note n="m161.54"/>著於肩上，入房宴<note n="m161.55"/>坐。尊！沙門瞿曇饒益世間故，入房 *宴坐。尊！沙門瞿曇則於晡時從 *宴坐起，面色光澤。所以者何？以如來、無所著、等正覺故。
<p/>「尊！沙門瞿曇口出八種音聲<note n="m161.56"/>，一曰甚深，二曰毘摩樓簸，三曰入心，四曰可愛，五曰極滿，六曰活瞿，七曰分了，八曰智也。多人所愛，多人所樂，多人所念，令得心定。尊！沙門瞿曇隨眾說法，聲不出眾外，唯在於眾，為彼說法，勸發渴仰，成就歡喜。無量方便為彼說法，勸發渴仰，成就歡喜已，卽從 *座起，還歸<note n="m161.57"/>本所。尊！沙門瞿曇其像如是，但有殊勝復過於是。尊！我欲詣彼沙門瞿曇，從學梵行。」
<p/>梵志梵摩告曰：「隨意。」
<p/>於是，優多羅摩納稽首梵志梵摩足，繞三匝而去，往詣佛所，稽首佛足，卻坐一面，白曰：「世尊！願從世尊學道受具足，成就比丘，得從世尊修行梵行。」
<p/>於是，世尊度優多羅摩納，令學道受具足。度優多羅摩納，令學道受具足已，遊行鞞陀提國，與大比丘眾俱，展轉進前，到彌薩羅，住彌薩羅大天㮈林。
<p/>彼彌薩羅梵志、居士聞沙門瞿曇釋種子捨釋宗族，出家學道，遊行鞞陀提國，與大比丘眾俱，展轉來至此彌薩羅，住大天㮈林：「沙門瞿曇有大名稱，周聞十方，沙門瞿曇如來、無所著、等正覺、明行成為、善逝、世間解、無上士、道法御、天人師，號佛、眾祐，彼於此世，天及魔、梵、沙門、梵志，從人至天，自知自覺，自作證成就遊。彼說法，初妙、中妙、竟亦妙，有義有文，具足清淨，顯現梵行。若有見如來、無所著、等正覺，敬重禮拜，供養承事者，快得善利。我等寧可共往見彼沙門瞿曇，禮拜供養。」
<p/>彼彌薩羅梵志、居士各與等類眷屬相隨，從彌薩羅出，北行至大天㮈林，欲見世尊禮拜供養。往詣佛已，或有彌薩羅梵志、居士<note n="m161.58"/>稽首佛足，卻坐一面。或有與佛共相問訊，卻坐一面。或有叉手向佛，卻坐一面。或有遙見佛已，默然而坐。彼彌薩羅梵志、居士各各坐已，佛為說法，勸發渴仰，成就歡喜。無量方便為彼說法，勸發渴仰，成就歡喜已，默然而住。
<p/>梵志梵摩聞沙門瞿曇釋種子捨釋宗族，出家學道，遊行鞞陀提國，與大比丘眾俱，展轉來至此彌薩羅國，住大天㮈林：「彼沙門瞿曇有大名稱，周聞十方，彼沙門瞿曇如來、無所著、等正覺、明行成為、善逝、世間解、無上士、道法御、天人師，號佛、眾祐，彼於此世，天及魔、梵、沙門、梵志，從人至天，自知自覺，自作證成就遊。彼說法，初妙、中妙、竟亦妙，有義有文，具足清淨，顯現梵行。若有見如來、無所著、等正覺，敬重禮拜，供養承事者，快得善利。我寧可往見沙門瞿曇，禮拜供養。」
<p/>梵志梵摩告御者曰：「汝速嚴駕，我今<note n="m161.59"/>欲往詣沙門瞿曇。」
<p/>御者受教，卽速嚴駕訖，還白曰：「嚴駕已畢，尊自知時。」於是，梵摩乘極賢妙車，從彌薩羅出，北行至大天㮈林，欲見世尊禮拜供養。
<p/>爾時，世尊在無量眾前後圍繞而為說法。梵志梵摩遙見世<note n="m161.60"/>尊在無量眾前後圍繞而為說法，見已，恐怖。於是，梵摩卽避在道側，至樹下住，告一摩納：「汝往詣彼沙門瞿曇，為我問訊聖體康強，安快無病，起居輕便，氣力如常耶？作如是語：『瞿曇！我師梵摩問訊聖體康強，安快無病，起居輕便，氣力如常耶？瞿曇！我師梵摩欲來見沙門瞿曇。』」
<p/>於是，摩納卽受教行，往詣佛所，共相問訊，卻坐一面，白曰：「瞿曇！我師梵摩問訊聖體康強，安快無病，起居輕便，氣力如常耶？瞿曇！我師梵摩欲來見<note n="m161.61"/>沙門瞿曇。」
<p/>世尊告曰：「摩納！令梵志梵摩安隱快樂，令天及人、阿修羅、揵沓惒<note n="m161.62"/>、羅剎及餘種種身安隱快樂。摩納！梵志梵摩欲來隨意。」
<p/>於是，摩納聞佛所說，善受善持，卽從座<note n="m161.63"/>起，繞佛三匝而去，還詣梵志梵摩所，白曰：「尊！我已通沙門瞿曇，彼沙門瞿曇今住待尊，唯尊知時。」
<p/>梵志梵摩卽從車下，步詣佛所。彼眾遙見梵志梵摩來，卽從座<note n="m161.64"/>起，開道避之。所以者何？以有名德及多識故。
<p/>梵志梵摩告彼眾曰：「諸賢！各各復坐！我欲直往見沙門瞿曇。」於是，梵摩往詣佛所，共相問訊，卻坐一面。
<p/>爾時，梵摩不壞二根，眼根及耳根。梵志梵摩坐已。諦觀佛身三十二相，彼見三十相，於二相有疑：陰馬藏及廣長舌。梵志梵摩卽時以偈問世尊曰：
<p/>「如我昔曾所聞，三十二大人相，
<p/>於中求不見二，尊沙門瞿曇身，
<p/>為有陰馬藏不？一切人尊深密，
<p/>云何為人最尊？不現視微妙舌，
<p/>若尊有廣長舌，唯願令我得見，
<p/>今實有疑惑心，願調御決我疑。」
<p/>世尊作是念：此梵志梵摩求我身三十二相，彼見三十，於二有疑：陰馬藏及廣長舌，我今寧可除彼疑惑。世尊知已，作如其像如意足，作如其像如意足已，梵志梵摩見世尊身陰馬藏及廣長舌。於中廣長舌者，舌從口出，盡覆其面。世尊止如意足已，為梵志梵摩說此頌曰：
<p/>「謂汝昔曾所聞，三十二大人相，
<p/>彼一切在我身，滿具足最上正。
<p/>調御斷於我疑，梵志發微妙信，
<p/>至難得見聞，最上正盡覺。
<p/>出世為極難，最上正盡覺，
<p/>梵志我正覺，無上正法王。」
<p/>梵志梵摩聞已，而作是念：此沙門瞿曇成就三十二大人之相，謂成就大人相者，必有二處真諦不虛。若在家者，必為轉輪王，聰明智慧，有四種軍，整御天下，如法法王成就七寶。彼七寶者，輪寶、象寶<note n="m161.65"/>、馬寶、珠寶、女寶、居士寶、主兵臣寶，是謂為七。千子具足，顏貌端 *正，勇猛無畏，能伏他眾。彼必統領此一切地乃至大海，不以刀杖<note n="m161.66"/>，以法教令，令得安隱。若剃除鬚髮，著袈裟衣，至信、捨家、無家、學道者，必得如來、無所著、等正覺，名稱流布，周聞十方。
<p/>於是，世尊而作是念：此梵志梵摩長夜無諛<note n="m161.67"/>諂、無欺誑，所欲所問者，一切欲知非為觸嬈，彼亦如是，我寧可說<note n="m161.68"/>彼甚深阿毘曇<note n="m161.69"/>。世尊知已，為梵志梵摩卽說頌曰：
<p/>「現世樂法故，饒益為後世，
<p/>梵志汝問事，隨本意所思，
<p/>彼彼諸問事，我為汝斷疑。」
<p/>世尊已<note n="m161.70"/>許問，梵志梵摩故，
<p/>便問世尊事，隨本意所思：
<p/>「云何為梵志？三達<note n="m161.71"/>有何義？
<p/>以何說無著？何等正盡<note n="m161.72"/>覺？」
<p/>爾時，世尊以頌答曰：
<p/>「滅惡不善法，立住擇<note n="m161.73"/>梵行，
<p/>修習梵志行<note n="m161.74"/>，以此為梵志。
<p/>明達於過去，見樂及惡道，
<p/>得無明盡<note n="m161.75"/>說<note n="m161.76"/>，知是立牟尼<note n="m161.77"/>。
<p/>善知清淨心，盡脫淫怒癡，
<p/>成就於三明<note n="m161.78"/>，以此為三達。
<p/>遠離不善法，正住第一義，
<p/>第一世所敬，以此為無著。
<p/>饒益天及人，與眼滅壞諍，
<p/>普知現視盡，以此正盡<note n="m161.79"/>覺。」
<p/>於是，梵摩卽從座<note n="m161.80"/>起，欲稽首佛足。彼時大眾同時俱發高大音聲：「沙門瞿曇甚奇！甚特！有大如意足，有大威德，有大福祐，有大威神。所以者何？此彌薩羅國所有梵志、居士者，梵志梵摩於彼最第一，謂出生故，梵志梵摩為父母所舉，受生清淨，乃至七世父母不絕種族，生生無惡，彼為沙門瞿曇極下意尊敬作禮，供養奉事。沙門瞿曇甚奇！甚特！有大如意足，有大威德，有大福祐，有大威神。所以者何？此彌薩羅國所有梵志、居士者，梵志梵摩於彼最第一，謂學書故，梵志梵摩博聞總持，誦過四典經，深達因、緣、正、文、戲五句說，彼為沙門瞿曇極下意尊敬作禮，供養奉事。
<p/>「沙門瞿曇甚奇！甚特！有大如意足，有大威德，有大福祐，有大威神。所以者何？此彌薩羅國所有梵志、居士者，梵志梵摩於彼最第一，謂財物故，梵志梵摩極大富樂，資財無量，畜牧產業不可稱計，封戶食邑種種具足 *豐饒，彌薩羅乃至水草木，謂王摩竭陀<note n="m161.81"/>未生怨鞞陀提子特<note n="m161.82"/>與梵封，彼為沙門瞿曇極下意尊敬作禮，供養奉事。沙門瞿曇甚奇！甚特！有大如意足，有大威德，有大福祐，有大威神。所以者何？此彌薩羅國所有梵志、居士者，梵志梵摩於彼最第一，謂壽命故。梵志梵摩極大長老，壽命具足，年百二十六<note n="m161.83"/>，彼為沙門瞿曇極下意尊敬作禮，供養奉事。」
<p/>是時，世尊以他心智知彼大眾心之所念，世尊知已，告梵志梵摩：「止！止！梵志！但心喜<note n="m161.84"/>足，可還復坐，為汝說法。」
<p/>梵志梵摩稽首佛足，卻坐一面。世尊為彼說法，勸發渴仰，成就歡喜。無量方便為彼說法，勸發渴仰，成就歡喜已，如諸佛法，先說端正<note n="m161.85"/>法，聞者歡悅，謂說施、說戒、說生天法，毀呰欲為災患，生死為穢，稱嘆無欲為妙，道品白淨。為說是已，佛知彼有歡喜心、具足心、柔軟心、堪耐心、昇上心、一向心、無疑心、無蓋心，有能有力受佛<note n="m161.86"/>正法，謂如諸佛所說正要<note n="m161.87"/>，世尊具為彼說苦、集<note n="m161.88"/>、滅、道。梵志梵摩卽於 *座上見四聖諦──苦、 *集、滅、道，猶如白素，易染為色<note n="m161.89"/>。如是梵摩卽於 *座上見四聖諦──苦、 *集、滅、道。
<p/>於是，梵摩見法得法，覺白淨法，斷疑度惑，更無餘尊，不復由他，無有猶豫，已住果證，於世尊法得無所畏，卽從 *座起，稽首佛足：「世尊！我今自歸於佛、法及比丘眾，唯願世尊受我為優婆塞！從今日始，終身自歸，乃至命盡。」
<p/>時，梵志梵摩叉手向佛，白曰：「世尊！唯願明日垂顧受請，及比丘眾！」
<p/>世尊為梵志梵摩故，默然而受。
<p/>梵志梵摩知世尊默然受已，稽首佛足，饒三匝而去，還歸其家，卽於其夜施設餚饌極妙上味<note n="m161.90"/>、種種豐饒食噉含消。施設已訖，平旦敷床，至時唱曰：「世尊！飯<note n="m161.91"/>食已辦，唯聖知時。」
<p/>於是，世尊過夜平旦，著衣持鉢，比丘翼從，世尊在前，往詣梵志梵摩家，於比丘眾前敷座而坐。梵志梵摩知世尊及比丘眾眾坐已定，自行澡水，以上味餚饌、種種豐饒食噉含消，自手斛酌，令極飽滿。食訖收器，行澡水竟，取一小床，坐受咒願。
<p/>梵志梵摩坐已，世尊為彼說咒願曰：
<p/>「咒火第一齋，通音諸音本，
<p/>王為人中尊，海為江河長，
<p/>月為星中明，明照無過日；
<p/>上下維諸方，及一切世間，
<p/>從人乃至天，唯佛最第一。」
<p/>於是，世尊為梵志梵摩說咒願已，從座起去。彌薩羅國住經數日，攝衣持鉢，則便遊行至舍衛國，展轉前進<note n="m161.92"/>，到舍衛國，住勝林給孤獨園。於是，眾多比丘舍衛乞食時，聞彼彌薩羅梵志梵摩以偈問佛事，彼便命終。諸比丘聞已，食訖，中後收舉衣鉢，澡洗手足，以尼師 *檀著於肩上，往詣佛所，稽首作禮，卻住一面，白曰：「世尊！我<note n="m161.93"/>等眾多比丘平旦著衣，持鉢入舍衛乞食時，聞彼彌薩羅梵志梵摩以偈問佛事，彼便命終。世尊！彼至何處？為生何許？後世云何？」
<p/>世尊答曰：「比丘！梵志梵摩極有大利，最後知法，為法故不煩勞我。比丘！梵志梵摩五下分結盡，生彼得般涅槃，得不退法，不還此世。」
<p/>爾時，世尊記說梵摩得阿那含。
<p/>佛說如是，梵志梵摩及諸比丘聞佛所說，歡喜奉行！
<p/>梵摩經第二十<note n="m161.94"/>竟<note n="m161.95"/>（六千七百七十六字<note n="m161.96"/>）
<p/>中阿含經卷第四十一<note n="m161.97"/>（六千七百七十六字<note n="m161.98"/>）
<p/>中阿含梵志品第十二竟<note n="m161.99"/>（五萬五千六百五十二字<note n="m161.100"/>）
　　根本分別品<note n="m162.3"/>第十三<note n="m162.4"/>（有十經）（第四分別誦<note n="m162.5"/>）
<p/> 分別六界‧處，觀法‧溫泉林，
<p/> 釋中禪室尊，阿難說‧意行，
<p/> 拘樓瘦無諍，鸚鵡<note n="m162.6"/>‧分別業。
<sid n="m162"/>（一六二）中阿含<note n="m162.7"/>根本分別品分別六界經<note n="m162.8"/>第一
<p/>我聞如是︰
<p/>一時，佛遊摩竭陀<note n="m162.9"/>國，往詣王舍城宿。於是，世尊往至陶家<note n="m162.10"/>，語曰︰「陶師！我今欲寄陶屋一宿，汝見聽耶<note n="m162.11"/>？」
<p/>陶師答曰︰「我無所違<note n="m162.12"/>，然有一比丘先已住中，若彼聽者，欲住隨意。」
<p/>爾時，尊者弗迦邏娑利<note n="m162.13"/>先已在彼住陶屋中，於是，世尊出陶師家入彼陶屋，語尊者弗迦邏娑利曰︰「比丘！我今欲寄陶屋一宿，汝見聽耶？」
<p/>尊者弗迦邏娑利答曰︰「君！我無所違，且此陶屋草座<note n="m162.14"/>已敷，君欲住者，自可隨意。」
<p/>爾時，世尊從彼陶屋出外洗足訖，還入內，於草 *座上敷尼師檀<note n="m162.15"/>，結跏趺坐，竟夜默然靜<note n="m162.16"/>坐定意，尊者弗迦邏娑利亦竟夜默然 *靜坐定意。彼時，世尊而作是念︰此比丘住止寂靜<note n="m162.17"/>，甚奇！甚特！我今寧可問彼比丘︰汝師是誰？依誰出家學道受法？
<p/>世尊念已，問曰︰「比丘！汝師是誰？依誰出家學道受法？」
<p/>尊者弗迦邏娑利答曰︰「賢者！有沙門瞿曇釋種子，捨釋宗族，剃除鬚髮，著袈裟衣，至信、捨家、無家、學道，覺無上正盡覺，彼是我師，依彼出家學道受法。」
<p/>世尊;卽復問曰︰「比丘！曾見師 *耶？」
<p/>尊者弗迦邏娑利答曰︰「不見。」
<p/>世尊問曰︰「若見師者，為識不 *耶？」
<p/>尊者弗迦邏娑利答曰︰「不識。然，賢者！我聞世尊、如來、無所著、等正覺、明行成為、善逝、世間解、無上士、道法御、天人師，號佛、眾祐，彼是我師，依彼出家學道受法。」
<p/>彼時，世尊復作是念︰此族姓子依我出家學道受法，我今寧可為說法 *耶？
<p/>世尊念已，語尊者弗迦邏娑利曰︰「比丘！我為汝說法，初善、中善、竟亦善，有義有文，具足清淨，顯現梵行，謂分別六界，汝當諦聽，善思念之！」
<p/>尊者弗迦邏娑利答曰︰「唯然。」
<p/>佛告彼曰︰「比丘！人有六界聚<note n="m162.18"/>、六觸處、十八意行<note n="m162.19"/>、四住處<note n="m162.20"/>。若有住彼，不聞憂慼事，不聞憂慼事已，意便不憎、不憂、不勞，亦不恐怖，如是有教，不放逸慧，守護真諦，長養惠<note n="m162.21"/>施。比丘！當學最上，當學至寂，分別六界。如是，比丘！人有六界聚。此說何因？謂地界、水界、火界、風界、空界、識界。比丘！人有六聚者，因此故說。
<p/>「比丘！人有六觸處。此說何因？謂比丘眼觸見色，耳觸聞聲，鼻觸嗅<note n="m162.22"/>香，舌觸嘗味，身觸覺觸，意觸知法。比丘！人有六觸處者，因此故說。比丘！人有十八意行。此說何因？謂比丘眼見色，觀色喜住<note n="m162.23"/>，觀色憂住，觀色捨住；如是耳、鼻、舌、身，意知法，觀法喜住，觀法憂住，觀法捨住。比丘！此六喜觀、六憂觀、六捨觀，合已十八行。比丘！人有十八意行者<note n="m162.24"/>，因此故說。
<p/>「比丘！人有四住處。此說何因？謂真諦住處、慧住處、施住處、息住處。比丘！人有四住處者，因此故說。云何比丘不放逸慧者？若有比丘分別界︰今我此身有內地界<note n="m162.25"/>而受於生。此為云何？謂髮、毛、爪、齒、麁細<note n="m162.26"/>膚、皮、肉、骨、筋、腎、心、肝、肺、脾、大腸、胃、糞，如斯之比，此身中餘在內，內所攝堅，堅性住內，於生所受，是謂比丘內地界也。比丘！若有內地界及外地界者，彼一切總說地界，彼一切非我有，我非彼有，亦非神也<note n="m162.27"/>。如是慧觀，知其如真，心不染著於此地界，是謂比丘不放逸慧。
<p/>「復次，比丘不放逸慧，若有比丘分別身界︰今我此身有內水<note n="m162.28"/>界<note n="m162.29"/>而受於生。此為云何？謂腦髓<note n="m162.30"/>、眼淚、汗、涕、唾、膿、血、肪、髓、涎、痰<note n="m162.31"/>、小便，如斯之比，此身中餘在內，內所攝水，水性潤內，於生所受，是謂比丘內水界也。比丘！若有內水界及外水界者，彼一切總說水界，彼一切非我有，我非彼有，亦非神也。如是慧觀，知其如真，心不染著於此水界，是謂比丘不放逸慧。
<p/>「復次，比丘不放逸慧，若有比丘分別此身界︰今我此身有內火界而受於生。此為云何？謂熱身、暖身、煩悶身、溫壯<note n="m162.32"/>身，謂消飲食，如斯之比，此身中餘在內，內所攝火，火性熱內，於生所受，是謂比丘內火界也。比丘！若有內火界及外火界者，彼一切總說火界，彼一切非我有，我非彼有，亦非神也。如是慧觀，知其如真，心不染著於此火界，是謂比丘不放逸慧。
<p/>「復次，比丘不放逸慧，若有比丘分別身界︰今我此身有內風界而受於生。此為云何？謂上風、下風<note n="m162.33"/>、脇風、掣縮風、蹴風、非道風、節節行<note n="m162.34"/>風<note n="m162.35"/>、息出風、息入風<note n="m162.36"/>，如斯之比，此身中餘在內，內所攝風，風性動內，於生所受，是謂比丘內風界也。比丘！若有內風界及外風者，彼一切總說風界，彼一切非我有，我非彼有，亦非神也。如是慧觀，知其如真，心不染著於此風界，是謂比丘不放逸慧。
<p/>「復次，比丘不放逸慧，若有比丘分別身界︰今我此身有內空界而受於生。此為云何？謂眼空、耳空、鼻空、口空、咽喉動搖，謂食噉含<note n="m162.37"/>消，安徐咽住，若下過出，如斯之比，此身中餘在內，內所攝空，在空不為肉、皮、骨、筋所覆，是謂比丘內空界也。比丘！若有內空界及外空界者，彼一切總說空界，彼一切非我有，我非彼有，亦非神也。如是慧觀，知其如真，心不染著於此空界，是謂比丘不放逸慧。
<p/>「比丘！若有比丘於此五界知其如真，知如真已，心不染彼而解脫者，唯有餘識。此何等識？樂識、苦識、喜識、憂識、捨識<note n="m162.38"/>。比丘！因樂更樂故生樂覺，彼覺樂覺，覺樂覺已，卽知覺樂覺<note n="m162.39"/>。若有比丘滅此樂更樂，滅此樂更樂已，若有從樂更樂生樂覺者，彼亦滅息止，知已冷也。比丘！因苦更樂故生苦覺，彼覺苦覺，覺苦覺已，卽知覺苦覺。若有比丘滅此苦更樂，滅此苦更樂已，若有從苦更樂生苦覺者，彼亦滅息止，知已冷也。比丘！因喜更樂故生喜覺，彼覺喜覺，覺喜覺已，卽知覺喜覺。若有比丘滅此喜更樂，滅此喜更樂已，若有從喜更樂生喜覺者，彼亦滅息止，知已冷也。
<p/>「比丘！因憂更樂故生憂覺，彼覺憂覺，覺憂覺已，卽知覺憂覺<note n="m162.40"/>。若有比丘滅此憂更樂，滅此憂更樂已，若有從憂更樂生憂覺者，彼亦滅息止，知已冷也。比丘！因捨更樂故生捨覺，彼覺捨覺，覺捨覺已，卽知覺捨覺<note n="m162.41"/>。若有比丘滅此捨更樂，滅此捨更樂已，若有從捨更樂生捨覺者，彼亦滅息止，知已冷也。比丘！彼彼更樂故生彼彼覺，滅彼彼更樂已，彼彼覺亦滅，彼知此覺從更樂，更樂本，更樂習，從更樂生，以更樂為首，依更樂行。
<p/>「比丘！猶如火母，因鑽及人方便熱相故，而生火也。比丘！彼彼眾多林木相離分散，若從彼生火，火數熱於生數受，彼都滅止息，則冷樵木也<note n="m162.42"/>。如是，比丘！彼彼更樂故生彼彼覺，滅彼彼更樂故彼彼覺亦滅。彼知此覺從更樂，更樂本，更樂習，從更樂生，以更樂為首，依更樂行。若比丘不染此三覺而解脫者，彼比丘唯存於捨，極清淨也。比丘！彼比丘作是念︰我此清淨捨，移入無量空處，修如是心，依彼、住彼、立彼、緣彼、繫縛於彼；我此清淨捨，移入無量識處、無所有處、非有想非無想處，修如是心，依彼、住彼、立彼、緣彼、繫縛於彼。
<p/>「比丘！猶工煉<note n="m162.43"/>金上妙之師，以火燒金，鍛令極薄。又以火燷<note n="m162.44"/>，數數足火熟 *煉令淨，極使柔軟有而光明。比丘！此金者，於金師以數數足火熟 *煉令淨，極使柔軟而有光明已，彼金師者，隨所施設，或縺<note n="m162.45"/>繒綵，嚴飾新衣，指鐶<note n="m162.46"/>、臂釧、瓔珞、寶鬘，隨意所作。如是，比丘！彼比丘作是念︰我此清淨捨，移入無量空處，修如是心，依彼、住彼、立彼、緣彼、繫縛於彼。我此清淨捨，移入無量識處、無所有處、非有想非無想處，修如是心，依彼、住彼、立彼、緣彼、繫縛於彼。
<p/>「彼比丘復作是念︰我此清淨捨，依無量空處者，故是有為。若有為者，則是無常；若無常者，卽是苦也；若是苦者，便知苦。知苦已，彼此捨不復移入無量空處。我此清淨捨，依無量識處、無所有處、非有想非無想處者，故是有為。若有為者，則是無常；若無常者，卽是苦也；若是苦者，便知苦。知苦已，彼此捨不復移入無量識處、無所有處、非有想非無想處。比丘！若有比丘於此四處以慧觀之，知其如真，心不成就，不移入者，彼於爾時不復有為，亦無所思，謂有及無。彼受身最後覺，則知受身最後覺；受命最後覺，則<note n="m162.47"/>知受命最後覺。身壞命終，壽命已訖，彼所覺一切滅息止，知至冷也。
<p/>「比丘！譬如燃燈，因油因炷，彼若無人更增益油，亦不續炷，是為前已滅訖，後不相續，無所復受。如是，比丘受身最後覺，則知受身最後覺；受命最後覺，則知受命最後覺。身壞命終，壽命已訖，彼所覺一切滅息止，知至冷也。比丘！是謂比丘第一正慧，謂至究竟滅訖，漏盡比丘成就於彼，成就第一正慧處。比丘！此解脫住真諦，得不移動。真諦者，謂如法也；妄言者，謂虛妄法。比丘！成就彼第一真諦處。
<p/>「比丘！彼比丘施說施若<note n="m162.48"/>本必有怨家，彼於爾時放捨、吐離、解脫、滅訖。比丘！是謂比丘第一正惠施<note n="m162.49"/>，謂捨離一切世盡，無欲、滅、息、止，比丘成就於彼，成就第一惠施處。比丘！彼比丘心為欲、恚、癡所穢，不得解脫。比丘！此一切淫、怒、癡盡，無欲、滅、息、止，得第一息<note n="m162.50"/>。比丘！成就彼者成就第一息處。
<p/>「比丘！我者是自舉<note n="m162.51"/>，我當有是亦自舉，我當非有非無是亦自舉，我當色有是亦自舉，我當無色有是亦自舉，我當非有色非無色是亦自舉，我當有想是亦自舉，我當無想是亦自舉，我當非有想非無想是亦自舉，是貢高、是憍慠、是放逸。比丘！若無此一切自舉、貢高、憍慠、放逸者，意謂之息。比丘！若意息者，便不憎、不憂、不勞、不怖。所以者何？彼比丘成就法故，不復有可說憎者。若不憎則不憂，不憂則不愁，不愁則不勞，不勞則不怖。因不怖便當般涅槃，生已盡，梵行已立，所作已辦，不更受有，知如真。」
<p/>說此法已，尊者弗迦邏<note n="m162.52"/>娑利遠塵離垢，諸法法<note n="m162.53"/>眼生。於是，尊者弗 *迦邏娑利見法得法，覺白淨法，斷疑度惑<note n="m162.54"/>，更無餘尊，不復由他，無有猶豫，已住果證，於世尊法得無所畏，卽從座<note n="m162.55"/>起，稽首佛足，白曰︰「世尊！我悔過，善逝！我自首。如愚如癡，如不定，如不善解，不識良田，不能自知。所以者何？以我稱如來、無所著、等正覺為君<note n="m162.56"/>也。唯願世尊聽我悔過！我悔過已，不復更作。」
<p/>世尊告曰︰「比丘！汝實愚癡，汝實不定，汝不善解，謂稱如來、無所著、等正覺為君也。比丘！若汝能自悔過，見已發露，護不更作者，比丘！如是則於聖法、律中益而不損，謂能自悔過，見已發露，護不更作。」
<p/>佛說如是，尊者弗迦邏<note n="m162.57"/>娑利聞佛所說，歡喜奉行！
<p/>分別六界經第一竟<note n="m162.58"/>（三千一百三十一字<note n="m162.59"/>）
<sid n="m163"/>　　（一六三）中阿含<note n="m163.60"/>根本分別品分別六處經<note n="m163.61"/>第二（第四分別誦<note n="m163.62"/>）
<p/>我聞如是︰
<p/>一時，佛遊舍衞國，在<note n="m163.63"/>勝林給孤獨園。
<p/>爾時，世尊告諸比丘︰「我當為汝說法，初妙、中妙、竟亦妙，有義有文，具足清淨，顯現梵行，謂分別六處經。諦聽！諦聽！善思念之。」
<p/>時，諸比丘白曰︰「世尊！唯當受教。」
<p/>佛言︰「汝等六處當知內<note n="m163.64"/>也，六更樂處當知內<note n="m163.65"/>，十八意行當知內<note n="m163.66"/>，三十六刀當知內<note n="m163.67"/>，於中斷彼成就是，無量說法當知內。三意止，謂聖人所習，聖人所習已，眾可教<note n="m163.68"/>。無上調御士者，調御士趣一切方<note n="m163.69"/>，是謂分別六處經事。
<p/>「六處當知內者，此何因說？謂眼處，耳、鼻、舌、身、意處。六處當知內者，因此故說。
<p/>「六更樂處當知內者，此何因說？謂眼更樂為見色，耳更樂為聞聲，鼻更樂為嗅香，舌更樂為嘗味，身更樂為覺觸，意更樂為知法，六更樂處當知內者，因此故說。
<p/>「十八意行當知內者，此何因說？比丘者，眼見色已，分別色喜住，分別色憂住，分別色捨住<note n="m163.70"/>；如是耳、鼻、舌、身，意知法已，分別法喜住，分別法憂住，分別法捨住，是謂分別六喜、分別六憂、分別六捨，總說十八意行。十八意行當知內者，因此故說。
<p/>「三十六刀當知內者，此何因說？有六喜依著<note n="m163.71"/>，有六喜依無欲<note n="m163.72"/>；有六憂依著<note n="m163.73"/>，有六憂依無欲<note n="m163.74"/>；有六捨依著<note n="m163.75"/>，有六捨依無欲<note n="m163.76"/>。云何六喜依著？云何六喜依無欲？眼見色已生喜，當知二種，或依著，或依無欲。
<p/>「云何喜依著？眼知色可喜、意念、愛<note n="m163.77"/>色、欲相應樂，未得者欲得，已得者憶已生喜<note n="m163.78"/>，如是喜，是謂喜依著。云何喜依無欲？知色無常、變易，盡、無欲、滅、息，前及今一切色無常、苦、滅法，憶已生喜，如是喜，是謂喜依無欲。如是耳、鼻、舌、身，意知法已生喜，當知二種，或依著，或依無欲。云何喜依著？意知法可喜、意念、愛法、欲相應樂，未得者欲得，已得者憶已生喜。如是喜，是謂喜依著。云何喜依無欲？知法無常、變易，盡、無欲、滅、息，前及今一切法無常、苦、滅法，憶已生喜，如是喜，是謂喜依無欲。
<p/>「云何六憂依著？云何六憂依無欲？眼見色已生憂，當知二種，或依著，或依無欲。云何憂依著？眼知色可喜、意念、愛色、欲相應樂，未得者不得，已得者過去、散壞、滅、變易，生憂，如是憂，是謂憂依著。云何憂依無欲？知色無常、變易，盡、無欲、滅、息，前及今一切色無常、苦、滅法，憶已作是念︰我何時彼處成就遊？謂處諸聖人成遊，是為上具解觸願恐怖，知苦憂生憂<note n="m163.79"/>。如是憂，是謂憂依無欲。如是耳、鼻、舌、身，意知法已生憂，當知二種，或依著，或依無欲。
<p/>「云何憂依著？意知法可喜、意念、愛法、欲相應樂，未得者不得，已得者過去、散壞、滅、變易，生憂，如是憂，是謂憂依著。云何憂依無欲？知法無常、變易，盡、無欲、滅、息，前及今一切法無常、苦、滅法，憶已作是念︰我何時彼處成就遊？謂處諸聖人成就遊。是為上具觸願恐怖，知苦憂生憂，如是憂，是謂憂依無欲。云何六捨依著？云何六捨依無欲？眼見已生<note n="m163.80"/>捨，當知二種，或依著，或依無欲。
<p/>「云何捨依著？眼知色生捨，彼平等、不多聞、無智慧、愚、癡、凡夫，為色有捨，不離色<note n="m163.81"/>，是謂捨依著。云何捨依無欲？知色無常、變易，盡、無欲、滅、息，前及今一切色無常、苦、滅法，憶已捨住，若有至意修習捨，是謂捨依無欲。如是耳、鼻、舌、身，意知法已生捨。當知二種，或依著，或依無欲。
<p/>「云何捨依著？意知法生捨，平等、不多聞、無智慧、愚、癡、凡夫，為法有捨，不離法，是謂捨依著。云何捨依無欲？意知法無常、變易，盡、無欲、滅、息，前及今一切法無常、苦、滅法，憶已捨住，若有至意修習捨，是謂捨依無欲。是為六喜依著、六喜依無欲、六憂依著、六憂依無欲、六捨依著、六捨依無欲，總說三十六刀。當知內者，因此故說。
<p/>「於中斷彼成就是者，此何因說？謂此六喜依無欲，取是、依是、住是也。謂此六喜依著，滅彼、除彼、吐彼，如是斷彼也。謂此六憂依無欲，取是、依是、住是也，謂此六憂依著，滅彼、除彼、吐彼，如是斷彼也。謂此六捨依無欲，取是、依是、住是也。謂此六捨依著，滅彼、除彼、吐彼，如是斷彼也。謂此六憂依無欲，取是、依是、住是也。謂此六喜依無欲，滅彼、除彼、吐彼，如是斷彼也。謂此六捨依無欲，取是、依是、住是也。謂此六憂依無欲，滅彼、除彼、吐彼，如是斷彼也。
<p/>「有捨無量更樂，若干更樂<note n="m163.82"/>；有捨一更樂，不若干更樂<note n="m163.83"/>。云何有捨無量更樂，若干更樂？若捨為色、為聲、為香、為味、為觸，此捨無量更樂，若干更樂。云何捨一更樂，不若干更樂？謂捨或依無量空處<note n="m163.84"/>，或依無量識處<note n="m163.85"/>，或依無所有處，或依非有想非無想處，此捨一更樂，不若干更樂。謂此捨有一更樂，不若干更樂，取是、依是、住是也。謂此捨有無量更樂，若干更樂，滅彼、除彼、吐彼，如是斷彼也。取無量、依無量、住無量，謂此捨有一更樂，不若干更樂，取是、依是、住是也。謂此捨有無量更樂，若干更樂，滅彼、除彼、吐彼，如是斷彼也。於中斷彼成就是者，因此故說。
<p/>「無量說法當知內者，此何因說？如來有四弟子，有增上行、有增上意、有增上念、有增上慧，有辯才成就第一辯才，壽活百歲，如來為彼說法滿百年，除飲食時、大小便時、睡眠息時及聚會時，彼如來所說法，文句法句觀義，以慧而速觀義，不復更問於如來法。所以者何？如來說法無有極不可盡法，文句法句觀義，乃至四弟子命終，猶如四種善射之人，挽強<note n="m163.86"/>俱發，善學善知，而有方便，速徹過去。如是，世尊有四弟子，有增上行、有增上意、有增上念、有增上慧，有辯才成就第一辯才，壽活百歲，如來為彼說法滿百年，除飲食時、大小便時、睡眠息時及聚會時，彼如來所說法，文句法句觀義，以慧而速觀義，不復更問於如來法。所以者何？如來無極不可盡。無量說法當知內者，因此故說。
<p/>「三意止<note n="m163.87"/>，謂聖人所習，聖人所習已，眾可教者<note n="m163.88"/>，此何因說？若如來為弟子說法，憐念愍傷，求義及饒益，求安隱快樂，發慈悲心，是為饒益，是為快樂，是為饒益樂。若彼弟子而不恭敬，亦不順行，不立於智，其心不趣向法、次法，不受正法，違世尊教，不能得定者，世尊不以此為憂慼也。但世尊捨無所為，常念常智，是謂第一意止，謂聖人所習，聖人所習已，眾可教也。
<p/>「復次，如來為弟子說法，憐念愍傷，求義及饒益，求安隱快樂，發慈悲心，是為饒益，是為快樂，是為饒益樂。若彼弟子恭敬順行而立於智，其心歸趣向法、次法，受持正法，不違世尊教，能得定者，世尊不以此為歡喜也。但世尊捨無所為，常念常智，是謂<note n="m163.89"/>第二意止，謂聖人所習，聖人所習已，眾可教也。
<p/>「復次，如來為弟子說法，憐念愍傷，求義及饒益，求安隱快樂，發慈悲心，是為饒益，是為快樂，是為饒益樂。或有弟子而不恭敬，亦不順行，不立於智，其心不趣向法、次法，不受正法，違世尊教，不能得定者。或有弟子恭敬順行而立於智，其心歸趣向法、次法，受持正法，不違世尊教，能得定者，世尊不以此為憂慼，亦不歡喜。但世尊捨無所為，常念常智，是謂第三意止，謂聖人所習，聖人所習已，眾可教也。三意止，謂聖人所習，聖人所習已，眾可教<note n="m163.90"/>者，因此故說。
<p/>「無上調御士者，調<note n="m163.91"/>御士趣一切方者<note n="m163.92"/>，此何因說？ *調御士者，此說調御士趣一方，或東方、或南方、或西方、或北方。調御象者，調御象趣一方，或東方，或南、西、北方。調御馬者，調御馬趣一方，或東方，或南、西、北方。調御牛者，調御牛趣一方，或東方，或南、西、北方也。無上調御士者，調御士趣一切方，於中方者色觀色，是謂第一方。內無色想，外觀色，是謂第二方。淨解脫身觸成就遊，是謂第三方。度一切色想，滅有對想<note n="m163.93"/>，不念若干想，無量空，是無量空處成就遊，是謂第四方。度一切無量空處，無量識，是無量識處成就遊，是謂第五方。度一切無量識處，無所有，是無所有處成就遊，是謂第六方。度一切無所有處，非有想非無想，是非有想非無想處成就遊，是謂第七方。度一切非有想非無想處，想知滅盡身觸成就遊，慧觀漏盡斷智，是謂第八方。無上調御士者，調御士趣一切方者，因此故說。」
<p/>佛說如是，彼諸比丘聞佛所說，歡喜奉行！
<p/>分別六處經第二竟<note n="m163.94"/>（二千五百一十二字<note n="m163.95"/>）
<sid n="m164"/>　　（一六四） *中阿含根本分別品分別觀法經<note n="m164.96"/>第三（ *第四分別誦）
<p/>我聞如是：
<p/>一時，佛遊舍衞國，在勝林給孤獨園。
<p/>爾時，世尊告諸比丘：「我當為汝說法，初妙、中妙、竟亦妙，有義有文，具足清淨，顯現梵行，謂分別觀法經。諦聽！諦聽！善思念之。」
<p/>時，諸比丘白曰：「世尊！唯當受教。」
<p/>佛言：「比丘！如是如是觀，如汝觀已，比丘！心出外灑散，心不住<note n="m164.97"/>內，不受而恐怖。比丘！如是如是觀，如汝觀已，比丘！心不出外不灑散，心住內，不受不恐怖，如是不復生、老、病、死，是說苦邊<note n="m164.98"/>。」佛說如是已，卽從座<note n="m164.99"/>起，入室燕<note n="m164.100"/>坐。
<p/>於是，諸比丘便作是念：諸賢當知世尊略說此義，不廣分別，卽從 *座起，入室燕坐：「比丘！如是如是觀，如汝觀已，比丘！心出外灑散，心不住內，不受而恐怖。比丘！如是如是觀，如汝觀已，比丘！心不出外不灑散，心住內，不受不恐怖，如是不復生、老、病、死，是說苦邊。」
<p/>彼復作是念：諸賢誰能廣分別世尊向所略說義？彼復作是念：尊者大迦旃延<note n="m164.101"/>常為世尊之所稱譽，及諸智梵行人。尊者大迦旃延能廣分別世尊向所略說義。諸賢共往詣尊者大迦旃延所，請說此義。若尊者大迦旃延為分別者，我等當善受持！
<p/>於是，諸比丘往詣尊者大迦旃延所，共相問訊，卻坐一面，白曰：「尊者大迦旃延！當知世尊略說此義，不廣分別，卽從 *座起，入室燕坐：『比丘！如是如是觀，如汝觀已，比丘！心出外灑散，心不住內，不受而恐怖。比丘！如是如是觀，如汝觀已，比丘！心不出外不灑散，心住內，不受不恐怖，如是不復生、老、病、死，是說苦邊。』我等便作是念：諸賢誰能廣分別世尊向所略說義？我等復作是念：尊者大迦旃延常為世尊之所稱譽，及諸智梵行人。尊者大迦旃延能廣分別世尊向所略說義，唯願尊者大迦旃延為慈愍故而廣說之！」
<p/>爾時，尊者大迦旃延告曰：「諸賢！聽我說喻，慧者聞喻則解其義。諸賢！猶如有人欲得求實<note n="m164.102"/>，為求實故，持斧入林，彼見大樹成根、莖、節、枝、葉、花、實，彼人不觸根、莖、節、實，但觸枝葉，諸賢所說亦復如是，世尊現在捨來就我而問此義。所以者何？諸賢！當知世尊是眼、是智、是義、是法、法主、法將，說真諦義，現一切義，由彼世尊<note n="m164.103"/>。諸賢！應往詣世尊所而問此義：『世尊！此云何？此何義？』如世尊說者，諸賢等當善受持。」
<p/>時，諸比丘白曰：「唯然，尊者大迦旃延！世尊是眼、是智、是義、是法、法主、法將，說真諦義，現一切義，由彼世尊。我等應往詣世尊所而問此義：『世尊！此云何？此何義？』如世尊說者，我等當善受持。然尊者大迦旃延常為世尊之所稱譽，及諸智梵行人。尊者大迦旃延能廣分別世尊向所略說義，唯願尊者大迦旃延為慈愍故而廣說之！」
<p/>尊者大迦旃延告諸比丘：「諸賢等！共聽我所說。諸賢！云何比丘心出外灑散？諸賢！比丘眼見色，識食色相，識著色樂相，識縛色樂相，彼色相味結縛心出外灑散；如是耳、鼻、舌、身，意知法，識食法相，識著法樂相，識縛法樂相，彼法相味結縛心出外灑散。諸賢！如是比丘心出外灑散。諸賢！云何比丘心不出外灑散？諸賢！比丘眼見色，識不食色相，識不著色樂相，識不縛色樂相，彼色相味不結縛心，不出外灑散；如是耳、鼻、舌、身，意知法，識不食法相，識不著法樂相，識不縛法樂相，彼法相味不結縛心，不出外灑散。諸賢！如是比丘心不出外灑散。
<p/>「諸賢！云何比丘心不住內？諸賢！比丘離欲、離惡不善之法，有覺、有觀<note n="m164.104"/>，離生喜、樂<note n="m164.105"/>，得初禪成就遊。彼識著離味，依彼<note n="m164.106"/>住彼，緣彼縛彼，識不住內。復次，諸賢！比丘<note n="m164.107"/>覺<note n="m164.108"/>、觀已息，內靜、一心<note n="m164.109"/>，無覺、無觀，定生喜、樂，得第二禪成就遊。彼識著定味，依彼<note n="m164.110"/>住彼，緣彼縛彼，識不住內。復次，諸賢！比丘離於喜欲，捨無求遊，正念正智而身覺樂，謂聖所說、聖所捨、念、樂住、空<note n="m164.111"/>，得第三禪成就遊。彼識著無喜味，依彼<note n="m164.112"/>住彼，緣彼縛彼，識不住內。復次，諸賢！比丘樂滅、苦滅，喜、憂本已滅，不苦不樂、捨、念、清淨，得第四禪成就遊。彼識著捨及念清淨味，依彼<note n="m164.113"/>住彼，緣彼縛彼，識不住內。
<p/>「復次，諸賢！比丘度一切色想，滅有對想，不念若干想，無量空，是無量空處成就遊。彼識著空智味，依彼住彼，緣彼縛彼，識不住內。復次，諸賢！比丘度一切無量空處，無量識<note n="m164.114"/>，是無量識處成就遊。彼識著識智味，依彼住彼，緣彼縛彼，識不住內。復次，諸賢！比丘度一切無量識處，無所有，是無所有處成就遊。彼識著無所有智味，依彼住彼，緣彼縛彼，識不住內。復次，諸賢！比丘度一切無所有處，非有想非無想，是非有想非無想處成就遊。彼識著無想智味，依彼住彼，緣彼縛彼，識不住內。諸賢！如是比丘心不住內。
<p/>「諸賢！云何比丘心住內？諸賢！比丘離欲、離惡不善之法，有覺有觀，離生喜樂，得初禪成就遊。彼識不著離味，不依彼不住彼，不緣彼不縛彼，識住內也。復次，諸賢！比丘覺、觀已息，內靜、一心，無覺、無觀，定生喜、樂，得第二禪成就遊。彼識不著定味，不依彼不住彼，不緣彼不縛彼，識住內也。復次，諸賢！比丘離於喜欲，捨無求遊，正念正智而身覺樂，謂聖所說、聖所捨、念、樂住、 *空，得第三禪成就遊。彼識不著無喜味，不依彼不住彼，不緣彼<note n="m164.115"/>不縛彼，識住內也。復次，諸賢！比丘樂滅、苦滅，喜、憂本已滅，不苦不樂、捨、念、清淨，得第四禪成就遊。識不著捨及念、清淨味，不依彼不住彼，不緣彼不縛彼，識住內也。
<p/>「復次，諸賢！比丘度一切色想，滅有對想，不念若干想，無量空，是無量空處成就遊。彼識不著空智味，不依彼不住彼，不緣彼不縛彼，識住內也。復次，諸賢！比丘度一切無量空處，無量識，是無量識處成就遊。彼識不著識智味，不依彼不住彼，不緣彼不縛彼，識住內也。復次，諸賢！比丘度一切無量識處，無所有，是無所有處成就遊，彼識不著無所有智味，不依彼不住彼，不緣彼不縛彼，識住內也。復次，諸賢！比丘度一切無所有處，非有想非無想，是非有想非無想處成就。彼識不著無想智味，不依彼不住彼，不緣彼不縛彼，識住內也。諸賢！如是比丘心住內也。
<p/>「諸賢！云何比丘不受而恐怖<note n="m164.116"/>？諸賢！比丘不離色染，不離色欲，不離色愛，不離色渴。諸賢！若有比丘不離色染，不離色欲，不離色愛，不離色渴者，彼欲得色、求色、著色、住色，色卽是我，色是我有。彼<note n="m164.117"/>欲得色、著色、住色，色𣈳是我，色是我有已，識捫摸<note n="m164.118"/>色。識捫摸色已，變易彼色時，識轉於色。識轉於色已，彼生恐怖法，心住於中。因心不知故，便怖懼煩勞，不受而恐怖；如是覺、想、行，比丘不離識染，不離識欲，不離識愛，不離識渴。諸賢！若有比丘不離識染，不離識欲，不離識愛，不離識渴者，彼欲得識、求識、著識、住識，識卽是我，識是我有。彼欲得識、求識、著識、住識，識𣈳是我，識是我有已，識捫摸識。識捫摸識已，變易彼識時，識轉於識。識轉於識已，彼生恐怖法，心住於中。因心不知故，便怖懼煩勞，不受而恐怖。諸賢！如是比丘不受恐怖。
<p/>「諸賢！云何比丘不受不恐怖？諸賢！比丘離色染，離色欲，離色愛，離色渴。諸賢！若有比丘離色染、離色欲、離色愛、離色渴者，彼不欲得色，不求色，不著色，不住色，色非是我，色非我有。彼不欲得色，不求色，不著色，不住色，色非是我，色非我有已，識不捫摸色。識不捫摸色已，變易彼色時，識不轉於色。識不轉於色已，彼不生恐怖法，心不住中。因心知故，便不怖懼，不煩勞，不受，不恐怖；如是覺、想、行，比丘離識染，離識欲，離識愛，離識渴。諸賢！若有比丘離識染，離識欲，離識愛，離識渴者，彼不欲得識，不求識，不著識，不住識，識非是我，識非我有。彼不欲得識，不求識，不著識，不住識，非是我，識非我有已，識不捫摸識。識不捫摸識已，變易彼識時，識不轉於識。識不轉於識已，彼不生恐怖法，心不住中。因心知故，便不怖懼，不煩勞，不受，不恐怖。諸賢！如是比丘不受不恐怖。
<p/>「諸賢！謂世尊略說此義，不廣分別，卽從 *座起，入室燕坐：『比丘！如是如是觀，如汝觀已，比丘！心出外灑散，心不住內，不受而恐怖。比丘！如是如是觀，如汝觀已，比丘！心不出外不灑散，心住內，不受不恐怖，如是不復生、老、病、死，是說苦邊。』此世尊略說，不廣分別義，我以此句、以此文廣說如是。諸賢！可往向佛具陳。若如世尊所說義者，諸賢等便可受持。」
<p/>於是，諸比丘聞尊者大迦旃延所說，善受持誦，卽從座<note n="m164.119"/>起，繞尊者大迦旃延三匝而去，往詣佛所，稽首作禮，卻坐一面，白曰：「世尊！向世尊略說此義，不廣分別，卽從 *座起，入室燕坐，尊者大迦旃延以此句、以此文而廣說之。」
<p/>世尊聞已，嘆曰：「善哉！善哉！我弟子中有眼、有智、有法、有義。所以者何？謂師為弟子略說此義，不廣分別，彼弟子以此句、以此文而廣說之。如迦旃延比丘所說，汝等應當如是受持！所以者何？以說觀義應如是也。」
<p/>佛說如是，彼諸比丘聞佛所說，歡喜奉行！
<p/>分別觀法經第三竟<note n="m164.120"/>（二千七百五十一字<note n="m164.121"/>）
<p/>中阿含經卷第四十二（八千三百九十四字<note n="m164.122"/>）
<sid n="m165"/>　　（一六五）中阿含<note n="m165.3"/>根本分別品溫泉林天經<note n="m165.4"/>第四（第四分別誦<note n="m165.5"/>）
<p/>我聞如是：
<p/>一時，佛遊王舍城，在竹林迦<note n="m165.6"/>蘭哆<note n="m165.7"/>園。
<p/>爾時，尊者三彌提<note n="m165.8"/>亦遊王舍城，住溫泉林<note n="m165.9"/>。於是，尊者三彌提夜將向旦，從房而出，往詣溫泉，脫衣岸上，入溫泉浴，浴已還出，拭體著衣。
<p/>爾時，有一天<note n="m165.10"/>形體極妙，色像巍巍，夜將向旦，往詣尊者三彌提所，稽首作禮，卻住一面。彼天色像威神極妙，光明普照，於溫泉岸，彼天卻住於一面已，白尊者三彌提曰：「比丘！受持跋地羅帝偈耶<note n="m165.11"/>？」
<p/>尊者三彌提答彼天曰：「我不受持跋地羅帝偈也。」
<p/>尋問彼天：「汝受持跋地羅帝偈耶<note n="m165.12"/>？」
<p/>彼天答曰：「我亦不受持跋地羅帝偈也。」
<p/>尊者三彌提復問彼天：「誰受持跋地羅帝偈耶？」
<p/>彼天答曰：「世尊遊此王舍城，在竹林迦蘭哆<note n="m165.13"/>園，彼受持跋地羅帝偈也。比丘！可往面從世尊，善受持誦跋地羅帝偈。所以者何？跋地羅帝偈者，有法有義，為梵行本，趣智、趣覺、趣於涅槃，族姓者至信、捨家、無家、學道，當以跋地羅帝偈善受持誦。」彼天說如是，稽首尊者三彌提足，繞三匝已，卽彼處沒。
<p/>於是，尊者三彌提，天沒不久往詣佛所，稽首作禮，卻坐一面，白曰：「世尊！我於今日夜將向旦出房往詣彼溫泉所，脫衣岸上，入溫泉浴，浴已便出，住岸拭身。爾時，有一天形體極妙，色像巍巍，夜將向旦，來詣我所，稽首作禮，卻住一面。彼天色像威神極妙，光明普照，於溫泉岸，彼天卻住於一面已，而白我曰：『比丘！受持跋地羅帝偈耶？』我答彼天：『不受持跋地羅帝偈也。』我問彼天：『汝受持跋地羅帝偈耶？』彼天答曰：『我亦不受持跋地羅帝偈也。』我復問天<note n="m165.14"/>：『誰受持跋地羅帝偈耶？』彼天答曰：『世尊遊此王舍城，住竹林迦蘭哆<note n="m165.15"/>園，彼受持跋地羅帝偈也。比丘！可往面從世尊善受持誦跋地羅帝偈。所以者何？跋地羅帝偈者，有義有法，為梵行本，趣智、趣覺、趣於涅槃，族姓者至信、捨家、無家、學道，當以跋地羅帝偈善受持誦。』彼天說如是，稽首我足，繞三匝已，卽彼處沒。」
<p/>世尊問曰：「三彌提！汝知彼天從何處來？彼天名何耶？」
<p/>尊者三彌提答曰：「世尊！我不知彼天從何所來，亦不知名也。」
<p/>世尊告曰：「三彌提！彼天子名正殿，為三十三天軍將。」
<p/>於是，尊者三彌提白曰：「世尊！今正是時。善逝！今正是時。若世尊為諸比丘說跋地羅帝偈者，諸比丘從世尊聞已，當善受持。」
<p/>世尊告曰：「三彌提！諦聽！諦聽！善思念之，我當為汝說。」
<p/>尊者三彌提白曰：「唯然。」
<p/>時，諸比丘受教而聽，佛言：
<p/>「慎莫念過去，亦勿願未來；
<p/>過去事已滅，未來復未至。
<p/>現在所有法，彼亦當為思；
<p/>念無有堅強，慧者覺如是。
<p/>若作聖人行，孰知愁於死？
<p/>我要不會彼，大苦災患終。
<p/>如是行精勤，晝夜無懈怠；
<p/>是故常當說，跋地羅帝偈<note n="m165.16"/>。」
<p/>佛說如是，卽從座起，入室宴<note n="m165.17"/>坐。於是，諸比丘便作是念：諸賢當知世尊略說此教，不廣分別，卽從座起，入室宴坐：
<p/>「慎莫念過去，亦勿願未來；
<p/>過去事已滅，未來復未至。
<p/>現在所有法，彼亦當為思；
<p/>念無有堅強，慧者覺如是。
<p/>若作聖人行，孰知愁於死？
<p/>我要不會彼，大苦災患終。
<p/>如是行精勤，晝夜無懈怠；
<p/>是故常當說，跋地羅帝偈。」
<p/>彼復作是念：諸賢誰能廣分別世尊向所略說義？彼復作是念：尊者大迦旃延<note n="m165.18"/>常為世尊之所稱譽，及諸智梵行人。尊者大迦旃延能廣分別世尊向所略說義。諸賢共往詣尊者大迦旃延所，請說此義。若尊者大迦旃延為分別者，我等當善受持。
<p/>於是，諸比丘往詣尊者大迦旃延所，共相問訊，卻坐<note n="m165.19"/>一面，白曰：「尊者大迦旃延！當知世尊略說此教，不廣分別，卽從座起，入室 *宴坐：
<p/>『慎莫念過去，亦勿願未來；
<p/>過去事已滅，未來復未至。
<p/>現在所有法，彼亦當為思；
<p/>念無有堅強，慧者覺如是。
<p/>若作<note n="m165.20"/>聖人行，孰知愁於死？
<p/>我要不會彼，大苦災患終。
<p/>如是行精勤，晝夜無懈怠；
<p/>是故常當說，跋地羅帝偈。』
<p/>「我等便作是念：諸賢誰能廣分別世尊向所略說義？我等復作是念：尊者大迦旃延常為世尊之所稱譽，及諸智梵行人。尊者大迦旃延能廣分別世尊向所略說義，唯願尊者大迦旃延為慈愍故而廣說之！」
<p/>尊者大迦旃延告曰：「諸賢！聽我說喻，慧者聞喻則解其義。諸賢！猶如有人欲得求實，為求實故，持斧入林，彼見大樹成根、莖、節、枝、葉、華、實，彼人不觸根、莖、節、實，但觸枝、葉。諸賢所說亦復如是。世尊現在捨來就我而問此義。所以者何？諸賢！當知世尊是眼、是智、是義、是法，法主、法<note n="m165.21"/>將，說真諦義，現一切義由彼世尊。諸賢應往詣世尊所而問此義：『世尊！此云何？此何義？』如世尊說者，諸賢等當善受持。」
<p/>時，諸比丘白曰：「唯然，尊者大迦旃延！世尊是眼、是智、是義、是法，法主、法將，說真諦義，現一切義由彼世尊。我等往<note n="m165.22"/>詣世尊所而問此義：『世尊！此云何？此何義？』如世尊說者，我等當善受持。然尊者大迦旃延常為世尊之所稱譽，及諸智梵行人。尊者大迦旃延能廣分別世尊向所略說義，唯願尊者大迦旃延為慈愍故而廣說之！」
<p/>尊者大迦旃延告諸比丘：「諸賢等共聽我所說。諸賢！云何比丘念過去耶？諸賢！比丘實有眼知色可喜、意所念，愛色，欲相應，心樂，捫摸本，本卽過去也。彼為過去識欲染著，因識欲染著已，則便樂彼；因樂彼已，便念過去。如是耳、鼻、舌、身，實有意知法可喜、意所念，愛法，欲相應，心樂，捫摸本，本卽過去也。彼為過去識欲染著，因識欲染著已，則便樂彼；因樂彼已，便念過去。諸賢！如是比丘念過去也。
<p/>「諸賢！云何比丘不念過去？諸賢！比丘實有眼知色可喜、意所念，愛色，欲相應，心樂，捫摸本，本卽過去也。彼為過去識不欲染著，因識不欲染著已，則便不樂彼；因不樂彼已，便不念過去。如是耳、鼻、舌、身，實有意知法可喜、意所念，愛法，欲相應，心樂，捫摸本，本卽過去也。彼為過去識不欲染著，因識不欲染著已，則便不樂彼；因<note n="m165.23"/>不樂彼已，便不念過去。諸賢！如是比丘不念過去也。
<p/>「諸賢！云何比丘願未來耶？諸賢！比丘若有眼、色、眼識未來者<note n="m165.24"/>，彼未得欲得，已得心願，因心願已，則便樂彼；因樂彼已，便願未來。如是耳、鼻、舌、身，若有意、法、意識未來者，未得欲得，已得心願，因心願已，則便樂彼；因樂彼已，便願未來。諸賢！如是比丘願未來也。
<p/>「諸賢！云何比丘不願未來？諸賢！比丘若有眼、色、眼識未來者，未得不欲得，已得心不願，因心不願已，則便不樂彼；因不樂彼已，便不願未來。如是耳、鼻、舌、身，若有意、法、意識未來者，未得不欲得，已得心不願，因心不願已，則便不樂彼；因不樂彼已，便不願未來。諸賢！如是比丘不願未來也。
<p/>「諸賢！云何比丘受現在法？諸賢！比丘若有眼、色、眼識現在者，彼於現在識欲染著，因識欲染著已，則便樂彼；因樂彼已，便受現在法。如是耳、鼻、舌、身，若有意、法、意識現在者，彼於現在識欲染著，因識欲染著已，則便樂彼；因樂彼已，便受現在法。諸賢！如是比丘受現在法也。
<p/>「諸賢！云何比丘不受現在法？諸賢！比丘若有眼、色、眼識現在者，彼於現在識不欲染著，因識不欲染著已，則便不樂彼；因不樂彼已，便不受現在法。如是耳、鼻、舌、身，若有意、法、意識現在者，彼於現在識不欲染著，因識不欲染著已，則便不樂彼；因不樂彼已，便不受現在法。諸賢！如是比丘不受現在法。
<p/>「諸賢！謂世尊略說此教，不廣分別，卽從座<note n="m165.25"/>起，入室 *宴坐：
<p/>『慎莫念過去，亦勿願未來；
<p/>過去事已滅，未來復未至。
<p/>現在所有法，彼亦當為思；
<p/>念無有堅強，慧者覺如是。
<p/>若作<note n="m165.26"/>聖人行，孰知愁於死？
<p/>我要<note n="m165.27"/>不會彼，大<note n="m165.28"/>苦災患終。
<p/>如是行精勤，晝夜無懈怠；
<p/>是故常當說，跋地羅帝偈。』
<p/>「此世尊略說，不廣分別，我以此句、以此文廣說如是。諸賢！可往向佛具陳。若如世尊所說義者，諸賢等便可共受持。」
<p/>於是，諸比丘聞尊者大迦旃延所說，善受持誦，卽從座<note n="m165.29"/>起，繞尊者大迦旃延三匝而去，往詣佛所，稽首作禮，卻坐一面，白曰：「世尊！向世尊略說此教，不廣分別，卽從 *座起，入室宴<note n="m165.30"/>坐。尊者大迦旃延以此句、以此文而廣說之。」
<p/>世尊聞已，嘆曰：「善哉！善哉！我弟子中有眼、有智、有法、有義。所以者何？謂師為弟子略說此教，不廣分別，彼弟子以此句、以此文而廣說之。如<note n="m165.31"/>迦旃延比丘所說，汝等應當如是受持！所以者何？以說觀義應如是也。」
<p/>佛說如是，彼諸比丘聞佛所說，歡喜奉行！
<p/>溫泉林天經第四竟<note n="m165.32"/>（二千五百八十字<note n="m165.33"/>）
<sid n="m166"/>　　（一六六）中阿含<note n="m166.34"/>根本分別品釋中禪室尊經<note n="m166.35"/>第五（第四分別誦<note n="m166.36"/>）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，尊者盧夷強耆<note n="m166.37"/>遊於釋<note n="m166.38"/>中，在無事禪室。於是，尊者盧夷強耆夜將向旦，從彼禪室出，在露地禪室蔭中，於繩床上敷尼師檀<note n="m166.39"/>，結跏趺坐。
<p/>爾時，有一天形體極妙，色像巍巍，夜將向旦，往詣尊者盧夷強耆所，稽首作禮，卻住一面。彼天色像威神極妙，光明普照，於其禪室，彼天卻住於一面已，白尊者盧夷強耆曰：「比丘！受持跋地羅帝偈及其義耶？」
<p/>尊者盧夷強耆答彼天曰：「我不受持跋地羅帝偈，亦不受義。」
<p/>尋問彼天：「汝受持跋地羅帝偈及其義耶？」
<p/>彼天答曰：「我受持跋地羅帝偈，然不受義。」
<p/>尊者盧夷強耆復問彼天：「云何受持跋地羅帝偈而不受義耶？」
<p/>彼天答曰：「一時，世尊遊王舍城，住竹林 *迦蘭 *哆園。爾時，世尊為諸比丘說跋地羅帝偈：
<p/>『慎莫念過去，亦勿願未來；
<p/>過去事已滅，未來復未至。
<p/>現在所有法，彼亦當為思；
<p/>念無有堅強，慧者覺如是。
<p/>若 *作聖人行，孰知愁於死？
<p/>我要不會彼，大苦災患終。
<p/>如是行精勤，晝夜無懈怠；
<p/>是故常當說，跋地羅帝偈。』
<p/>「比丘！我如是受持跋地羅帝偈，不受持義。」
<p/>尊者盧夷強耆復問彼天：「誰受持跋地羅帝偈及其義耶？」
<p/>彼天答曰：「佛遊舍衛國，在勝林給孤獨園，彼受持跋地<note n="m166.40"/>羅帝偈及其義也。比丘！可往面從世尊，善受持誦跋地羅帝偈及其義也。所以者何？跋地羅帝偈及其義者，有義有法，為梵行本，趣智、趣覺、趣於涅槃，族姓者至信、捨家、無家、學道，當以跋地羅帝偈及其義善受持誦。」彼天說如是，稽首尊者盧夷強耆足，繞三匝已，卽彼處沒。
<p/>天沒不久，於是，尊者盧夷強耆在釋中受夏坐<note n="m166.41"/>訖，過三月已，補治衣竟，攝衣持鉢，往詣舍衛國，展轉進前，至舍衛國，住勝林給孤獨園。
<p/>爾時，尊者盧夷強耆往詣佛所，稽首作禮，卻坐一面，白曰：「世尊！我一時遊於釋中，在無事禪室。世尊！我於爾時夜將向旦，從彼禪室出，在露地禪室蔭中，於繩床上敷尼師 *檀，結跏趺<note n="m166.42"/>坐。爾時，有一天形體極妙，色像巍巍，夜將向旦，來詣我所，稽首作禮，卻住一面。彼天色像威神極妙，光明普照，於其禪室彼天卻住於一面已，而白我曰：『比丘！受持跋地羅帝偈及其義耶？』我答彼天：『不受持跋地羅帝偈，亦不受義。』尋問彼天：『汝受持跋地羅帝偈及其義耶？』彼天答曰：『我受持跋地羅帝偈，然不受義。』我復問天：『云何受持跋地羅帝偈而不受義耶？』天答我曰：『一時，佛遊王舍城，住竹林迦蘭 *哆園，爾時，世尊為諸比丘說跋地羅帝偈：
<p/>慎莫念過去，亦勿願未來；
<p/>過去事已滅，未來復未至。
<p/>現在所有法，彼亦當為思；
<p/>念無有堅強，慧者覺如是。
<p/>若 *作聖人行，孰知愁於死？
<p/>我要不會彼，大苦災患終。
<p/>如是行精勤，晝夜不懈怠；
<p/>是故常當說，跋地羅帝偈。
<p/>「『比丘！我如是受持跋地羅帝偈，不受持義也。』我復問天：『誰受持跋地羅帝偈及其義耶<note n="m166.43"/>？』天答我曰：『佛遊舍衛國，在勝林給孤獨園，彼受持跋地羅帝偈及其義也。比丘！可往面<note n="m166.44"/>從世尊，善受持誦跋地羅帝偈及其義也<note n="m166.45"/>。所以者何？跋地羅帝偈及其義者，有義有法，為梵行本，趣智、趣覺、趣於涅槃，族姓者至信、捨家、無家、學道，當以跋地羅帝偈及其義善受持誦。』彼天說如是，稽首我<note n="m166.46"/>足，繞三匝已，卽彼處沒。」
<p/>於是，世尊問尊者盧夷強耆：「汝知彼天從何處來？彼天名何耶？」
<p/>尊者盧夷強耆答曰：「世尊！我不知彼天從何處來，亦不知名也。」
<p/>世尊告曰：「強耆！彼天子名般那<note n="m166.47"/>，為三十三天軍將。」
<p/>彼時，尊者盧夷強耆白曰：「世尊！今正是時。善逝！今正是時。若世尊為諸比丘說跋地羅帝偈及其義者，諸比丘從世尊聞已，當善受持。」
<p/>世尊告曰：「強耆！諦聽！善思念之，我當為汝廣說其義。」
<p/>尊者盧夷強耆白曰：「唯然，當受教聽。」
<p/>佛言：
<p/>「慎莫念過去，亦勿願未來；
<p/>過去事已滅，未來復未至。
<p/>現在所有法，彼亦當為思；
<p/>念無有堅強，慧者覺如是。
<p/>若作聖人行，孰知愁於死？
<p/>我要不會彼，大苦災患終。
<p/>如是行精勤，晝夜無懈怠；
<p/>是故常當說，跋地羅帝偈。
<p/>「強耆！云何比丘念過去<note n="m166.48"/>耶？若比丘樂過去色，欲、著、住；樂過去覺、想、行、識，欲、著、住，如是比丘念過去也。強耆！云何比丘不念過去？若比丘不樂過去色，不欲、不著、不住；不樂過去覺、想、行、識，不欲、不著、不住，如是比丘不念過去。強耆！云何比丘願未來耶？若比丘樂未來色，欲、著、住；樂未來覺、想、行、識，欲、著、住，如是比丘願未來也。強耆！云何比丘不願未來？若比丘不樂未來色，不欲、不著、不住；不樂未來覺、想、行、識，不欲、不著、不住，如是比丘不願未來。
<p/>「強耆！云何比丘受現在法？若比丘樂現在色，欲、著、住；樂現在覺、想、行、識，欲、著、住，如是比丘受現在法。強耆！云何比丘不受現在法？若比丘不樂現在色，不欲、不著、不住；不樂現在覺、想、行、識，不欲、不著、不住，如是比丘不受現在法。」
<p/>佛說如是，尊者盧夷強耆及諸比丘聞佛所說，歡喜奉行！
<p/>釋中禪室尊經第五竟<note n="m166.49"/>（千五百三十六字<note n="m166.50"/>）
<sid n="m167"/>　　（一六七） *中阿含根本分別品阿難說經<note n="m167.51"/>第六（ *第四分別誦）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，尊者阿難為諸比丘夜集講堂，說跋地羅帝偈及其義也。
<p/>爾時，有一比丘過夜平旦，往詣佛所，稽首作禮，卻坐一面，白曰：「世尊！彼尊者阿難為諸比丘夜集講堂，說跋地羅帝偈及其義也。」
<p/>於是，世尊告一比丘：「汝往至阿難比丘所，作如是語：『阿難！世尊呼汝。』」
<p/>彼一比丘受世尊教，卽從座起，稽首佛足，繞三匝而去，往至尊者阿難所而語曰：「世尊呼尊者阿難。」
<p/>尊者阿難卽往佛所，稽首作禮，卻住一面。世尊問曰：「阿難！汝實為諸比丘夜集講堂，說跋地羅帝偈及其義耶？」
<p/>尊者阿難答曰：「唯然。」
<p/>世尊問曰：「阿難！汝云何為諸比丘說跋地羅帝偈及其義耶？」
<p/>尊者阿難卽便說曰：
<p/>「慎莫念過去，亦勿願未來；
<p/>過去事已滅，未來復未至。
<p/>現在所有法，彼亦當為思；
<p/>念無有堅強，慧者覺如是。
<p/>若<note n="m167.52"/>作聖人行，孰知愁於死？
<p/>我要不會彼，大苦災患終。
<p/>如是行精勤<note n="m167.53"/>，晝夜無懈怠；
<p/>是故常當說，跋地羅帝偈。」
<p/>世尊卽復問曰：「阿難！云何比丘念過去耶？」
<p/>尊者阿難答曰：「世尊！若有比丘樂過去色，欲、著、住；樂過去覺、想、行、識，欲、著、住，如是比丘念過去也。」
<p/>世尊卽復問曰：「阿難！云何比丘不念過去？」
<p/>尊者阿難答曰：「世尊！若比丘不樂過去色，不欲、不著、不住；不樂過去覺、想、行、識，不欲、不著、不住，如是比丘不念過去。」
<p/>世尊卽復問曰：「阿難！云何比丘願未來耶？」
<p/>尊者阿難答曰：「世尊！若比丘樂未來色，欲、著、住；樂未來覺、想、行、識，欲、著、住，如是比丘願未來也。」
<p/>世尊卽復問曰：「阿難！云何比丘不願未來？」
<p/>尊者阿難答曰：「世尊！若比丘不樂未來色，不欲、不著、不住；不樂未來覺、想、行、識，不欲、不著、不住，如是比丘不願未來。」
<p/>世尊卽復問曰：「阿難！云何比丘受現在法？」
<p/>尊者阿難答曰：「世尊！若比丘樂現在色，欲、著、住；樂現在覺、想、行、識，欲、著、住，如是比丘受現在法。」
<p/>世尊卽復問曰：「阿難！云何比丘不受現在法？」
<p/>尊者阿難答曰：「世尊！若比丘不樂現在色，不欲、不著、不住；不樂現在覺、想、行、識，不欲、不著、不住，如是比丘不受現在法。世尊！我以如是為諸比丘夜集講堂，說跋地羅帝偈及其義也。」
<p/>於是，世尊告諸比丘：「善哉！善哉！我弟子有眼、有智、有義、有法。所以者何？謂弟子在師面前如是句、如是文廣說此義，實如阿難比丘所說，汝等應當如是受持！所以者何？此說觀義應如是也。」
<p/>佛說如是，尊者阿難及諸比丘聞佛所說，歡喜奉行！
<p/>阿難說經第六竟<note n="m167.54"/>（七百七十二字<note n="m167.55"/>）
<sid n="m168"/>　　（一六八） *中阿含根本分別品意行經<note n="m168.56"/>第七（ *第四分別誦）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，世尊告諸比丘：「我今為汝說法，初妙、中妙、竟亦妙，有義有文，具足清淨，顯現梵行，謂分別意行經，如意行生<note n="m168.57"/>。諦聽！諦聽！善思念之。」
<p/>時，諸比丘受教而聽。
<p/>佛言：「云何意行生？若有比丘離欲、離惡不善之法，有覺、有觀，離生喜、樂，得初禪成就遊<note n="m168.58"/>。彼此定樂欲住，彼此定樂欲住已，必有是處，住彼樂彼，命終生梵身天中。諸梵身天者，生彼住彼，受離生喜、樂，及比丘住此，入初禪，受離生喜、樂。此二離生喜、樂無有差別，二俱等等。所以者何？先此行定，然後生彼，彼此定如是修、如是習、如是廣布，生梵身天中，如是意行生。
<p/>「復次，比丘覺、觀已息，內靜<note n="m168.59"/>、一心，無覺、無觀，定生喜、樂，得第二禪成就遊<note n="m168.60"/>。彼此定樂欲住，彼此定樂欲住已，必有是處，住彼樂彼，命終生晃昱天<note n="m168.61"/>中。諸晃昱天者，生彼住彼，受定生喜、樂，及比丘住此，入第二禪，受定生喜、樂。此二定生喜、樂無有差別，二俱等等。所以者何？先此行定，然後生彼，彼此定如是修、如是習、如是廣布，生晃昱天中，如是意行生。
<p/>「復次，比丘離於喜欲，捨無求遊，正念正智而身覺樂，謂聖所說、聖所捨、念、樂住、空<note n="m168.62"/>，得第三禪成就遊<note n="m168.63"/>。彼此定樂欲住，彼此定樂欲住已，必有是處，住彼樂彼，命終生遍淨天<note n="m168.64"/>中。諸遍淨天者，生彼住彼，受無喜、樂，及比丘住此，入第三禪，受無喜、樂。此二無喜、樂無有差別，二俱等等。所以者何？先此行定，然後生彼，彼此定如是修、如是習、如是廣布，生遍淨天中，如是意行生。
<p/>「復次，比丘樂滅、苦滅，喜、憂本已滅，不苦不樂、捨、念、清淨，得第四禪成就遊<note n="m168.65"/>。彼此定樂欲住，彼此定樂欲住已，必有是處，住彼樂彼，命終生果實天<note n="m168.66"/>中。諸果實天者，生彼住彼，受捨、念、清淨樂，及比丘住此，入第四禪，受捨、念、清淨樂。此二捨、念、清淨樂無有差別，二俱等等。所以者何？先此行定，然後生彼，彼此定如是修、如是習、如是廣布，生果實天中，如是意行生。　　　　「復次，比丘度一切色想，滅有對<note n="m168.67"/>想，不念若干想，無量空，是無量空處成就遊。彼此定樂欲住，彼此定樂欲住已，必有是處，住彼樂彼，命終生無量空處天中。諸無量空處天者，生彼住彼，受無量空處想，及比丘住此，受無量空處想。此二無量空處想無有差別，二俱等等。所以者何？先此行定，然後生彼，彼此定如是修、如是習、如是廣布，生無量空處天中，如是意行生。
<p/>「復次，比丘度無量空處，無量識，是無量識處成就遊。彼此定樂欲住，彼此定樂欲住已，必有是處，住彼樂彼，命終生無量識處天中。諸無量識處天者，生彼住彼，受無量識處想，及比丘住此，受無量識處想。此二無量識處想無有差別，二俱等等。所以者何？先此行定，然後生彼，彼此定如是修、如是習、如是廣布，生無量識處天中，如是意行生。
<p/>「復次，比丘度無量識處，無所有，是無所有處成就遊。彼此定樂欲住，彼此定樂欲住已，必有是處，住彼樂彼，命終生無所有處天中。諸無所有處天者，生彼住彼，受無所有處想，及比丘住此，受無所有處想。此二無所有處想無有差別，二俱等等。所以者何？先此行定，然後生彼，彼此定如是修、如是習、如是廣布，生無所有處天中，如是意行生。
<p/>「復次，比丘度一切無所有處想，非有想非無想，是非有想非無想處成就遊。彼此定樂欲住，彼此定樂欲住已，必有是處，住彼樂彼，命終生非有想非無想處天中。諸非有想非無想處天者，生彼住彼，受非有想非無想處想，及比丘住此，受非有想非無想處想。此二想無有差別，二俱等等。所以者何？先此行<note n="m168.68"/>定，然後生彼，彼此定如是修、如是習、如是廣布，生非有想非無想處天中，如是意行生。
<p/>「復次，比丘度一切非有想非無想處想，知滅身觸成就遊，慧見諸漏盡斷智。彼諸定中，此定說最第一、最大、最上、最勝、最妙。猶如因牛有乳，因乳有酪，因酪有生酥<note n="m168.69"/>，因生 *酥有熟 *酥，因熟 *酥有 *酥精。 *酥精者說最第一、最大、最上、最勝、最妙。如是彼諸定中，此定說最第一、最大、最上、最勝、最妙。得此定、依此定、住此定已，不復受生老病死苦，是說苦邊<note n="m168.70"/>。」
<p/>佛說如是，彼諸比丘聞佛所說，歡喜奉行！
<p/>意行經第七竟<note n="m168.71"/>（千三百十九字<note n="m168.72"/>）
<sid n="m169"/>　　（一六九） *中阿含根本分別品拘樓瘦無諍經<note n="m169.73"/>第八（ *第四分別誦）
<p/>我聞如是：
<p/>一時，佛遊婆奇瘦<note n="m169.74"/>劍磨<note n="m169.75"/>瑟曇拘樓都邑。
<p/>爾時，世尊告諸比丘：「我當為汝說法，初妙、中妙、竟亦妙，有義有文，具足清淨，顯現梵行，名分別無諍經。諦聽！諦聽！善思念之。」
<p/>時，諸比丘受教而聽。
<p/>佛言：「莫求欲樂、極下賤業，為凡夫行；亦莫求自身苦行，至苦非聖行，無義相<note n="m169.76"/>應。離此二邊，則有中道<note n="m169.77"/>，成眼成智，自在成定，趣智、趣覺、趣於涅槃。有稱、有譏，有無稱、無譏而為說法，決定於齊<note n="m169.78"/>，決定知已，所有內樂當<note n="m169.79"/>求彼也。莫相道<note n="m169.80"/>說，亦莫面前稱譽。齊限說，莫不<note n="m169.81"/>齊限。隨國俗法，莫是莫非<note n="m169.82"/>。此分別無諍經事。莫求欲樂、極下賤業，為凡夫行；亦莫求自身苦行，至苦非聖行，無義相應者，此何因說？莫求欲樂、極下賤業，為凡夫行，是說一邊；亦莫求自身苦行，至苦非聖行，無義相應者，是說二邊。莫求欲樂、極下賤業，為凡夫行；亦莫求自身苦行，至苦非聖行，無義相應者，因此故說。
<p/>「離此二邊，則有中道，成眼成智，自在成定，趣智、趣覺、趣涅槃者，此何因說？有聖道八支<note n="m169.83"/>，正見……乃至正定，是謂為八。離此二邊，則有中道，成眼成智，自在成定，趣智、趣覺、趣涅槃者，因此故說。有稱、有譏，有無稱、無譏而為說法者，此何因說？云何為稱？云何為譏？而不說法。若有欲相應與喜樂俱，極下賤業，為凡夫行，此法有苦、有煩、有熱、有憂慼邪行。彼知此已，則便自譏<note n="m169.84"/>。所以者何？欲者，無常、苦、磨<note n="m169.85"/>滅法。彼知欲無常已，是故彼一切有苦、有煩、有熱、有憂慼邪行，彼知此已，是故便自譏。
<p/>「自身苦行，至苦非聖行，無義相應，此法有苦、有煩、有熱、有憂慼邪行。彼知此已，則便自譏。所以者何？彼沙門、梵志所可畏苦，剃除鬚髮，著袈裟衣，至信、捨家、無家、學道者，彼沙門、梵志復抱此苦，是故彼一切有苦、有煩、有熱、有憂慼邪行，彼知此已，是故便自譏。有結<note n="m169.86"/>不盡，此法有苦、有煩、有熱、有憂慼邪行。彼知此已，則便自譏。所以者何？若有結不盡者，彼有亦不盡，是故彼一切有煩、有熱、有憂慼邪行，彼知此已，是故便自譏也。有結盡者，此法無苦、無煩、無熱、無憂慼正行，彼知此已，則便自稱<note n="m169.87"/>。所以者何？若有結盡者，彼有亦盡，是故彼一切無苦、無煩、無熱、無憂慼正行，彼知此已，是故便自稱也。
<p/>「不求內樂，此法有苦、有煩、有熱、有憂慼邪行。彼知此已，則便自譏。所以者何？若有不求內樂者，彼亦不求內，是故彼一切有苦、有煩、有熱、有憂慼邪行，彼知此已，是故便自譏也。求於內樂，此法無苦、無煩、無熱、無憂慼正行。彼知此已，則便自稱。所以者何？若有求內樂者，彼亦求內，是故彼一切無苦、無煩、無熱、無憂慼正行，彼知此已，是故便自稱。如是有稱有譏而不說法也，不稱不譏而為說法。
<p/>「云何不稱不譏而為說法？若欲相應與喜樂俱，極下賤業，為凡夫行，此法有苦、有煩、有熱、有憂慼邪行。彼知此已，則便說法。所以者何？彼不如是說，欲無常、苦、磨滅法。彼知欲無常已，是故彼一切有苦、有煩、有熱、有憂慼邪行。不達此法，唯有苦法，有煩、有熱、有憂慼邪行，彼知此已，是故便說法。自身苦行，至苦非聖行，無義相應，此法有苦、有煩、有熱、有憂慼邪行，彼知此已，則便說法。所以者何？彼不如是說，自身苦行，至苦非聖行，無義相應，此法有苦、有煩、有熱、有憂慼邪行。不達此法，唯有苦法，有煩、有熱、有憂慼邪行，彼知此已，是故便說法也。
<p/>「有結不盡，此法有苦、有煩、有熱、有憂慼邪行。彼知此已，則便說法。所以者何？彼不如是說，若有結不盡者，彼有亦不盡，是故彼一切有苦、有煩、有熱、有憂慼邪行。不達此法，唯有苦法，有煩、有熱、有憂慼邪行，彼知此已，是故便說法也。有結盡者，此法無苦、無煩、無熱、無憂慼正行，彼知此已，則便說法。所以者何？彼不如是說，若有結盡者，彼有亦盡，是故彼一切無苦、無煩、無熱、無憂慼正行。不達此法，唯無苦法，無煩、無熱、無憂慼正行，彼知此已，是故便說法也。
<p/>「不求內樂，此法有苦、有煩、有熱、有憂慼邪行。彼知此已，則便說法。所以者何？彼不如是說，若不求內樂者，彼亦不求內，是故彼一切有苦、有煩、有熱、有憂慼邪行。不達此法，唯有苦法，有煩、有熱、有憂慼邪行，彼知此已，是故便說法也。求於內樂，此法無苦、無煩、無熱、無憂慼正行。彼知此已，則便說法。所以者何？彼不如是說，若有求內樂者，彼亦求內，是故彼一切無苦、無煩、無熱、無憂慼正行。不達此法，唯無苦法，無煩、無熱、無憂慼正行，彼知此已，是故便說法。如是不稱、不譏而為說法，有稱有譏、有無稱無譏而為說法者，因此故說也。
<p/>「決定於 *齊，決定知已，所有內樂當求彼者。此何因說？有樂，非聖樂是凡夫樂，病本、癰本、箭刺之本，有食有生死，不可修、不可習、不可廣布，我說於彼則不可修也。有樂，是聖樂、無欲樂、離樂、息樂、正覺之樂，無食無生死，可修、可習、可廣布，我說於彼則可修也。
<p/>「云何有樂，非聖樂是凡夫樂，病本、癰本、箭刺之本，有食有生死，不可修、不可習、不可廣布，我說於彼不可修耶<note n="m169.88"/>？彼若因五欲功德生喜生樂，此樂非聖樂，是凡夫樂，病本、癰本、箭刺之本，有食有生死，不可修、不可習、不可廣布，我說於彼則不可修。
<p/>「云何有樂，是聖樂、無欲樂、離樂、息樂、正覺之樂，無食無生死，可修、可習、可廣布，我說於彼則可修耶？若有比丘離欲、離惡不善之法……至得第四禪成就遊，此樂是聖樂、無欲樂、離樂、息樂、正覺之樂，無食無生死，可修、可習、可廣布，我說於彼則可修也。決定於 *齊，決定知已，所有內樂當求彼者，因此故說。
<p/>「莫相 *道說，亦莫面前稱譽者，此何因說？有相 *道說不真實、虛妄無義相應，有相 *道說真實、不虛妄無義相應，有相 *道說真實、不虛妄與義相應。於中若有*道說不真實、虛妄無義相應者，此終不可說；於中若有 *道說真實、不虛妄無義相應者，彼亦當學不說是也；於中若有 *道說真實、不虛妄義相應者，彼為知時，正智正念，令成就彼。如是面前稱譽，莫相 *道說，亦莫面前稱譽者，因此故說。
<p/>「齊限說，莫不齊限者，此何因說？不齊限說者，煩身，念喜忘，心疲極，聲壞，向智者不自在也。齊限說者，不煩身，念不喜忘，心不疲極，聲不壞，向智者得自在也。齊限說，莫不齊限者，因此故說。
<p/>「隨國俗法，莫是莫非者，此何因說？云何隨國俗法，是及非 *耶？彼彼方、彼彼人間、彼彼事，或說甌<note n="m169.89"/>，或說𣟁<note n="m169.90"/>，或說杅<note n="m169.91"/>，或說椀<note n="m169.92"/>，或說器<note n="m169.93"/>。如彼彼方、彼彼人間、彼彼事，或說甌，或說𣟁，或說 *杅，或說椀，或說器，彼彼事隨其力，一向說此是真諦，餘者虛妄，如是隨國俗法，是及非也。云何隨國俗法，不是不非耶？彼彼方、彼彼人間、彼彼事，或說甌，或說𣟁，或說 *杅，或說椀，或說器。如彼彼方、彼彼人間、彼彼事，或說甌，或說𣟁，或說 *杅，或說椀，或說器，彼彼事不隨其力，不一向說此是真諦，餘者虛妄，如是隨國俗法，不是不非也。隨國俗法，莫是莫非者，因此故說。
<p/>「有諍法、無諍法。云何有諍法<note n="m169.94"/>？云何無諍法？若欲相應與喜樂俱，極下賤業，為凡夫行，此法有諍。以何等故此法有諍？此法有苦、有煩、有熱、有憂慼邪行，是故此法則有諍也。若自身苦行，至苦非聖行，無義相應，此法有諍。以何等故此法有諍？此法有苦、有煩、有熱、有憂慼邪行，是故此法則有諍也。離此二邊，則有中道，成眼成智，自在成定，趣智、趣覺、趣於涅槃，此法無諍。以何等故此法無諍？此法無苦、無煩、無熱、無憂慼正行，是故此法則無諍也。
<p/>「有結不盡，此法有諍。以何等故此法有諍？此法有苦、有煩、有熱、有憂慼邪行，是故此法則有諍也。有結滅盡，此法無諍。以何等故此法無諍？此法無苦、無煩、無熱、無憂慼正行，是故此法則無諍也。
<p/>「不求內樂，此法有諍。以何等故此法有諍？此法有苦、有煩、有熱、有憂慼邪行，是故此法則有諍也。求於內樂，此法無諍。以何等故此法無諍？此法無苦、無煩、無熱、無憂慼正行，是故此法則無諍也。
<p/>「於中若有樂，非聖樂是凡夫樂，病本、癰本、箭刺之本，有食有生死，不可修、不可習、不可廣布，我說於彼則不可修，此法有諍。以何等故此法有諍？此法有苦、有煩、有熱、有憂慼邪行，是故此法則有諍也。於中若有樂，是聖樂、無欲樂、離樂、息樂、正覺之樂，無食無生死，可修、可習、可廣布，我說於彼則可修也，此法無諍。以何等故此法無諍？此法無苦、無煩、無熱、無憂慼正行，是故此法則無諍也。
<p/>「於中若有 *道說不真實、虛妄無義相應，此法有諍。以何等故此法有諍？此法有苦、有煩、有熱、有憂慼邪行，是故此法則有諍也。於中若有 *道說真實、不虛妄無義相應，此法有諍。以何等故此法有諍？此法有苦、有煩、有熱、有憂慼邪行，是故此法則有諍也。於中若有 *道說真實、不虛妄與義相應，此法無諍。以何等故此法無諍？此法無苦、無煩、無熱、無憂慼正行，是故此法則無諍也。
<p/>「無齊限說者，此法有諍。以何等故此法有諍？此法有苦、有煩、有熱、有憂慼邪行，是故此法則有諍也。齊限說者<note n="m169.95"/>，此法無諍。以何等故此法無諍？此法無苦、無煩、無熱、無憂慼正行，是故此法則無諍也。
<p/>「隨國俗法，是及非，此法有諍。以何等故此法有諍？此法有苦、有煩、有熱、有憂慼邪行，是故此法則有諍也。隨國俗法，不是不非，此法無諍。以何等故此法無諍？此法無<note n="m169.96"/>苦、無煩、無熱、無憂慼正行，是故此法則無諍也。是謂諍法，汝等當知諍法及無諍法。知諍法及無諍法已，棄捨諍法，修習無諍法，汝等當學。」
<p/>如是須菩提族姓子<note n="m169.97"/>以無諍道，於後知法如法。
<p/>知法如真實<note n="m169.98"/>，須菩提說偈：
<p/>「此行真實空，捨此住止息<note n="m169.99"/>。」
<p/>佛說如是，彼諸比丘聞佛所說，歡喜奉行！
<p/>拘樓瘦無諍經第八竟<note n="m169.100"/>（三千一十六字<note n="m169.101"/>）
<p/>中阿含<note n="m169.102"/>經卷第四十三（九千二百二十三字<note n="m169.103"/>）（第四分別誦<note n="m169.104"/>）
<sid n="m170"/>　　（一七○）中阿含<note n="m170.3"/>根本分別品鸚鵡經<note n="m170.4"/>第九（第四分別誦<note n="m170.5"/>）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，世尊過夜平旦著衣持鉢，入舍衛<note n="m170.6"/>乞食，於乞食時往詣鸚鵡摩納都提子<note n="m170.7"/>家。是時，鸚鵡摩納都提子少有所為<note n="m170.8"/>，出行不在。彼時，鸚鵡摩納都提子家有白狗，在大床上金盤<note n="m170.9"/>中食。於是，白狗遙見佛來，見已便吠，世尊語白狗：「汝不應爾，謂汝從呧<note n="m170.10"/>至吠<note n="m170.11"/>。」
<p/>白狗聞已，極大瞋恚，從床來下，至木聚邊憂慼愁臥。
<p/>鸚鵡摩納都提子於後還家，見己白狗極大瞋恚，從床來下，至木聚邊憂慼愁臥，問家人曰：「誰觸嬈我狗，令極大瞋恚，從床來下，至木聚邊憂慼愁臥？」
<p/>家人答曰：「我等都無觸嬈白狗，令大瞋恚，從床來下，至木聚邊憂慼愁臥。摩納！當知今日沙門瞿曇來此乞食，白狗見已，便逐吠之。沙門瞿曇語白狗曰：『汝不應爾，謂汝從 *呧至吠。』因是，摩納！故令白狗極大瞋恚，從床來下，至木聚邊憂慼愁臥。」
<p/>鸚鵡摩納都提子聞已，便大瞋恚，欲誣世尊，欲謗世尊，欲墮世尊。如是誣、謗、墮沙門瞿曇，卽從舍衛出，往詣勝林給孤獨園。
<p/>彼時，世尊無量大眾前後圍繞而為說法，世尊遙見鸚鵡摩納都提子來，告諸比丘：「汝等見鸚鵡摩納都提子來耶？」
<p/>答曰：「見也。」
<p/>世尊告曰：「鸚鵡摩納都提子今命終者，如屈伸<note n="m170.12"/>臂頃，必生地獄。所以者何？以彼於我極大瞋恚。若有眾生因心瞋恚<note n="m170.13"/>故，身壞命終，必至惡處，生地獄中。」
<p/>於是，鸚鵡摩納都提子往詣佛所，語世尊曰：「沙門瞿曇！今至我家乞食來耶？」
<p/>世尊答曰：「我今往至汝家乞食。」
<p/>「瞿曇！向我白狗說何等事，令我白狗極大瞋恚，從床來下，至木聚邊憂慼愁臥？」
<p/>世尊答曰：「我今平旦著衣持鉢，入舍衛乞食，展轉往詣汝家乞食，於是白狗遙見我來，見已而吠。我語白狗：『汝不應爾，謂汝從 *呧至吠。』是故白狗極大瞋恚，從床來下，至木聚邊憂慼愁臥。」
<p/>鸚鵡摩納問世尊曰：「白狗前世是我何等？」
<p/>世尊告曰：「止！止！摩納！慎莫問我！汝聞此已，必不可意。」
<p/>鸚鵡摩納復更再三問世尊曰：「白狗前世是我何等？」
<p/>世尊亦至再三告曰：「止！止！摩納！慎莫問我！汝聞此已，必不可意。」
<p/>世尊復告於摩納曰：「汝至再三問我不止，摩納！當知彼白狗者，於前世時卽是汝父，名都提<note n="m170.14"/>也。」
<p/>鸚鵡摩納聞是語已，倍極大恚，欲誣世尊，欲謗世尊，欲墮世尊。如是誣、謗、墮沙門瞿曇，語世尊曰：「我父都提大行布施，作大齋祠<note n="m170.15"/>，身壞命終，正生<note n="m170.16"/>梵天。何因何緣，乃生於此下賤狗中？」
<p/>世尊告曰：「汝父都提以此增上慢，是故生於下賤狗中。
<p/>「梵志增上慢，此終六處<note n="m170.17"/>生：
<p/>雞狗猪及犲，驢五地獄六。
<p/>「鸚鵡摩納！若汝不信我所說者，汝可還歸語白狗曰：『若前世時是我父者，白狗當還在大床上。』摩納！白狗必還上床也。『若前世時是我父者，白狗還於金 *盤中食。』摩納！白狗必當還於金 *盤中食也。『若前世時是我父者，示我所舉金、銀、水精、珍寶藏處，謂我所不知。』摩納！白狗必當示汝已前所舉金、銀、水精、珍寶藏處，謂汝所不知。」
<p/>於是，鸚鵡摩納聞佛所說，善受持誦，繞世尊已，而還其家，語白狗曰：「若前世時是我父者，白狗當還在大床上。」白狗卽還在大床上。
<p/>「若前世時是我父者，白狗還於金 *盤中食。」白狗卽還金 *盤中食。
<p/>「若前世時是我父者，當示於我父本所舉金、銀、水精、珍寶藏處，謂我所不知。」白狗卽從床上來下，往至前世所止宿處，以口及足掊<note n="m170.18"/>床四腳下，鸚鵡摩納便從彼處大得寶物。
<p/>於是，鸚鵡摩納都提子得寶物已，極大歡喜，以右膝著地，叉手向勝林給孤獨園，再三舉聲，稱譽世尊：「沙門瞿曇所說不虛！沙門瞿曇所說真諦！沙門瞿曇所說如實<note n="m170.19"/>！」再三稱譽已，從舍衛出，往詣勝林給孤獨園。
<p/>爾時，世尊無量大眾前後圍繞而為說法，世尊遙見鸚鵡摩納來，告諸比丘：「汝等見鸚鵡摩納來耶？」
<p/>答曰：「見也。」
<p/>世尊告曰：「鸚鵡摩納今命終者，如屈 *伸臂頃，必至<note n="m170.20"/>善處。所以者何？彼於我極有善心。若有眾生因善心故，身壞命終，必至善處，生於天中。」
<p/>爾時，鸚鵡摩納往詣佛所，共相問訊，卻坐一面。世尊告曰：「云何<note n="m170.21"/>摩納，如我<note n="m170.22"/>所說白狗者為如是耶？不如是耶？」
<p/>鸚鵡摩納白<note n="m170.23"/>曰：「瞿曇！實如所說。瞿曇！我復欲有所問，聽乃敢陳。」
<p/>世尊告曰：「恣汝所問<note n="m170.24"/>。」
<p/>「瞿曇！何因何緣，彼眾生者，俱受人身而有高下、有妙不妙？所以者何？瞿曇！我見有短壽、有長壽者，見<note n="m170.25"/>有多病、有少病者，見不端正<note n="m170.26"/>、有端 *正者，*見無威德、有威德者， *見有卑賤<note n="m170.27"/>族、有尊貴族者，見無財物、有財物者，見有惡智、有善智者。」
<p/>世尊答曰：「彼眾生者，因自行業，因業得報。緣業、依業、業處，眾生隨其高下處妙不妙<note n="m170.28"/>。」
<p/>鸚鵡摩納白世尊曰：「沙門瞿曇所說至略，不廣分別，我不能知。願沙門瞿曇為我廣說，令得知義！」
<p/>世尊告曰：「摩納！諦聽！善思念之，我當為汝廣分別說。」
<p/>鸚鵡摩納白曰：「唯然，當受教聽。」
<p/>佛言：「摩納！何因、何緣男子女人壽命極短？若有男子女人殺生凶弊，極惡飲血，害意著惡，無有慈心於諸眾生乃至蜫蟲<note n="m170.29"/>，彼受此業，作具足已，身壞命終，必至惡處，生地獄中，來生人間，壽命極短。所以者何？此道受短壽，謂男子女人殺生凶弊，極惡飲血。摩納！當知<note n="m170.30"/>此業有如是報也。摩納！何因、何緣男子女人壽命極長？若有男子女人離殺斷殺，棄捨刀杖，有慚有愧，有慈悲心，饒益一切乃至蜫蟲，彼受此業，作具足已，身壞命終，必<note n="m170.31"/>昇善處，生於天中，來生人間，壽命極長。所以者何？此道受長壽，謂男子女人離殺斷殺。摩納！當知此業有如是報也。
<p/>「摩納！何因、何緣男子女人多有疾病？若有男子女人觸嬈眾生，彼或以手拳，或以木石，或以刀杖觸嬈眾生，彼受此業，作具足已，身壞命終，必至惡處，生地獄中，來生人間，多有疾病。所以者何？此道受多疾病，謂男子女人觸嬈眾生。摩納！當知此業有如是報也。摩納！何因、何緣男子女人無有疾病？若有男子女人不觸嬈眾生，彼不以手拳，不以木石，不以刀杖觸嬈眾生，彼受此業，作具足已，身壞命終<note n="m170.32"/>，必昇善處，生於天中，來生人間，無有疾病。所以者何？此道受無疾病<note n="m170.33"/>，謂男子女人不觸嬈眾生。摩納！當知此業有如是報也。
<p/>「摩納！何因、何緣男子女人形不端 *正？若有男子女人急性多惱，彼少所聞，便大瞋恚，憎嫉生憂，廣生諍怒；彼受此業，作具足已，身壞命終，必至惡處，生地獄中，來生人間，形不端 *正。所以者何？此道受形不端 *正，謂男子女人急性多惱。摩納！當知此業有如是報也。摩納！何因、何緣男子女人形體端正？若有男子女人不急性多惱，彼聞柔軟麁獷<note n="m170.34"/>強言，不大瞋恚，不憎嫉生憂，不廣生諍怒；彼受此業，作具足已，身壞命終，必昇善處，生於天中，來生人間，形體端 *正。所以者何？此道受形體端 *正，謂男子女人不急性多惱。摩納！當知此業有如是報也。
<p/>「摩納！何因、何緣男子女人無有威德？若有男子女人內懷嫉妬，彼見他得供養恭敬，便生嫉妬，若見他有物，欲令我得；彼受此業，作具足已，身壞命終，必至惡處，生地獄中，來生人間，無有威德。所以者何？此道受無威德<note n="m170.35"/>，謂男子女人內懷嫉妬。摩納！當知此業有如是報也。摩納！何因、何緣男子女人有大威德<note n="m170.36"/>？若有男子女人不懷嫉妬，彼見他得供養恭敬，不生嫉妬，若見他有物，不欲令我得；彼受此業，作具足已，身壞命終，必昇善處，生於天中，來生人間，有大威德。所以者何？此道受有威德，謂男子女人不懷嫉妬。摩納！當知此業有如是報也。
<p/>「摩納！何因、何緣男子女人生卑賤族？若有男子女人憍慠大慢，彼可敬不敬，可重不重，可貴不貴，可奉不奉，可供養不供養，可與道不與道，可與坐不與坐，可叉手向禮拜問訊不叉手向禮拜問訊；彼受此業，作具足已，身壞命終，必至惡處，生地獄中，來生人間，生卑賤族。所以者何？此道受生卑賤族，謂男子女人憍慠大慢。摩納！當知此業有如是報也。摩納！何因、何緣男子女人生尊貴族？若有男子女人不憍慠大慢，彼可敬而敬，可重而重，可貴而貴，可奉事而奉事，可供養而供養，可與道而與道，可與坐而與坐，可叉手向禮拜問訊而叉手向禮拜問訊；彼受此業，作具足已，身壞命終，必昇善處，生於天中，來生人間，生尊貴族。所以者何？此道受生尊貴族，謂男子女人不憍慠大慢。摩納！當知此業有如是報也。
<p/>「摩納！何因、何緣男子女人無有財物<note n="m170.37"/>？若有男子女人不作施主，不行布施，彼不施與沙門、梵志、貧窮、孤獨、遠來乞者飲食、衣被、華鬘、塗香、屋舍、床榻、明燈、給使；彼受此業，作具足已，身壞命終，必至惡處，生地獄中，來生人間，無有財物。所以者何？此道受無財物，謂男子女人不作施主，不行布施。摩納！當知此業有如是報也。摩納！何因、何緣男子女人多有財物？若有男子女人作施主，行布施，彼施與沙門、梵志、貧窮、孤獨、遠來乞者飲食、衣被、花鬘、塗香、屋舍、床榻、明燈、給使；彼受此業，作具足已，身壞命終，必昇善處，生於天中，來生人間，多有財物。所以者何？此道受多有財物，謂男子女人作施主，行布施。摩納！當知此業有如是報也。
<p/>「摩納！何因、何緣男子女人有惡智慧？若有男子女人不數數往詣彼問事，彼若有名德、沙門、梵志，不往詣彼，隨時問義：『諸尊！何者為善？何者不善？何者為罪？何者非罪？何者為妙？何者不妙？何者為白？何者為黑？白黑從何生？何義現世報？何義後世報？』設問不行；彼受此業，作具<note n="m170.38"/>足已，身壞命終，必至惡處，生
<p/>地獄中，來生人間，有惡智慧。所以者何？此道受惡智慧，謂男子女人不數數往詣彼問事。摩納！當知此業有如是報也。摩納！何因、何緣男子女人有善智慧？若有男子女人能數數往詣彼問事，彼若有名德、沙門、梵志，數往詣彼，隨時問義：『諸尊！何者為善？何者不善？何者為罪？何者非罪？何者為妙？何者不妙？何者為白？何者為黑？白黑從何生<note n="m170.39"/>？何義現世報？何義後世報？』問已能行；彼受此業，作具足已，身壞命終，必昇善處，生於天中，來生人間，有善智慧。所以者何？此道受善智慧，謂男子女人能數數往詣彼問事。摩納！當知此業有如是報也。
<p/>「摩納！當知作短壽相應業必得短壽，作長壽相應業必得長壽；作多疾病相應業必得多疾病，作少疾病相應業必得少疾病；作不端 *正相應業必得不端 *正，作端正相應業必得端正；作無威德相應業必得無威德，作威德相應業必得威德；作卑賤族相應業必得卑賤族，作尊貴族相應業必得尊貴族；作無財物相應業必得無財物，作多財物相應業必得多財物；作惡智慧相應業必得惡智慧，作善智慧相應業必得善智慧。摩納！此是我前所說，眾生因自行業，因業得報。緣業，依業、業處，眾生隨其高下處妙不妙。」
<p/>鸚鵡摩納都提子白曰<note n="m170.40"/>：「世尊！我已解。善逝！我已知。世尊！我今自歸於佛、法及比丘眾，唯願世尊受我為優婆塞！從今日始，終身自歸，乃至命盡。世尊！從今日入都提家，如入此舍衛地優婆塞家，令都提家長夜得利義，得饒益安隱快樂。」
<p/>佛說如是，鸚鵡摩納都提子及無量眾聞佛所說，歡喜奉行！
<p/>鸚鵡經第九竟<note n="m170.41"/>（三千四百六十五字<note n="m170.42"/>）
<sid n="m171"/>　　（一七一）中阿 *含<note n="m171.43"/>根本分別品分別大業經<note n="m171.44"/>第十（ *第四分別誦）
<p/>我聞如是：
<p/>一時，佛遊王舍城，在竹林迦蘭哆園。
<p/>爾時，尊者三彌提<note n="m171.45"/>亦遊王舍城，住無事禪屋<note n="m171.46"/>中。
<p/>於是，異學哺羅陀子<note n="m171.47"/>中後彷徉，往詣尊者三彌提所，共相問訊，卻坐一面：「賢三彌提！我欲有所問，聽我問耶？」
<p/>尊者三彌提答曰：「賢哺羅陀子！欲問便問，我聞已當思。」
<p/>異學哺羅陀子便問曰：「賢三彌提！我面從沙門瞿曇聞，面從沙門瞿曇受：『身、口業虛妄，唯意業真諦。或有定，比丘入彼定無所覺<note n="m171.48"/>。』」
<p/>尊者三彌提告曰：「賢哺羅陀子！汝莫作是說！莫誣謗世尊！誣謗世尊者為不善也，世尊不如是說。賢哺羅陀子！世尊無量方便說：『若故作業<note n="m171.49"/>，作已成者，我說無不受報，或現世受，或後世受；若不故作業，作已成者，我不說必受報也。』」
<p/>異學哺羅陀子至再三語尊者三彌提曰：「賢三彌提！我面從沙門瞿曇聞，面從沙門瞿曇受：『身、口業虛妄，唯意業真諦。或有定，比丘入彼定無所覺。』」
<p/>尊者三彌提亦再三告曰：「賢哺羅陀子！汝莫作是說！莫誣謗世尊！誣謗世尊者為不善也，世尊不如是說。賢哺羅陀子！世尊無量方便說：『若故作業，作已成者，我說無不受報，或現世受，或後世受；若不故作業，作已成者，我不說必受報也。』」
<p/>異學哺羅陀子問尊者三彌提：「若故作業，作已成者，當受何報？」
<p/>尊者三彌提答曰：「賢哺羅陀子！若故作業，作已成者，必受苦也。」
<p/>異學哺羅陀子復問尊者三彌提曰：「賢三彌提！汝於此法、律<note n="m171.50"/>學道幾時？」
<p/>尊者三彌<note n="m171.51"/>提答曰：「賢哺羅陀子！我於此法、律學道未久，始三年耳。」於是，異學哺羅陀子便作是念：年少比丘尚能護師，況復舊學上尊人<note n="m171.52"/>耶？於是，異學哺羅陀子聞尊者三彌提所說，不是不非，卽從座<note n="m171.53"/>起，奮頭而去。
<p/>彼時，尊者大周那<note n="m171.54"/>去尊者三彌提晝行坐處不遠，於是，尊者大周那謂尊者三彌提與異學哺羅陀子所共論者，彼盡誦習，善受持已，卽從 *座起，往詣<note n="m171.55"/>尊者阿難所，共相問訊，卻坐一面，謂尊者三彌提與異學哺羅陀子所共論者，盡向尊者阿難說之。
<p/>尊者阿難聞已，語曰：「賢者周那！得因此論，可往見佛，奉獻世尊。賢者周那！今共詣佛，具向世尊而說此義，或能因是得從世尊聞異法也。」
<p/>於是，尊者阿難、尊者大周那共往詣佛。尊者大周那稽首佛足，卻坐<note n="m171.56"/>一面。尊者阿難稽首佛足，卻住一面。
<p/>彼時，尊者阿難語曰：「賢者大周那！可說！可說！」
<p/>於是，世尊問曰：「阿難！周那比丘欲說何事？」
<p/>尊者阿難白曰：「世尊！今自當聞。」於是，尊者大周那謂尊者三彌提與異學哺羅陀子所共論者盡向佛說。
<p/>世尊聞已，告曰：「阿難！看三彌提比丘癡人無道<note n="m171.57"/>。所以者何？異學哺羅陀子問事不定<note n="m171.58"/>，而三彌提比丘癡人一向答<note n="m171.59"/>也。」
<p/>尊者阿難白曰：「世尊！若三彌提比丘因此事說：『所有覺者<note n="m171.60"/>是苦』，當何咎耶？」
<p/>世尊呵<note n="m171.61"/>尊者阿難曰：「看，阿難比丘亦復無道！阿難！此三彌提癡人，彼異學哺羅陀子盡問三覺：樂覺、苦覺、不苦不樂覺。阿難！若三彌提癡人為異學哺羅陀子所問，如是答者：『賢哺羅陀子！若故作樂業，作已成者，當受樂報。若故作苦業，作已成者，當受苦報。若故作不苦不樂業，作已成者，當受不苦不樂報<note n="m171.62"/>。』阿難！若三彌提癡人為異學哺羅陀子所問，如是答者，異學哺羅陀子眼尚不敢視三彌提癡人，況復能問如是事耶？阿難！若汝從世尊聞<note n="m171.63"/>分別大業經者，於如來倍復增上心靜<note n="m171.64"/>得喜。」
<p/>於是，尊者阿難叉手向佛白曰：「世尊！今正是時。善逝！今正是時。若世尊為諸比丘說分別大業經者，諸比丘聞已，當善受持。」
<p/>世尊告曰：「阿難！諦聽！善思念之，我當為汝具分別說。」
<p/>尊者阿難白曰：「唯然。」
<p/>時，諸比丘受教而聽。
<p/>佛言：「阿難！或有一不離殺、不與取、邪淫、妄言……乃至邪見，此不離、不護已，身壞命終，生善處天中。阿難！或有一離殺、不與取、邪淫、妄言……乃至邪見，此離、護已，身壞命終，生惡處地獄中。阿難！或有一不離殺、不與取、邪淫、妄言……乃至邪見，此不離、不護已，身壞命終，生惡處地獄中。阿難！或有一離殺、不與取、邪淫、妄言……乃至邪見，此離、護已，身壞命終，生善處天中。
<p/>「阿難！若有一不離殺、不與取、邪淫、妄言……乃至邪<note n="m171.65"/>見，此不離、不護已，身壞命終，生善處天中者，若有沙門、梵志得天眼，成就天眼而見彼，見已，作是念：無身惡行，亦無身惡行報；無口、意惡行，亦無口、意惡行報。所以者何？我見彼不離殺、不與取、邪淫、妄言……乃至邪見，此不離、不護已，身壞命終，生善處天中。若更有如是比<note n="m171.66"/>不離殺、不與取、邪淫、妄言……乃至邪見，此不離、不護者，彼一切身壞命終，亦生善處天中。如是見者，則為正見；異是見者，則彼智趣邪<note n="m171.67"/>。若所見所知極力捫摸<note n="m171.68"/>，一向著說：『此是真諦，餘皆虛妄。』
<p/>「阿難！若有一離殺、不與取、邪淫、妄言……乃至邪見，此離、護已，身壞命終，生惡處地獄中者，若有沙門、梵志得天眼，成就天眼而見彼，見已，作是念：無身妙行，亦無身妙行報；無口、意妙行，亦無口、意妙行報。所以者何？我見彼離殺、不與取、邪淫、妄言……乃至邪見，此離、護已，身壞命終，生惡處地獄中。若更有如是 *比離殺、不與取、邪淫、妄言……乃至邪見，此離、護者，彼一切身壞命終，亦生惡處地獄中。如是見者，則為正見；異是見者，則彼智趣 *邪。若所見所知極力捫摸，一向著說：『此是真諦，餘皆虛妄。』
<p/>「阿難！若有一不離殺、不與取、邪淫、妄言……乃至邪見，此不離、不護已，身壞命終，生惡處地獄中者，若有沙門、梵志得天眼，成就天眼而見彼，見已，作是念：有身惡行，亦有身惡行報；有口、意惡行，亦有口、意惡行報。所以者何？我見彼不離殺、不與取、邪淫、妄言……乃至邪見，此不離、不護已，身壞命終，生惡處地獄中。若更有如是比<note n="m171.69"/>不離殺、不與取、邪淫、妄言……乃至邪見，此不離、不護者，彼一切身壞命終，亦生惡處地獄中。如是見者，則為正見；異是見者，則彼智趣邪<note n="m171.70"/>。若所見所知極力捫摸，一向著說：『此是真諦，餘皆虛妄。』
<p/>「阿難！若有一離殺、不與取、邪淫、妄言……乃至邪見，此離、護已，身壞命終，生善處天中者，若有沙門、梵志得天眼，成就天眼而見彼，見已，作是念：有身妙行，亦有身妙行報；有口、意妙行，亦有口、意妙行報。所以者何？我見彼離殺、不與取、邪淫、妄言……乃至邪見，此離、護已，身壞命終，生善處天中。若更有如是 *比離殺、不與取、邪淫、妄言……乃至邪見，此離、護者，彼一切身壞命終，亦生善處天中。如是見者，則為正見；異是見者，則彼智趣 *邪。若所見所知極力捫摸，一向著說：『此是真諦，餘皆虛妄。』
<p/>「阿難！於中若有一沙門、梵志得天眼，成就天眼，作如是說：『無身惡行，亦無身惡行報；無口、意惡行，亦無口、意惡行報。』者，我不聽彼。若作是說：『我見彼不離殺、不與取、邪淫、妄言……乃至邪見，此不離、不護已，身壞命終，生善處天中。』我聽彼也。若作是說『若更有如是比不離殺、不與取、邪淫、妄言……乃至邪見，此不離、不護者，彼一切身壞命終，亦生善處天中。』者，我不聽彼。若作是說：『如是見者，則為正見；異是見者，則彼智趣邪。』者，我不聽彼。若所見所知極力捫摸，一向著說：『此是真諦，餘皆虛妄。』者，我不聽彼。所以者何？阿難！如來知彼人異。
<p/>「阿難！於中若有一沙門、梵志得天眼，成就天眼，作如是說：『無身妙行，亦無身妙行報；無口、意妙行，亦無口、意妙行報。』我不聽彼。若作是說：『我見彼離殺、不與取、邪淫、妄言……乃至邪見，此離、護已，身壞命終，生惡處地獄中。』我聽彼也。若作是說『若更有如是比離殺、不與取、邪淫、妄言……乃至邪見，此離、護者，彼一切身壞命終，亦生惡處地獄中。』者，我不聽彼。若作是說『如是見者，則為正見；異是見者，則彼智趣邪。』者，我不聽彼。若所見所知極力捫摸，一向著說：『此是真諦，餘皆虛妄。』者，我不聽彼。所以者何？阿難！如來知彼人異。
<p/>「阿難！於中若有一沙門、梵志得天眼，成就天眼，作如是說：『有身惡行，亦有身惡行報；有口、意惡行，亦有口、意惡行報。』我聽彼也。若作是說：『我見彼不離殺、不與取、邪淫、妄言……乃至邪見，此不離、不護已，身壞命終，生惡處地獄中。』者，我聽彼也。若作是說『若更有如是比不離殺、不與取、邪淫、妄言……乃至邪見，此不離<note n="m171.71"/>、不護者，彼一切身壞命終，亦生惡處地獄中。』者，我不聽彼。若作是說：『如是見者，則為正見；異是見者，則彼智趣邪。』者，我不聽彼。若所見所知極力捫摸，一向著說：『此是真諦，餘皆虛妄。』者，我不聽彼。所以者何？阿難！如來知彼人異。
<p/>「阿難！於中若有一沙門、梵志得天眼，成就天眼，作如是說：『有身妙行，亦有身妙行報；有口、意妙行，亦有口、意妙行報。』者，我聽彼也。若作是說：『我見彼離殺、不與取、邪淫、妄言……乃至邪見，此離、護已，身壞命終，生善處天中。』者，我聽彼也。若作是說：『若更有如是比離殺、不與取、邪淫、妄言……乃至邪見，彼一切身壞命終，亦生善處天中。』者，我不聽彼。若作是說：『如是見者，則為正見；異是見者，則彼智趣邪。』者，我不聽彼。若所見所知極力捫摸，一向著說：『此是真諦，餘皆虛妄。』者，我不聽彼。所以者何？阿難！如來知彼人異。
<p/>「阿難！若有一不離殺、不與取、邪淫、妄言……乃至邪見，此不離、不護已，身壞命終，生善處天中者，彼若本作不善業，作已成者，因不離、不護故，彼於現法中受報訖而生於彼。或復因後報故，彼不以此因、不以此緣，身壞命終，生善處天中。或復本作善業<note n="m171.72"/>，作已成者，因離、護故，未盡應受善處報，彼因此緣此故，身壞命終，生善處天中。或復死時生善心，心所有法正見相應，彼因此緣此，身壞命終，生善處天中。阿難！如來知彼人為如是也。
<p/>「阿難！若有一離殺、不與取、邪淫、妄言……乃至邪見，此離、護已，身壞命終，生惡處地獄中者，彼若本作善業，作已成者，因離、護故，彼於現法中受報訖而生於彼。或復因後報故，彼不以此因、不以此緣，身壞命終，生惡處地獄中。或復本作不善業，作已成者，因不離、不護故，未盡應受地獄報，彼因此緣此，身壞命終，生惡處地獄中。或復死時生不善心，心所有法邪見相應，彼因此緣此，身壞命終，生惡處地獄中。阿難！如來知彼人為如是也。
<p/>「阿難！若有一不<note n="m171.73"/>離殺、不與取、邪淫、妄言……乃至邪見，此不離、不護已，身壞命終，生惡處地獄中者，彼卽因此緣此，身壞命終，生惡處地獄中。或復本作不善業，作已成者，因不離、不護故，未盡應受地獄報，彼因此緣此，身壞命終，生惡處地獄中。或復死時生不善心，心所有法邪見相應，彼因此緣此，身壞命終，生惡處地獄中。阿難！如來知彼人為如是也。
<p/>「阿難！若有一離殺、不與取、邪淫、妄言……乃至邪見，此離、護已，身壞命終，生善處天中者，彼卽因此緣此，身壞命終，生善處天中。或復本作善業，作已成者，因離、護故，未盡應受報，彼因此緣此，身壞命終，生善處天中。或復死時生善心，心所有法正見相應，彼因此緣此，身壞命終，生善處天中。阿難！如來知彼人為如是也。
<p/>「復次，有四種人：或有人無有似有，或有似無有，或無有似無有，或有似有<note n="m171.74"/>。阿難！猶如四種㮈：或㮈不熟似熟，或熟似不熟，或不熟似不熟，或熟似熟。如是，阿難！四種㮈喻人：或有人無有似有，或有似無有，或無有似無有，或有似有。」
<p/>佛說如是，尊者阿難及諸比丘聞佛所說，歡喜奉行！
<p/>分別大業經第十竟<note n="m171.75"/>（三千五百七字<note n="m171.76"/>）
<p/>中阿 *含經卷第四十四<note n="m171.77"/>（六千九百七十二字<note n="m171.78"/>）
<p/> *中阿 *含根本分別品第十三竟<note n="m171.79"/>（二萬四千五百八十九字<note n="m171.80"/>）（第四分別誦<note n="m171.81"/>）
　　心品第十四<note n="m172.1"/>（有十經）（第四分別誦）
<p/>心‧浮‧受法二，行禪‧說‧獵師，
<p/>五支<note n="m172.2"/>財物主，瞿曇彌‧多界。
<sid n="m172"/>（一七二）中阿含<note n="m172.3"/>心品心經<note n="m172.4"/>第一
<p/>我聞如是：
<p/>一時，佛遊舍衛國，在勝林給孤獨園。
<p/>爾時，有一比丘獨安靜<note n="m172.5"/>處宴坐思惟，心作是念：誰將世間去？誰為染著？誰起自在<note n="m172.6"/>？彼時，比丘則於晡時從宴坐起，往詣佛所，稽首禮足，卻坐一面，白曰：「世尊！我今獨安 *靜處宴坐思惟，心作是念：誰將世間去？誰為染著？誰起自在？」
<p/>世尊聞已，歎曰：「善哉！善哉！比丘！謂有賢道而有賢觀，極妙辯才，有善思惟：誰將世間去？誰為染著？誰起自在？比丘！所問為如是耶？」
<p/>比丘答曰：「如是，世尊！」
<p/>世尊告曰：「比丘！心將世間去，心為染著，心起自在<note n="m172.7"/>。比丘！彼將世間去，彼為染著，彼起自在。比丘！多聞聖弟子非心將去，非心染著，非心自在。比丘！多聞聖弟子不隨心自在，而心隨多聞聖弟子。」
<p/>比丘白曰：「善哉！善哉！唯然，世尊！」彼時，比丘聞佛所說，歡喜奉行！
<p/>問曰：「世尊！多聞比丘<note n="m172.8"/>，說多聞比丘。世尊！云何多聞比丘？云何施設多聞比丘？」
<p/>世尊聞已，歎曰：「善哉！善哉！比丘！謂有賢道而有賢觀，極妙辯才，有善思惟：世尊！多聞比丘，說多聞比丘。世尊！云何多聞比丘？云何施設多聞比丘？比丘！所問為如是耶？」
<p/>比丘答曰：「如是，世尊！」
<p/>世尊告曰：「比丘！我所說甚多，謂正經、歌詠、記說、偈他、因緣、撰錄、本起、此說、生處、廣解、未曾有法及說義。比丘！若有族姓子，我所說四句偈<note n="m172.9"/>，知義知法，趣法向法，趣順梵行。比丘！說多聞比丘無復過是。比丘！如是多聞比丘，如來如是施設多聞比丘。」
<p/>比丘白曰：「善哉！善哉！唯然，世尊！」彼時，比丘聞佛所說，歡喜奉行！
<p/>問曰：「世尊！多聞比丘明達智慧<note n="m172.10"/>，說多聞比丘明達智慧。世尊！云何多聞比丘明達智慧？云何施設多聞比丘明達智慧？」
<p/>世尊聞已，歎曰：「善哉！善哉！比丘！謂有賢道而有賢觀，極妙辯才，有善思惟：世尊！多聞比丘明達智慧，說多聞比丘明達智慧。世尊！云何多聞比丘明達智慧？云何施設多聞比丘明達智慧？比丘！所問為如是耶？」
<p/>比丘答曰：「如是，世尊！」
<p/>世尊告曰：「比丘！若比丘聞此苦，復以慧正見苦如真者，聞苦集<note n="m172.11"/>、苦滅、苦滅道，復以慧正見苦<note n="m172.12"/>滅道如真者，比丘！如是多聞比丘明達智慧，如來如是施設多聞比丘明達智慧。」
<p/>比丘白曰：「善哉！善哉！唯然，世尊！」彼時，比丘聞佛所說，歡喜奉行！
<p/>問曰：「世尊！聰明比丘黠慧廣慧<note n="m172.13"/>，說聰明比丘黠慧廣慧。世尊！云何聰明比丘黠慧廣慧？云何施設聰明比丘黠慧廣慧？」
<p/>世尊聞已，歎曰：「善哉！善哉！比丘！謂有賢道而有賢觀，極妙辯才，有善思惟：世尊！云何聰明比丘黠慧廣慧<note n="m172.14"/>？云何施設聰明比丘黠慧廣慧？比丘！所問為如是耶？」
<p/>比丘答曰：「如是，世尊！」
<p/>世尊告曰：「若比丘不念自害，不念害他，亦不念俱害，比丘但念自饒益及饒益他，饒益多人，愍傷世間，為天、為人求義及饒益，求安隱快樂。比丘！如是聰明比丘黠慧廣慧，如是如來<note n="m172.15"/>施設聰明比丘黠慧廣慧。」
<p/>比丘白曰：「善哉！善哉！唯然，世尊！」
<p/>彼時，比丘聞佛所說，善受善持，善誦習已，卽從座<note n="m172.16"/>起，稽首佛足，繞三匝而還。
<p/>彼時，比丘聞世尊教，在遠離獨住，心無放逸，修行精勤。彼在遠離獨住，心無放逸，修行精勤已，族姓子所為，剃除鬚髮，著袈裟衣，至信、捨家、無家、學道者，唯無上梵行訖，於現法中自知自覺，自作證成就遊：生已盡，梵行已立，所作已辦<note n="m172.17"/>，不更受有，知如真。彼尊者知法已，乃至得阿羅漢<note n="m172.18"/>。
<p/>佛說如是，彼諸比丘聞佛所說，歡喜奉行！
<p/>心經第一竟<note n="m172.19"/>（千五十四字<note n="m172.20"/>）
<sid n="m173"/>　　（一七三） *中阿含心品浮彌經<note n="m173.21"/>第二（第四分別誦<note n="m173.22"/>）
<p/>我聞如是：
<p/>一時，佛遊王舍城，在竹林迦蘭哆園。
<p/>爾時，尊者浮彌<note n="m173.23"/>，亦在王舍城無事禪室中。於是，尊者浮彌過夜平旦，著衣持鉢，欲入王舍城而行乞食。尊者浮彌復作是念：且置入王舍城乞食，我寧可往至王子耆婆先那童子<note n="m173.24"/>家。於是，尊者浮彌便往至王子耆婆先那童子家。
<p/>王子耆婆先那童子遙見尊者浮彌來，卽從座<note n="m173.25"/>起，偏袒著衣，叉手向尊者浮彌，作如是說：「善來！尊者浮彌！尊者浮彌久不來此，可坐此床。」尊者浮彌卽便就坐。
<p/>王子耆婆先那童子稽首尊者浮彌足，卻坐<note n="m173.26"/>一面，白曰：「尊者浮彌！我欲有所問，聽我問耶？」
<p/>尊者浮彌答曰：「王童子！欲問便問，我聞已當思。」
<p/>王童子便問尊者浮彌：「或有沙門、梵志來詣我所，而語我曰：『王童子！有人作願行正梵行，彼必得果；或無願，或願無願，或非有願非無願行正梵行，彼必得果。』尊者浮彌！尊師何意、云何說？」
<p/>尊者浮彌告曰：「王童子！我不面從世尊聞，亦不從諸梵行聞。王童子！世尊或如是說：『或有人作願行正梵行，彼必得果；或無願，或願無願，或非有願非無願行正梵行，彼必得果。』」
<p/>王童子白曰：「若尊者浮彌尊師如是意、如是說者，此於世間，天及魔、梵、沙門、梵志，從人至天，最在其上。尊者浮彌！可在此食。」尊者浮彌默然而受。王童子知尊者浮彌默然受已，卽從 *座起，自行澡水，以極美淨妙種種豐饒食噉含消，自手斟酌，令得飽滿。食訖收器，行澡水已，取一小床別坐聽法。尊者浮彌為彼說法，勸發渴仰，成就歡喜。無量方便為彼說法，勸發渴仰，成就歡喜已，從座<note n="m173.27"/>起去，往詣佛所，稽首佛足，卻坐一面，與王童子所共論者盡向佛說。
<p/>世尊聞已，告曰：「浮彌！何意不為王童子說四喻耶？」
<p/>尊者浮彌問曰：「世尊！何謂四喻？」
<p/>世尊答曰：「浮彌！若有沙門、梵志邪見、邪見定，彼作願行行邪梵行，必不得果；無願、願無願、非有願非無願行邪梵行，必不得果。所以者何？以邪求果，謂無道也。浮彌！猶如有人欲得乳者而𤚲牛角，必不得乳；無願、願無願、非有願非無願人欲得乳而𤚲牛角，必不得乳。所以者何？以邪求乳，謂𤚲牛角也。如是，浮彌！若有沙門、梵志邪見、邪見定，彼作願行行邪梵行，必不得果；無願、願無願、非有願非無願行邪梵行，必不得果。所以者何？以邪求果，謂無道也。
<p/>「浮彌！若有沙門、梵志正見、正見定，彼作願行行正梵行，彼必得果；無願、願無願、非有願非無願行正梵行，彼必得果。所以者何？以正求果，謂有道也。浮彌！猶如有人欲得乳者，飽飲飼<note n="m173.28"/>牛而𤚲牛乳，彼必得乳；無願、願無願、非有願非無願人欲得乳，飽飲 *飼牛而𤚲牛乳，彼必得乳。所以者何？以正求乳，謂𤚲牛乳也。如是，浮彌！若有沙門、梵志正見、正見定，彼作願行行正梵行，彼必得果；無願、願無願、非有願非無願行正梵行，彼必得果。所以者何？以正求果，謂有道也。
<p/>「浮彌！若有沙門、梵志邪見、邪見定，彼作願行行邪梵行，必不得果；無願、願無願、非有願非無願行邪梵行，必不得果。所以者何？以邪求果，謂無道也。浮彌！猶如有人欲得酥者，以器盛水，以抨抨之，必不得酥<note n="m173.29"/>；無願、願無願、非有願非無願人欲得 *酥，以器盛水，以抨抨之，必不得 *酥。所以者何？以邪求 *酥，謂抨水也。如是，浮彌！若有沙門、梵志邪見、邪見定，彼作願行行邪梵行，必不得果；無願、願無願、非有願非無願行邪梵行，必不得果。所以者何？以邪求果，謂無道也。
<p/>「浮彌！若有沙門、梵志正見、正見定，彼作願行行正梵行，彼必得果；無願、願無願、非有願非無願行正梵行，彼必得果。所以者何？以正求果，謂有道也。浮彌！猶如有人欲得酥者，以器盛酪，以抨抨之，彼必得 *酥；無願、願無願、非有願非無願人欲得 *酥，以器盛酪，以抨抨之，彼必得 *酥。所以者何？以正求酥，謂抨酥也。如是，浮彌！若有沙門、梵志正見、正見定，彼作願行行正梵行，彼必得果；無願、願無願、非有願非無願行正梵行，彼必得果。所以者何？以正求果，謂有道也。
<p/>「浮彌！若有沙門、梵志邪見、邪見定，彼作願行行邪梵行，必不得果；無願、願無願、非有願非無願行邪梵行，必不得果。所以者何？以邪求果，謂無道也。浮彌！猶如有人欲得油者，以笮<note n="m173.30"/>具盛沙，以冷<note n="m173.31"/>水漬而取壓之，必不得油；無願、願無願、非有願非無願人欲得油，以 *笮具盛沙，以冷水漬而取壓之，必不得油。所以者何？以邪求油，謂壓沙也。如是，浮彌！若有沙門、梵志邪見、邪見定，彼作願行行邪梵行，必不得果；無願、願無願、非有願非無願行邪梵行，必不得果。所以者何？以邪求果，謂無道也。
<p/>「浮彌！若有沙門、梵志正見、正見定，彼作願行行正梵行，彼必得果；無願、願無願、非有願非無願行正梵行，彼必得果。所以者何？以正求果，謂有道也。猶如有人欲得油者，以 *笮具盛麻子，以煖<note n="m173.32"/>湯漬而取壓之，彼必得油；無願、願無願、非有願非無願人欲得油，以 *笮具盛麻子，以 *煖湯漬而取壓之，彼必得油。所以者何？以正求油，謂壓麻子也。如是，浮彌！若有沙門、梵志正見、正見定，彼作願行行正梵行，彼必得果；無願、願無願、非有願非無願行正梵行，彼必得果。所以者何？以正求果，謂有道也。
<p/>「浮彌！若有沙門、梵志邪見、邪見定，彼作願行行邪梵行，必不得果；無願、願無願、非有願非無願行邪梵行，必不得果。所以者何？以邪求果，謂無道也。浮彌！猶如有人欲得火者，以濕木作火母，以濕鑽鑽，必不得火；無願、願無願、非有願非無願人欲得火，以濕木作火母，以濕鑽鑽，必不得火。所以者何？以邪求火，謂鑽濕木也。如是，浮彌！若有沙門、梵志邪見、邪見定，彼作願行行邪梵行，必不得果；無願、願無願、非有願非無願行邪梵行，必不得果。所以者何？以邪求果，謂無道也。
<p/>「浮彌！若有沙門、梵志正見、正見定，彼作願行行邪梵行，必不得果；無願、願無願、非有願非無願行正梵行，彼必得果。所以者何？以正求果，謂有道也。浮彌！猶如有人欲得火者，以燥木作火母，以燥鑽鑽，彼必得火；無願、願無願、非有願非無願人欲得火，以燥木作火母，以燥鑽鑽，彼必得火。所以者何？以正求火，謂鑽燥木也。如是，浮彌！若有沙門、梵志正見、正見定，彼作願行行正梵行，彼必得果；無願、願無願、非有願非無願行正梵行，彼必得果。所以者何？以正求果，謂有道也。浮彌！若汝為王童子說此四喻者，王童子聞已必大歡喜，供養於汝，盡其形壽，謂衣被、飲<note n="m173.33"/>食、臥具、湯藥及餘種種諸生活具。」
<p/>尊者浮彌白曰：「世尊！我本未曾聞此四喻，何由得說？唯今始從世尊聞之。」
<p/>佛說如是，尊者浮彌及諸比丘聞佛所說，歡喜奉行！
<sid n="m174"/>　　（一七四） *中阿含心品受法經<note n="m174.36"/>（上<note n="m174.37"/>）第三（ *第四分別誦）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，世尊告諸比丘：「世間真實有四種受法。云何為四？或有受法現樂當來受苦報，或有受法現苦當來受樂報，或有受法現苦當來亦受苦報，或有受法現樂當來亦受樂報。
<p/>「云何受法現樂當來受苦報？或有沙門、梵志，快莊嚴女共相娛樂，作如是說：『此沙門、梵志於欲見當來有何恐怖，有何災患，而斷於欲，施設斷欲？此快莊嚴於女身體樂更樂觸<note n="m174.38"/>。』彼與此女共相娛樂，於中遊戲，彼受此法，成具足已，身壞命終，趣至惡處，生地獄中，方作是念：彼沙門、梵志於欲見此當來恐怖，見此災患故，斷於欲，施設斷欲。我等因欲、諍欲、緣欲故，受如是極苦、甚重苦也。
<p/>「猶春後月，日中極熱，有葛藤子<note n="m174.39"/>，日<note n="m174.40"/>炙坼<note n="m174.41"/>迸<note n="m174.42"/>，墮一娑羅樹下。彼時，娑羅樹神因此故而生恐怖，於是，彼樹神若邊傍種子村神、村百穀藥木有親親朋友樹神<note n="m174.43"/>，於種子見當來有恐怖、有災患故，便往至彼樹神所，而慰勞曰：『樹神勿怖！樹神勿怖！今此種子或為鹿食，或孔雀食，或風吹去，或村<note n="m174.44"/>火燒，或野火燒，或敗壞不成種子，如是，樹神！汝得安隱。』若此種子非為鹿食，非孔雀食，非風吹去，非村火燒，非野火燒，亦非敗壞不成種子，此種子不缺不穿，亦不剖坼<note n="m174.45"/>，不為風、雨、日所中傷，得大雨漬，便速生也。
<p/>「彼樹神而作是念：以何等故？彼邊傍種子村神、村百穀藥木親親朋友樹神，於種子見當來有何恐怖、有何災患，而來慰勞我言：『樹神勿怖！樹神勿怖！樹神！此子或為鹿食，或<note n="m174.46"/>孔雀食，或風吹去，或村火燒，或野火燒，或敗壞不成種子，如是，樹神！汝得安隱。』若此種子非為鹿食，非孔雀食，非風吹去，非村火燒，非野火燒，亦非敗壞不成種子，此種子不缺不穿，亦不剖 *坼，不為風、雨、日所中傷，得大雨漬，便速生也。成莖枝葉柔軟成節，觸體喜悅。此莖枝葉柔軟成節，觸體喜悅，樂更樂觸。
<p/>「此緣樹成大枝節葉，纏裹彼樹，覆蓋在上，覆蓋在上已，彼樹神方<note n="m174.47"/>作是念：彼邊傍種子村神、村百穀藥木親親朋友樹神，於種子見此當來恐怖<note n="m174.48"/>，見此<note n="m174.49"/>災患故，而來慰勞我言：『樹神勿怖<note n="m174.50"/>！樹神勿怖！此<note n="m174.51"/>種子或為鹿食，或孔雀食，或風吹去，或村火燒，或野火燒，或敗壞不成種子，如是，樹神！汝得安隱。』若此種子非為鹿食，非孔雀食，非風吹去，非村火燒，非野火燒，亦非敗壞不成種子，此種子不缺不穿，亦不剖坼，不為風、雨、日所中傷，得大雨漬，便速生也。我因種子、緣種子故，受此極苦甚重苦也。
<p/>「如是，或有沙門、梵志，快莊嚴女共相娛樂，作如是說：『此沙門、梵志於欲見當來有何恐怖，有何災患，而斷於欲，施設斷欲？此快莊嚴於女身體樂更樂觸。』彼與此女共相娛樂，於中遊戲，彼受此法，成具足已，身壞命終，趣至惡處，生地獄中，方作是念：彼沙門、梵志於欲見此當來恐怖，見此災患故，斷於欲，施設斷欲。我等因欲、諍欲、緣欲故，受如是極苦甚重苦也，是謂受法現樂當來受苦報。
<p/>「云何受法現苦當來受樂報？或有一自然重濁欲、重濁恚、重濁癡<note n="m174.52"/>，彼數隨欲心，受苦憂慼，數隨恚心、癡心，受苦憂慼。彼以苦以憂，盡其形壽，修行梵行，乃至啼泣墮淚。彼受此法，成具足已，身壞命終，必昇善處，生於天中，是謂受法現苦當來受樂報。
<p/>「云何受法現苦當來亦受苦報？或有沙門、梵志裸形無衣，或以手為衣，或以葉為衣，或以珠為衣；或不以瓶取水，或不以櫆取水；不食刀杖劫抄之食，不食欺妄食；不自往，不遣信，不來尊，不善尊，不住尊；若有二人食，不在中食；不懷妊家食，不畜狗家食；家有糞蠅飛來而不食；不噉魚，不食肉，不飲酒；不飲惡水，或都不飲，學無飲行；或噉一口，以一口為足，或二、三、四……乃至七口，以七口為足；或食一得，以一得為足，或二、三、四……乃至七得，以七得為足；或日一食，以一食為足，或二、三、四、五、六、七日、半月、一月一食，以一食為足；或食菜茹<note n="m174.53"/>，或食稗子，或食穄米，或食雜䵃，或食頭頭邏<note n="m174.54"/>食，或食麁<note n="m174.55"/>食；或至無事處，依於無事；或食根，或食果，或食自落果；或持連合衣，或持毛衣，或持頭舍衣，或持毛頭舍衣，或持全皮，或持穿皮，或持全穿皮；或持散髮，或持編髮，或持散編髮；或有剃髮，或有剃鬚，或剃鬚髮；或有拔髮，或有拔鬚，或拔鬚髮；或住立斷坐，或修蹲行；或有臥刺，以刺為床；或有臥草<note n="m174.56"/>，以草<note n="m174.57"/>為床；或有事水，晝夜手抒；或有事火，竟宿<note n="m174.58"/>燃之；或事日、月、尊祐大德，叉手向彼。如此之比，受無量苦，學煩熱行。彼受此法，成具足已，身壞命終，必至惡處，生地獄中，是謂受法現苦當來亦受苦報<note n="m174.59"/>。
<p/>「云何受法現樂當來亦受樂報？或有一自然不重濁欲、不重濁恚、不重濁癡，彼不數隨欲心，受苦憂慼；不數隨恚心、癡心，受苦憂慼。彼以樂以喜，盡其形壽，修行梵行，乃至歡悅<note n="m174.60"/>心。彼受此法，成具足已，五下分結盡，化生於彼而般涅槃，得不退法，不還此世，是謂受法現樂當來亦受樂報。世間真實有是四種受法者，因此故說。」
<p/>佛說如是，彼諸比丘聞佛所說，歡喜奉行！
<p/>受法經（上<note n="m174.61"/>）第三竟<note n="m174.62"/>（一千五百八十三字<note n="m174.63"/>）
<sid n="m175"/>　　（一七五） *中阿含心品受法經<note n="m175.64"/>（下<note n="m175.65"/>）第四（ *第四分別誦）
<p/>我聞如是：
<p/>一時，佛遊拘樓瘦劍磨瑟曇拘樓都邑。
<p/>爾時，世尊告諸比丘：「此世間如是欲、如是望<note n="m175.66"/>、如是愛、如是樂、如是意，令不喜、不愛、不可法滅，喜、愛、可法生。彼如是欲、如是望<note n="m175.67"/>、如是愛、如是樂、如是意，然不喜、不愛、不可法生，喜、愛、可法滅，此是癡法。我法甚深！難見、難覺、難達，如是我法甚深，難見、難覺、難達，不喜、不愛、不可法滅，喜、愛、可法生，是不癡法。
<p/>「世間真實有四種受法。云何為四？或有受法現樂當來受苦報，或有受法現苦當來受樂報，或有受法現苦當來亦受苦報，或有受法現樂當來亦受樂報。云何受法現樂當來受苦報？或有一自樂自喜殺生，因殺生，生樂生喜；彼自樂自喜不與取、邪淫、妄言……乃至邪見，因邪見，生樂生喜。如是身樂、心樂，不善從、不善生，不趣智、不趣覺、不趣涅槃，是謂受法現樂當來受苦報。
<p/>「云何受法現苦當來受樂報？或有一自苦自憂斷殺，因斷殺，生苦生憂；彼自苦自憂斷不與取、邪淫、妄言……乃至斷邪見，因斷邪見，生苦生憂。如是身苦、心苦，善從、善生，趣智、趣覺、趣於涅槃，是謂受法現苦當來受樂報。
<p/>「云何受法現苦當來亦受苦報？或有一自苦自憂殺生，因殺生，生苦生憂；彼自苦自憂不與取、邪淫、妄言……乃至邪見，因邪見生苦、生憂。如是身苦、心苦，不善從、不善生，不趣智、不趣覺、不趣涅槃，是謂受法現苦當來亦受苦報。
<p/>「云何受法現樂當來亦受樂報？或有一自樂自喜斷殺，因斷殺，生樂生喜；彼自樂自喜斷不與取、邪淫、妄言……乃至斷邪見，因斷邪見，生樂生喜。如是身樂、心樂，善從、善生，趣智、趣覺、趣於涅槃，是謂受法現樂當來亦受樂報。
<p/>「若有受法現樂當來受苦報，彼癡者不知如真。此受法現樂當來受苦報，不知如真已，便習行不斷；習行不斷已，便不喜、不愛、不可法生，喜、愛、可法滅。猶如阿摩尼藥<note n="m175.68"/>，一分好色香味，然雜以毒，或有人為病故服，服時好色香味，可口而不傷咽，服已在腹，便不成藥。如是此受法現樂當來受苦報，彼癡者不知如真。此受法現樂當來受苦報，不知如真已，便習行不斷；習行不斷已，便不喜、不愛、不可法生，喜、愛、可法滅，是謂癡法。
<p/>「若有受法現苦當來受樂報，彼癡者不知如真。此受法現苦當來受樂報，不知如真已，便不習行而斷之；不習行斷已，便不喜、不愛、不可法生，喜、愛、可法滅，是謂癡法。
<p/>「若有受法現苦當來亦受苦報，彼癡者不知如真。此受法現苦當來亦受苦報，不知如真已，便習行不斷；習行不斷已，便不喜、不愛、不可法生，喜、愛、可法滅。猶如大小便，復雜以毒，或有人為病故服，服時惡色臭無味，不可口而傷咽，服已在腹便不成藥。如是此受法現苦當來亦受苦報，彼癡者不知如真。此受法現苦當來亦受苦報，不知如真已，便習行不斷；習行不斷已，便不喜、不愛、不可法生，喜、愛、可法滅，是謂癡法。
<p/>「若有受法現樂當來亦受樂報，彼癡者不知如真。此受法現樂當來亦受樂報，不知如真已，便不習行而斷之；不習行斷已，便不喜、不愛、不可法生，喜、愛、可法滅，是謂癡法。彼習行法不知如真，不習行法不知如真；習行法不知如真，不習行法不知如真已，不習行法習，習行法不習；不習行法習，習行法不習已，便不喜、不愛、不可法生，喜、愛、可法滅，是謂癡法。
<p/>「若有受法現樂當來受苦報，彼慧者知如真。此受法現樂當來受苦報，知如真已，便不習行而斷之；不習行斷已，便喜、愛、可法生，不喜、不愛、不可法滅，是謂慧法。若有受法現苦當來受樂報，彼慧者知如真。此受法現苦當來受樂報，知如真已，便習行不斷；習行不斷已，便喜、愛、可法生，不喜、不愛、不可法滅。猶如大小便和若干種藥，或有人為病故服，服時惡色臭無味，不可口而傷咽，服已在腹便成藥。如是此受法現苦當來受樂報，彼慧者知如真。此受法現苦當來受樂報，知如真已，便習行不斷；習行不斷已，便喜、愛、可法生，不喜、不愛、不可法滅，是謂慧法。
<p/>「若有受法現苦當來亦受苦報，彼慧者知如真。此受法現苦當來亦受苦報，知如真已，便不習行而斷之；不習行斷已，便喜、愛、可法生，不喜、不愛、不可法滅，是謂慧法。若有受法現樂當來亦受樂報，彼慧者知如真。此受法現樂當來亦受樂報，知如真已，便習行不斷；習行不斷已，便喜、愛、可法生，不喜、不愛、不可法滅。猶如酥、蜜<note n="m175.69"/>和若干種藥，或有人為病故服，服時好色香味，可口而不傷咽，服已在腹便成藥。如是此受法現樂當來亦受樂報，彼慧者知如真。此受法現樂當來亦受樂報，知如真已，便習行不斷；習行不斷已，便喜、愛、可法生，不喜、不愛、不可法滅，是謂慧法。彼習行法知如真，不習行法知如真；習行法知如真，不習行法知如真已，便習行法習，不習行法不習；習行法習，不習行法不習已，便喜、愛、可法生，不喜、不愛、不可法滅，是謂慧法。世間真實有是四種受法者，因此故說。」
<p/>佛說如是，彼諸比丘聞佛所說，歡喜奉行！
<p/>受法經（下<note n="m175.70"/>）第四竟<note n="m175.71"/>（一千五百七十五字<note n="m175.72"/>）
<p/>中阿含經卷第四十五（六千二百九十五字<note n="m175.73"/>）
<sid n="m176"/>　　（一七六）中阿含<note n="m176.1"/>心品行禪經<note n="m176.2"/>第五（第四分別誦<note n="m176.3"/>）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，世尊告諸比丘：「世間真實有四種行禪者。云何為四？或有行禪者熾盛而謂衰退，或有行禪者衰退而謂熾盛，或有行禪者衰退則知衰退如真，或有行禪者熾盛則知熾盛如真。
<p/>「云何行禪者熾盛而謂衰退？彼行禪者離欲、離惡不善之法，有覺、有觀，離生喜、樂，得初禪成就遊。彼心修習正思，則從初禪趣第二禪，是勝息寂<note n="m176.4"/>。彼行禪者便作是念：我心離本相，更趣餘處，失初禪，滅定也。彼行禪者不知如真：我心修習正思，快樂息寂，則從初禪趣第二禪，是勝息寂。彼不知如真已，於如退轉，意便失定，如是行禪者熾盛而謂衰退。
<p/>「復次，行禪者覺、觀已息，內靜<note n="m176.5"/>、一心，無覺、無觀，定生喜、樂，得第二禪成就遊。彼心修習正思，從第二禪趣第三禪，是勝息寂。彼行禪者便作是念：我心離本相，更趣餘處，失第二禪，滅定也。彼行禪者不知如真：我心修習正思，快樂息寂，從第二禪趣第三禪，是勝息寂。彼不知如真已，於如退轉，意便失定，如是行<note n="m176.6"/>禪者熾盛而謂衰退。
<p/>「復次，行禪者離於喜欲，捨無求遊，正念正智而身覺樂，謂聖所說、聖所捨、念、樂住、空<note n="m176.7"/>，得第三禪成就遊。彼心修習正思，從第三禪趣第四禪，是勝息寂。彼行禪者便作是念：我心離本相，更趣餘處，失第三禪，滅定也。彼行禪者不知如真：我心修習正思，快樂息寂，從第三禪趣第四禪，是勝息寂。彼不知如真已，於如退轉，意便失定，如是行禪者熾盛而謂衰退。
<p/>「復次，行禪者樂滅、苦滅，喜、憂本已滅，不苦不樂、捨、念、清淨，得第四禪成就遊。彼心修習正思，從第四禪趣無量空處，是勝息寂。彼行禪者便作是念：我心離本相，更趣餘處，失第四禪，滅定也。彼行禪者不知如真：我心修習正思，快樂息寂，從第四禪趣無量空處，是勝息寂。彼不知如真已，於如退轉，意便失定，如是行禪者熾盛而謂衰退。
<p/>「復次，行禪者度一切色想，滅有對<note n="m176.8"/>想，不念若干想，無量空，是無量空處成就遊。彼心修習正思，從無量空處趣無量識處，是勝息寂。彼行禪者便作是念：我心離本相，更趣餘處，失無量空處，滅定也。彼行禪者不知如真：我心修習正思，快樂息寂，從無量空處趣無量識處，是勝息寂。彼不知如真已，於如退轉，意便失定，如是行禪者熾盛而謂衰退。
<p/>「復次，行禪者度一切無量空處，無量識，是無量識處成就遊。彼心修習正思，從<note n="m176.9"/>無量識處趣無所有處，是勝息寂。彼行禪者便作是念：我心離本相，更趣餘處，失無量識處，滅定也。彼行禪者不知如真：我心修習正思，快樂息寂，從無量識處趣無所有處，是勝息寂。彼不知如真已，於如退轉，意便失定，如是行禪者熾盛而謂衰退。
<p/>「復次，行禪者度一切無量識處，無所有，是無所有處成就遊。彼心修習正思，從無所有處趣非有想非無想處，是勝息寂。彼行禪者便作是念：我心離本相，更趣餘處，失無所有處，滅定也。彼行禪者不知如真：我心修習正思，快樂息寂，從無所有處趣非有想非無想處，是勝息寂。彼不知如真已，於如退轉，意便失定，如是行禪者熾盛而謂衰退。
<p/>「云何行禪者衰退而謂熾盛？彼行禪者離欲、離惡不善之法，有覺、有觀，離生喜、樂，得初禪成就遊。彼思餘小想，修習第二禪道。彼行禪者便作是念：我心修習正思，快樂息寂，則從初禪趣第二禪，是勝息寂。彼行禪者不知如真：寧可思厭相應想<note n="m176.10"/>入初禪，不應思餘小想入第二禪。彼不知如真已，不覺彼心而便失定，如是行禪者衰退而謂熾盛。
<p/>「復次，行禪者覺、觀已息，內 *靜、一心，無覺、無觀，定生喜、樂，得第二禪成就遊。彼思餘小想，修習第三禪道。彼行禪者便作是念：我心修習正思，快樂息寂，從第二禪趣第三禪，是勝息寂。彼行禪者不知如真：寧可思厭相應 *想入第二禪，不應思餘小想入第三禪。彼不知如真已，不覺彼心而便失定，如是行禪者衰退而謂熾盛。
<p/>「復次，行禪者離於喜欲，捨無求遊，正念正智而身覺樂，謂聖所說、聖所捨、念、樂住、空<note n="m176.11"/>，得第三禪成就遊。彼思餘小想，修習第四禪道。彼行禪者便作是念：我心修習正思，快樂息寂，從第三禪趣<note n="m176.12"/>第四禪，是勝息寂。彼行禪者不知如真：寧可思厭相應想入第三禪，不應思餘小想入第四禪。彼不知如真已，不覺彼心而便失定，如是行禪者衰退而謂熾盛。
<p/>「復次，行禪者樂滅、苦滅，喜、憂本已滅，不苦不樂、捨、念、清淨，得第四禪成就遊。彼思餘小想，修習無量空處道。彼行禪者便作是念：我心修習正思，快樂息寂，從第四禪趣無量空處，是勝息寂。彼行禪者不知如真：寧可思厭相應想入第四禪，不應思餘小想入無量空處。彼不知如真已，不覺彼心而便失定，如是行禪者衰退而謂熾盛。
<p/>「復次，行禪者度一切色想，滅有 *對想，不念若干想，無量空，是無量空處成就遊。彼思餘小想，修習無量識處道。彼行禪者便作是念：我心修習正思，快樂息寂，從無量空處趣無量識處，是勝息寂。彼行禪者不知如真：寧可思厭相應想入無量空處，不應思餘小想入無量識處。彼不知如真已，不覺彼心而便失定，如是行禪者衰退而謂熾盛。
<p/>「復次，行禪者度一切無量空處，無量識處，是無量識處成就遊。彼思餘小想，修習無所有處道。彼行禪者便作是念：我心修習正思，快樂息寂，從無量識處趣至無所有處，是勝息寂。彼行禪者不知如真：寧可思厭相應想入無量識處，不應思餘小想入無所有處。彼不知如真已，不覺彼心而便失定，如是行禪者衰退而謂熾盛。
<p/>「復次，行禪者度一切無量識處，無所有，是無所有處成就遊。彼思餘小想，修習非有想非無想處道。彼行禪者便作是念：我心修習正思，快樂息寂，從無所有處趣非有想非無想處，是勝息寂。彼行禪者不知如真：寧可思厭相應想入無所有處，不應思餘小想入非有想非無想處。彼不知如真已，不覺<note n="m176.13"/>彼心而便失定，如是行禪者衰退而謂熾盛。
<p/>「云何行禪者衰退則知衰退如真？彼行禪者所行、所相<note n="m176.14"/>、所標，度一切無所有處，非有想非無想，是非有想非無想處成就遊。彼不受此行，不念此 *相、標，唯行無所有處相應念想本退具。彼行禪者便作是念：我心離本相，更趣餘處，失非有想非無想處，滅定也。彼知如真已，於如不退，意不失定，如是行禪者衰退則知衰退如真。
<p/>「復次，行禪者所行、所相、所標，度一切無量識處，無所有，是無所有處成就遊。彼不受此行，不念此相、標，唯行無量識處相應念想本退具<note n="m176.15"/>。彼行禪者便作是念：我心離本相，更趣餘處，失無所有處，滅定也。彼知如真已，於如不退，意不失定，如是行禪者衰退則知衰退如真。
<p/>「復次，行禪者所行、所相、所標，度一切無量空處，無量識，是無量識處成就遊。彼不受此行，不念此相、標，唯行無量空處相應念想本退具。彼行禪者便作是念：我心離本相，更趣餘處，失無量空處，滅定也。彼知如真已，於如不退，意不失定，如是行禪者衰退則知衰退如真。
<p/>「復次，行禪者所行、所相、所標，度一切色想，滅有 *對想，不念若干想，無量空，是無量空處成就遊。彼不受此行，不念此相、標，唯行色樂相應念想本退具。彼行禪者便作是念：我心離本相，更趣餘處，失無量空處，滅定也。彼知如真已，於如不退，意不失定，如是行禪者衰退則知衰退如真。
<p/>「復次，行禪者所行、所相、所標，樂滅、苦滅，喜、憂本已滅，不苦<note n="m176.16"/>不樂、捨、念、清淨，得第四禪成就遊。彼不受此行，不念此相、標，唯行第三禪相應念想本退具。彼行禪者便作是念：我心離本相，更趣餘處，失第四禪，滅定也。彼知如真已，於如不退，意不失定，如是行禪者衰退則知衰退如真。
<p/>「復次，行禪者所行、所相、所標，離於喜欲，捨無求遊，正念正智而身覺樂，謂聖所說、聖所捨、念、樂住、 *空，得第三禪成就遊。彼不受此行，不念此相、標，唯行第二禪相應念想本退具。彼行禪者便作是念：我心離本相，更趣餘處，失第三禪，滅定也。彼知如真已，於如不退，意不失定，如是行禪者衰退則知衰退如真。
<p/>「復次，行禪者所行、所相、所標，覺、觀已息，內 *靜、一心，無覺、無觀，定生喜、樂，得第二禪成就遊。彼不受此行，不念此相、標，唯行初禪相應念想本退具。彼行禪者便作是念：我心離本相，更趣餘處，失第二禪，滅定也。彼知如真已，於如不退，意不失定，如是行禪者衰退則知衰退如真。
<p/>「復此，行禪者所行、所相、所標，離欲、離<note n="m176.17"/>惡不善之法，有覺、有觀，離生喜、樂，得初禪成就遊。彼不受此行，不念此相、標，唯行欲樂相應念想本退具。彼行禪者便作是念：我心離本相，更趣餘處，失初禪，滅定也。彼知如真已，於如不退，意不失定，如是行禪者衰退則知衰退如真。
<p/>「云何行禪者熾盛則知熾盛如真？彼行禪者離欲、離惡不善之法，有覺、有觀，離生喜、樂，得初禪成就遊。彼心修習正思，快樂息寂，則從初禪趣第二禪，是勝息寂。彼行禪者便作是念：我心修習正思，快樂息寂，則從初禪趣第二禪，是勝息寂。彼知如真已，便覺彼心而不失定，如<note n="m176.18"/>是行禪者熾盛則知熾盛如真。
<p/>「復次，行禪者覺、觀已息，內 *靜、一心，無覺、無觀，定生喜、樂，得第二禪成就遊。彼心修習正思，快樂息寂，從第二禪趣第三禪，是勝息寂。彼行禪者便作是念：我心修習正思，快樂息寂，從第二禪趣第三禪，是勝息寂。彼知如真已，便覺彼心而不失定，如是行禪者熾盛則知熾盛如真。
<p/>「復次，行禪者離於喜欲，捨無求遊，正念正智而身覺樂，謂聖所說、聖所捨、念、樂住、 *空，得第三禪成就遊。彼心修習正思，快樂息寂，從第三禪趣第四禪，是勝息寂。彼行禪者便作是念：我心修習正思，快樂息寂，從第三禪趣第四禪，是勝息寂。彼知如真已，便覺彼心而不失定，如是行禪者熾盛則知熾盛如真。
<p/>「復次，行禪者樂滅、苦滅，喜、憂本已滅，不苦不樂、捨、念、清淨，得第四禪成就遊。彼心修習正思，快樂息寂，從第四禪趣無量空處，是勝息寂。彼行禪者便作是念：我心修習正思，快樂息寂，從第四禪趣無量空處，是勝息寂。彼知如真已，便覺彼心而不失定，如是行禪者熾盛則知熾盛如真。
<p/>「復次，行禪者度一切色想，滅有 *對想，不念若干想，無量空，是無量空處成就遊。彼心修習正思，快樂息寂，從無量空處趣無量識處，是勝息寂。彼行禪者便作是念：我心修習正思，快樂息寂，從無量空處趣無量識處，是勝息寂。彼知如真已，便覺彼心而不失定，如是行禪者熾盛則知熾盛如真。
<p/>「復次，行禪者度一切無量空處，無量識，是無量識處成就遊。彼心修習正思，快樂息寂，從無量識處趣無所有處，是勝息寂。彼行禪者便作是念：我心修習正思，快樂息寂，從無量識處趣無所有處，是勝息寂。彼知如真已，便覺彼心而不失定，如是行禪者熾盛則知熾盛如真。
<p/>「復次，行禪者度一切無量識處，無所有，是無所有處成就遊。彼心修習正思，快樂息寂，從無所有處趣非有想非無想處，是勝息寂。彼<note n="m176.19"/>行禪者便作是念：我心修習正思，快樂息寂，從無所有處趣非有想非無想處，是勝息寂。彼知如真已，便覺彼心而不失定，如是行禪者熾盛則知熾盛如真。世間實<note n="m176.20"/>有是四種行禪者，因此故說。」
<p/>佛說如是，彼諸比丘聞佛所說，歡喜奉行！
<p/>行禪經第五竟<note n="m176.21"/>(二千五百七十七字<note n="m176.22"/>）
<sid n="m177"/>　　（一七七）中阿含<note n="m177.23"/>心品說經<note n="m177.24"/>第六（第四分別誦<note n="m177.25"/>）
<p/>我聞如是：
<p/>一時，佛遊拘樓瘦劍磨<note n="m177.26"/>瑟曇拘樓都邑。
<p/>爾時，世尊告諸比丘：「我今當為汝等說法，初妙、中妙、竟亦妙，有義有文，具足清淨，顯現梵行，名四種說經。如四種說經分別其義，諦聽！諦聽！善思念之，我今當說。」
<p/>時，諸比丘受教而聽。
<p/>佛言：「云何四種說經分別其義？若有比丘所行、所 *相、所標，離欲、離惡不善之法，有覺、有觀，離生喜、樂，得初禪成就遊。彼不受此行，不念此相、標，唯行欲樂相應念 *想<note n="m177.27"/>退轉具。彼比丘應當知：我生此法，不住、不進，亦復不厭，我生此法而令我退，然我此定不得久住。彼比丘應如是知。
<p/>「復次，比丘所行、所相、所標，離欲、離惡不善之法，有覺、有觀，離生喜、樂，得初禪成就遊。彼受此行，念此相、標，立念如法，令住一意。彼比丘應當知：我生此法，不退、不進，亦復不厭，我生此法能令我住<note n="m177.28"/>，而我此定必得久住。彼比丘應如是知。
<p/>「復次，比丘所行、所相、所標，離欲、離惡不善之法，有覺、有觀，離生喜、樂，得初禪成就遊。彼不受此行，不念此相、標，唯行第二禪相應念想昇進具。彼比丘應當知：我生此法，不退、不住，亦復不厭，我生此法令我昇進，如是不久當得第二禪。彼比丘應如是知。
<p/>「復次，比丘所行、所相、所標，離欲、離惡不善之法，有覺、有觀，離生喜、樂，得初禪<note n="m177.29"/>成就遊。彼不受此行，不念此相、標，唯行滅息相應念想無欲具。彼比丘應當知：我生此法，不退、不住，亦不昇進，我生此法能令我厭，如是不久當得漏盡。彼比丘應如是知。
<p/>「復次，比丘所行、所相、所標，覺、觀已息，內 *靜、一心，無覺、無觀，定生喜、樂，得第二禪成就遊。彼不受此行，不念此相、標，唯行初禪相應念想退轉具。彼比丘應當知：我生此法，不住、不進，亦復不厭，我生此法而令我退，然我此定不得久住。彼比丘應如是知。
<p/>「復次，比丘所行、所相、所標，覺、觀已息，內 *靜、一心，無覺、無觀，定生喜、樂，得第二禪成就遊。彼受此行，念此相、標，立念如法，令住一意。彼比丘應當知：我生此法，不退、不進，亦復不厭，我生此法能令<note n="m177.30"/>我住，而我此定必得久住。彼比丘應如是知。
<p/>「復次，比丘所行、所相、所標，覺、觀已息，內 *靜、一心，無覺、無觀，定生喜、樂，得第二禪成就遊。彼不受此行，不念此相、標，唯行第三禪相應念想昇進具。彼比丘應當知：我生此法，不退、不住，亦復不厭。我生此法令我昇進，如是不久當得第三禪。彼比丘應如是知。
<p/>「復次，比丘所行、所相、所標，覺、觀已息，內 *靜、一心，無覺、無觀，定生喜、樂，得第二禪成就遊。彼不受此行，不念此相、標，唯行滅息相應念想無欲具。彼比丘應當知：我生此法，不退、不住，亦不昇進，我生此法能令我厭，如是不久當得漏盡。彼比丘應如是知。
<p/>「復次，比丘所行、所相、所標，離於喜欲，捨無求遊，正念正智而身覺樂，謂聖所說、聖所捨、念、樂住、 *空，得第三禪成就遊。彼不受此行，不念此相、標，唯行第二禪相應念 *想退轉具。彼比丘應當知：我生此法，不住、不進，亦復不厭，我生此法而令我退，然我此定不得久住。彼比丘應如是知。
<p/>「復次，比丘所行、所相、所標，離於喜欲，捨無求遊，正念正智而身覺樂，謂聖所說、聖所捨、念、樂住、 *空，得第三禪成就遊。彼受此行，念此相、標，立念如法，令住一意。彼比丘應當知：我生此法，不退、不進，亦復不厭，我生此法能令我住，而我此定必得久住。彼比丘應如是知。
<p/>「復次，比丘所行、所相、所標，離於喜欲，捨無求遊，正念正智而身覺樂，謂聖所說、聖所捨、念、樂住、 *空，得第三禪成就遊。彼不受此行，不念此相、標，唯行第四禪相應念 *想昇進具。彼比丘應當知：我生此法，不退、不住，亦復不厭，我生此法令我昇進，如是不久當得第四禪。彼比丘應如是知。
<p/>「復次，比丘所行、所相<note n="m177.31"/>、所標，離於喜欲，捨無求<note n="m177.32"/>遊，正念正智而身覺樂，謂聖所說、聖所捨、念、樂住、 *空，得第三禪成就遊。彼不受此行，不念此*相、標，唯行滅息相應念想無欲具。彼比丘應當知：我生此法，不退、不住，亦不昇進，我生此法能令我厭，如是不久當得漏盡。彼比丘應如是知。
<p/>「復次，比丘所行、所相、所標，樂滅、苦滅，喜、憂本已滅，不苦不樂、捨、念、清淨，得第四禪成就遊。彼不受此行，不念此相、標，唯行第三禪相應念 *想退轉具。彼比丘應當知：我生此法，不住、不進，亦復不厭，我生此法而令我退，然我此定不得久住。彼比丘應如是知。
<p/>「復次，比丘所行、所相、所標，樂滅、苦滅，喜、憂本已滅，不苦不樂、捨、念、清淨，得第四禪成就遊。彼受此行，念此相、標，立念如法，令住一意。彼比丘應當知：我生此法，不退、不進，亦復不厭，我生此法能令我住，而我此定必得久住。彼比丘應如是知。
<p/>「復次，比丘所行、所相、所標，樂滅、苦滅，喜、憂本已滅，不苦不樂、捨、念、清淨，得第四禪成就遊。彼不受此行，不念此相、標，唯行無量空處相應念想昇進具。彼比丘應當知：我生此法，不退、不住，亦復不厭，我生此法令我昇進，如是不久當得無量空處。彼比丘應如是知。
<p/>「復次，比丘所行、所相、所標，樂滅、苦滅，喜、憂本已滅，不苦不樂、捨、念、清淨，得第四禪成就遊。彼不受此行，不念此相、標，唯行滅息相應念想無欲具。彼比丘應當知：我生此法，不退、不住，亦不昇進，我生此法能令我厭，如是不久當得漏盡。彼比丘應如是知。
<p/>「復次，比丘所行、所相、所標，度一切色想，滅有 *對想，不念若干想，無量空，是無量空處成就遊。彼不受此行，不念此相、標，唯行色樂相應念想退轉具。彼比丘應當知：我生此法，不住、不進，亦復不厭，我生此法而令我退，然我此定不得久住。彼比丘應如是知。
<p/>「復次，比丘所行、所相、所標，度一切色想，滅有 *對想，不念若干想，無量空，是無量空處成就遊。彼受此行，念此相、標，立念如法，令住一意。彼比丘應當知：我生此法，不退、不進，亦復不厭，我生此法能令我住，而我此定必得久住。彼比丘應如是知。
<p/>「復次，比丘所行、所相、所標，度一切色想，滅有 *對想，不念若干想，無量空，是無量空處成就遊。彼不受此行，不念此相、標，唯行無量識處相應念想昇進具。彼比丘應當知：我生此法，不退、不住，亦復不厭，我生此法令我昇進，如是不久當得無量識處。彼比丘應如是知。
<p/>「復次，比丘所行、所相、所標，度一切色想，滅有 *對想，不念若干想，無量空，是無量空處成就遊。彼不受此行，不念此相、標，唯行滅息相應念想無欲具。彼比丘應當知：我生此法，不退、不住，亦不昇進，我生此法能令我厭，如是不久當得漏盡。彼比丘應如是知。
<p/>「復次，比丘所行、所相、所標，度一切無量空處，無量識，是無量識處成就遊。彼不受此行，不念此相<note n="m177.33"/>、標，唯行無量空處相應念想退轉具。彼比丘應當知：我生此法，不住、不進，亦復不厭，我生此法而令我退，然<note n="m177.34"/>我此定不得久住。彼比丘應如是知。
<p/>「復次，比丘所行、所相、所標，度一切無量空處，無量識，是無量識處成就遊。彼受此行，念此相、標，立念如法，令住一意。彼比丘應當知：我生此法，不退、不進，亦復不厭，我生此法能令我住，而我此定必得久住。彼比丘應如是知。
<p/>「復次，比丘所行、所相、所標，度一切無量空處，無量識，是無量識處成就遊。彼不受此行，不念此相<note n="m177.35"/>、標，唯行無所有處相應念想昇進具。彼比丘應當知：我生此法，不退、不住，亦復不厭，我生此法令我昇進，如是不久當得無所有處。彼比丘應如是知。
<p/>「復次，比丘所行、所相、所標，度一切無量空處，無量識，是無量識處成就遊。彼不受此行，不念此相、標，唯行滅息 *相應念想無欲具。彼比丘應當知：我生此法，不退、不住，亦不昇進，我生此法能令我厭，如是不久當得漏盡。彼比丘應如是知。
<p/>「復次，比丘所行、所相、所標，度一切無量識處，無所有，是無所有處成就遊。彼不受此行，不念此相、標，唯行無量識處相應念想退轉具。彼比丘應當知：我生此法，不住、不進<note n="m177.36"/>，亦復不厭，我生此法而令我退，然我此定不得久住。彼比丘應如是知。
<p/>「復次，比丘所行、所相、所標，度一切無量識處，無所有，是無所有處成就遊。彼受此行，念此相、標，立念如法，令住一意。彼比丘應當知：我生此法，不退、不進，亦復不厭，我生此法能令我住，而我此定必得久住。彼比丘應如是知。
<p/>「復次，比丘所行、所相、所標，度一切無量識處，無所有，是無所有處成就遊。彼不受此行，不念此相、標，唯行非有想非無想處相應念想昇進具。彼比丘應當知：我生此法，不退、不住，亦復不厭，我生此法令我昇進，如是不久當得非有想非無想處。彼比丘應如是知。
<p/>「復次，比丘所行、所相、所標，度一切無量識處，無所有，是無所有處成就遊。彼不受此行，不念此相、標，唯行厭相應念想無欲具。彼比丘應當知：我生此法，不退、不住，亦不昇進，我生此法能令我厭，如是，不久當得漏盡。彼比丘應如是知。有想有知，齊<note n="m177.37"/>是得知，乃至非有想非無想處行餘第一有。行禪比丘者，從是起當為彼說。」
<p/>佛說如是，彼諸比丘聞佛所說，歡喜奉行！
<p/>說經第六竟<note n="m177.38"/>(二千八百二十字<note n="m177.39"/>）
<p/>中阿含經卷第四十六（六千三百九十七字<note n="m177.40"/>）
