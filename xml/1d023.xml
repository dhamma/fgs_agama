地主品第二十三
<font color="#800000"><b>（一九五）</b></font><note n="e23.2"/>
聞如是：
一時，佛在舍衛國祇樹給孤獨園。
爾時，王波斯匿告諸羣臣曰：「汝等催嚴羽寶<note n="e23.3"/>之車，吾欲往詣世尊所，禮拜問訊。」
是時，左右受王教令，尋嚴駕羽 *寶之車，卽白王曰：「嚴駕已辦，今正<note n="e23.4"/>是時。」
爾時，王波斯匿卽乘寶羽<note n="e23.5"/>之車，步騎數千，前後圍繞<note n="e23.6"/>，出舍衛國，至祇洹<note n="e23.7"/>精舍，往詣世尊所。如諸王法，除去五飾，所謂蓋、天冠、劍、履屣及金拂，捨著一面，至世尊所，頭面禮足，在一面坐。
爾時，世尊與說深法，勸樂令喜。是時，王波斯匿聞說法已，白世尊曰：「唯願世尊受我三月請，及比丘僧，莫在餘處。」是時，世尊默然受波斯匿請。
時，王波斯匿見世尊默然受請，卽從座<note n="e23.8"/>起，頭面禮足，便退而去，還至舍衛城，敕諸羣臣曰：「吾欲飯佛及比丘僧三月供養，給所須物：衣被、飯<note n="e23.9"/>食、牀臥具、病瘦醫藥，汝等亦當發歡喜心。」
諸臣對曰：「如是。」
時，王波斯匿卽於宮門外，作大講堂，極為殊妙，懸繒幡蓋，作倡妓樂，不可稱計。施諸浴池，辦諸油燈，辦種種飯食，味有百種。是時，王波斯匿卽白：「時到，唯願世尊臨顧此處！」
爾時，世尊以見時到，著衣持鉢，將諸比丘僧，前後圍遶，入舍衛城，至彼講堂所。到已，就座而坐，及比丘僧各隨次而坐。
是時，王波斯匿將諸宮人，手自行食，供給所須，乃至三月，無所短乏<note n="e23.10"/>，給與衣被、飯食、牀臥具、病瘦醫藥。見世尊食訖，持種種華散世尊及比丘僧上，更<note n="e23.11"/>取小座<note n="e23.12"/>於如來前坐，白世尊曰：「我曾從佛聞以因緣本末<note n="e23.13"/>：施畜生食者，獲福百倍；與犯戒人食者，獲福千倍；施持戒人食者，獲福萬倍；施斷欲仙人食者，獲福億倍；與向須陀洹<note n="e23.14"/>食者，獲福不可計。況復成須陀洹<note n="e23.15"/>乎！況向斯陀含<note n="e23.16"/>、得斯陀含道<note n="e23.17"/>！況向阿那含<note n="e23.18"/>、得阿那含道<note n="e23.19"/>！況向阿羅漢<note n="e23.20"/>、得阿羅漢道<note n="e23.21"/>！況向辟支佛、得辟支佛！況向如來、至真、等正覺！況成佛及比丘僧！其福功德不可稱計。我今所作功德，今日已辦。」
世尊告曰：「大王！勿作是語！作福無厭。今日何故說所作已辦？所以然者，生死長遠，不可稱記<note n="e23.22"/>。
「過去久遠，有王名曰地主<note n="e23.23"/>，統領此閻浮里地。彼王有臣名曰善明，少小與王周旋，無所畏難。是時，彼王分閻浮地半與彼臣使治。是時，善明小王自造城郭，東西十二由旬，廣七由旬，土地豐熟，人民眾多。
「爾時，彼城名曰遠照，善明王主<note n="e23.24"/>第一夫人名日月光，不長、不短，不肥、不瘦，不白、不黑，顏貌端正<note n="e23.25"/>，世之希有。口出<note n="e23.26"/>優鉢華香，身<note n="e23.27"/>作栴檀<note n="e23.28"/>香。未經幾日，身便懷妊。彼夫人卽往白王：『我今有娠<note n="e23.29"/>。』王聞此語，歡喜踊躍，不能自勝！便敕左右，更施設坐<note n="e23.30"/>具，快樂無比。夫<note n="e23.31"/>人懷妊日數遂<note n="e23.32"/>滿，生一男兒。當生之時，閻浮里<note n="e23.33"/>內<note n="e23.34"/>晃然金色，顏貌端 *正，三十二相，身體金色。善明大王見此太子，歡喜踊躍，慶賀無量。便召諸師──婆羅門、道士，躬抱太子，便彼瞻相：『我今已<note n="e23.35"/>生此子，卿等與吾瞻相，便立名字。』
「時，諸相師受王教令，各共抱瞻，觀察形貌，咸共白王：『聖王！太子端 *正無雙，諸根不缺，有三十二相。今此王子當有兩趣，若當在家者，便為轉輪聖王，七寶具足。所謂七寶者：輪寶、象寶、馬寶、珠寶、玉女寶、居士寶、典兵寶，是為七。當有千子，勇悍剛強<note n="e23.36"/>，能卻眾敵，於此四海之內，不加刀仗<note n="e23.37"/>，自然靡伏。若此王子出家學道者，成無上正<note n="e23.38"/>覺，名德遠布，彌滿世界。生此王子，當此之日，光明遠照，今字王子名曰燈光。』時，諸相師 *已立名字，各退坐而去。
「時，王竟日抱此太子，未嘗<note n="e23.39"/>離目。時，王為此王子立三講堂，秋、冬、夏節隨適所宜，宮人婇女充滿宮裏，使吾太子於此遊戲。
「時<note n="e23.40"/>，王太子年二十九，以信堅固，出家學道；卽日出家，卽夜成佛。爾時，閻浮里地悉共聞知：『彼王太子出家學道，卽日成佛。』父王清旦聞王太子出家學道，卽夜成佛。時，父王便作是念：昨夜吾聞諸天在空皆共稱善，此必善應，非有惡嚮<note n="e23.41"/>，我今可往而共相見。
「時，王將四十億眾，男女圍遶，便詣燈光如來所。到已，頭面禮足，在一面坐；及四十億眾，各共禮足，在一面坐。是時，如來與父王及四十億眾漸說妙論，所謂論者：施論、戒論、生天之論，欲為穢汙，漏不淨行，出家為要，獲清淨報。爾時，如來觀眾生意，心性柔和；諸佛如來常所說法：苦、集<note n="e23.42"/>、盡、道，盡與彼四十億眾廣說其義，卽於 *座上，諸塵垢盡，得法眼淨。
「時，四十億眾白燈光如來曰：『我等意願剃除鬚髮，出家學道。』大王當知：爾時，四十億眾盡得出家學道，卽以其日成阿羅漢。
「爾時，燈光如來將四十億眾，皆是無著，遊彼國界。國土人民四事供養：衣被、飲食、牀臥具、病瘦醫藥，無所渴乏。是時，地主大王聞子燈光成無上正真、等正覺，將四十億眾，皆是無著，遊彼國界，我今當遣信，往請如來在此遊化；若使來者，充我本願；若不來者，我躬自當往拜跪問訊。卽敕一臣：『汝往至彼問訊如來，持我名字，頭面禮足，興居輕利，遊步康強。云王地主問訊如來，興居輕利，遊步康強。唯願世尊臨顧此土！』
「爾時，彼人受王教敕便往至彼國界。到已，頭面禮足，在一面立，便作是說：『大王地主禮如來足，問訊禮竟，興居輕利，遊步康強。唯願世尊臨顧彼國！』爾時，世尊默然受彼<note n="e23.43"/>請。
「時，燈光如來將諸大眾，以漸人間遊行，與大比丘四十億眾俱。在在處處，靡不恭敬者，衣被、飯食、牀臥具、病瘦醫藥，皆悉貢獻。漸至地主國界時，地主大王聞燈光如來至此國界，在北婆羅園中，將大比丘眾四十億人：『我今可躬自往迎。』
「時，地主大王復將四十億眾往詣燈光如來所。到已，頭面禮足，在一面坐；及四十億眾禮足已<note n="e23.44"/>，在一面坐。
「爾時，燈光如來漸與彼王及四十億眾面說妙論，所謂論者：施論、戒論、生天之論，欲為穢汙，漏不淨行，出家為要，獲清淨報。爾時，如來觀眾生意，心性柔和；諸佛如來常所說法：苦、 *集、盡、道，盡與彼四十億眾廣說其義，卽於 *座上，諸塵垢盡，得法眼淨。
「時，四十億眾白燈光如來曰：『我等意願剃除鬚髮，出家學道。』大王當知：爾時，四十億眾盡得出家學道，卽以其日，成阿羅漢道。時，地主國王卽從 *座起，頭面禮足，便退而去。
「時，燈<note n="e23.45"/>光如來將八十億眾，皆是阿羅漢，遊彼國界。國土人民四事供養：衣被、飲食、牀臥具、病瘦醫藥，事事供給，無所乏短。是時，地主國王復於<note n="e23.46"/>餘時，將諸羣臣至彼如來所，頭面禮足<note n="e23.47"/>，在一面坐。是時，燈光如來與彼國王說微妙法。地主大王白如來曰：『唯願世尊盡我形壽受我供養，及比丘僧，當供給衣被、飯食、牀臥具、病瘦醫藥，悉當供給。』爾時，燈光如來默然受彼王請。
「時，王見佛默然受請，重白世尊：『我今從世尊求願，唯見聽許！』世尊告白：『如來法者，以過此願。』王白世尊：『我今求願者<note n="e23.48"/>，極為淨妙。』世尊告曰：『所求之願，云何淨妙？』王白世尊：『如我意中，今日眾僧在一器食，明日復用餘器食；今日眾僧著一種服，明日復更易服；今日眾僧坐一種座，明日復更坐餘座；今日使人與眾僧使，明日復更易使人。我所求願者，正謂此耳！』燈光如來告曰：『隨汝所願，今正是時。』
「時<note n="e23.49"/>，地主大王歡喜踊躍，不能自勝，卽從 *座起，頭面禮足，便退而去，還至宮中。到已，告諸羣臣：『我今意欲盡其形壽供養燈光如來、至真、等正覺及比丘眾衣被、飯食、牀臥具、病瘦醫藥，汝等亦當勸發佐吾供辦。』諸臣對曰：『如大王教！』去城不遠一由旬內，造立堂舍，彫文刻鏤，五色玄黃，懸繒幡蓋，作倡伎樂，香汁灑地，修治浴池，辦具燈明及甘饌、飲食、施設坐具。便白：『時到，今正是時，願尊屈顧！』
「時，燈光如來 *已知時至，著衣持鉢，將比丘眾，前後圍遶，便往至講堂所，各各就座而坐。時，地主大王見佛、比丘僧坐訖，將宮人婇女及諸大臣，手自斟酌，行種種飲食，味各百種。大王當知：爾時，地主國王七萬歲中，供養燈光如來及八十億眾諸阿羅漢，未曾懈廢。時，彼如來教化周訖，便於無餘涅槃<note n="e23.50"/>界而般涅槃。
「時，地主大王以<note n="e23.51"/>若干<note n="e23.52"/>百種香花供養，於四衢道路，起四廟寺，各用七寶金、銀、琉璃、水精，懸繒繙蓋，及八十億眾各各以漸於無餘涅槃界而般涅槃。爾時，大王取八十億眾，收其舍利，各各興起神寺，皆懸繒幡蓋，香華供養。大王當知：爾時，地主大王復供養燈光如來寺及八十億羅漢寺。復經七萬歲，隨時供養，然燈、散華，懸繒幡蓋。大王當知：燈光如來遺法滅盡，然後彼王方<note n="e23.53"/>取滅度。
「爾時，地主大王者豈是異人乎？莫作是觀。所以然者，爾時地主大王者，卽我身是。我於爾時，七萬歲中，以衣被、飯食、牀臥具、病瘦醫藥，供養彼佛，令不減少。般涅槃後，復於七萬歲中供養形像舍利，燒香、然燈<note n="e23.54"/>，懸繒幡蓋，無所渴乏。我於爾時，以此功德，求在生死獲此福祐，不求解脫。大王當知：爾時所有福德，今有遺餘耶？莫作是觀！如我今日觀彼福祐<note n="e23.55"/>，無有毫釐如毛髮許<note n="e23.56"/>。所以然者，生死長遠，不可稱 *記。於中悉食福盡，無有毫釐許在。是故，大王！莫作是說言：『我所作福祐，今日已辦。』大王！當作是說：『我今身、口、意所作眾行，盡求解脫；不求在生死食其<note n="e23.57"/>福業，便於長夜安隱無量。』」
爾時，王波斯匿便懷恐懼，衣毛皆豎，悲泣交集；以手抆淚，頭面禮世尊足，自陳過狀：「如愚、如騃，無所覺知，唯願世尊受我悔過！今五體投地，改已往之失，更不造此言教。唯願世尊受我悔過！」如是再三。
世尊告曰：「善哉！善哉！大王！今於如來前悔其非法，改往修來，我今受<note n="e23.58"/>汝悔過，更莫復造。」
爾時，於大眾中有一比丘尼，名迦旃<note n="e23.59"/>延，卽從 *座起，頭面禮足，白世尊曰：「今世尊所說，甚為微妙。又世尊告波斯匿王<note n="e23.60"/>作是語：『大王當知：身、口、意所作眾行，盡求解脫，莫求在生死食其福業，更<note n="e23.61"/>於長夜獲安隱無量。』所以然者，我自憶三十一劫，有<note n="e23.62"/>式詰如來、至真、等正覺，出現於世，明行成為、善逝、世間解、無上士、道法御、天人師，號佛、眾祐，遊在野馬世界。
「爾時，彼佛到時著衣持鉢，入野馬城乞食。是時，城內有一<note n="e23.63"/>使人，名曰純黑。時，彼使人見如來執况入城乞食。見已，便作是念：今如來入城必須飲食。卽入家出食施與如來，興發此願：『持此功德，莫墮三惡趣中；使我當來之世，亦當值如此聖尊；亦當使彼聖尊為我說法，時得解脫。』世尊;幷波斯匿王咸共知之。當爾時，純黑使人者豈異人乎？莫作是觀，所以然者，爾時純黑使人者，卽我身是。
「我於爾時，飯式詰如來作此誓願：『使<note n="e23.64"/>將<note n="e23.65"/>來之世，值如此聖尊與我說法，時得解脫。』我於三十一劫不墮三惡趣中，生天、人中，最後今日受此身分，遭值聖<note n="e23.66"/>尊得出家學道，盡諸有漏，成阿羅漢。若<note n="e23.67"/>世尊所說極為微妙，語波斯匿王：『身、口、意所作眾行，盡求解脫，莫在生死食此福業。』我若見比丘、比丘尼、優婆塞、優婆斯<note n="e23.68"/>，歡喜心意向如來者，我便生此念：此諸賢士，用意猶不愛敬供奉如來。設<note n="e23.69"/>我見四部之眾，卽往告曰：『汝等諸賢！為須何物？衣鉢耶？尼師檀<note n="e23.70"/>耶？針筒<note n="e23.71"/>耶？澡罐<note n="e23.72"/>耶？及餘沙門什物，我盡當供給。』我已許之，便在<note n="e23.73"/>處處乞求，若我得者是其大幸；若使不得，便往至鬱單越、瞿耶尼、弗于逮，求索來<note n="e23.74"/>與。所以然者，皆由此四部之眾得涅槃道。」
爾時，世尊觀察迦旃延比丘尼心，便告諸比丘：「汝等頗見如此之比信心解脫，如迦 *旃延比丘尼乎？」
諸比丘對曰：「不見也，世尊！」
世尊告曰：「我聲聞中第一比丘尼，得信解脫者，所謂迦 *旃延比丘尼是也。」
爾時，迦旃延比丘尼及波斯匿王、四部之眾聞佛所說，歡喜奉行！
<font color="#800000"><b>（一九六）</b></font><note n="e23.75"/>
聞如是：
一時，佛在羅閱城耆闍崛山中，與大比丘眾五百人俱。
爾時，尊者婆拘盧在一山曲，補納故衣。是時，釋提桓因遙見尊者婆拘盧在一山曲，補納故衣。見已，便作是念：此尊者婆拘盧已成阿羅漢，諸縛已解，長壽無量，恆自降伏，思惟非常、苦、空、非身<note n="e23.76"/>，不著世事，亦復不與他人說法，寂默自修如外道異學。不審此尊能與他說法，為不堪任乎？我今當與試之。
爾時，天帝釋便從三十三天沒不現，來至耆闍崛山，在尊者婆拘盧前住，頭面禮足，在一面立。爾時，釋提桓因便說此偈：
「智者所歎說，何故不說法？
壞結成聖行，何為寂然<note n="e23.77"/>住？」
爾時，尊者婆拘盧復以此偈，報釋提桓因曰<note n="e23.78"/>：
「有佛、舍利弗，阿難、均頭槃<note n="e23.79"/>，
亦及諸尊者，善能說妙法。」
爾時，釋提桓因白尊者婆拘盧曰：「眾生之根有若干種，然尊當知：世尊亦說眾生種類，多於地土，何故尊者婆拘盧不與他人說法？」
婆拘盧報曰：「眾生之類難可覺知，世界若干，國土不同，皆著我所、非我所。我今觀察此義已，故不與人說法。」
釋提桓因曰：「願尊與我說我所、非我所之義。」
尊者婆拘盧曰：「我人壽命，若男、若女士夫之類，盡依此命而得存在。然復，拘翼！世尊亦說：『比丘當知：當自熾然<note n="e23.80"/>，無起邪法，亦當賢聖默然。』我觀此義已，故默然耳！」
是時，釋提桓因遙向世尊叉手，便說此偈：
「歸命十力尊，圓光無塵翳，
普為一切人，此者甚奇特<note n="e23.81"/>！」
尊者婆拘盧報曰：「何故帝釋而作是說：此者甚奇特？」
釋提桓因報言：「自念我昔至世尊所，到已，禮世尊足，而問此義：『天、人之類有何想念？』爾時，世尊告我曰：『此世界若干種，各各殊異，根原不同。』我聞此語已，尋對曰：『如是，世尊所<note n="e23.82"/>說世界若干種，各各不同，設與彼眾生說法，咸共受持有成果者。』我以此故說：『此者甚奇特！』然尊者婆拘盧所說，亦復如是，世界若干種，各各不同。」
是時，釋提桓因便作是念：此尊堪任與人說法，非為不能。是時，釋提桓因卽從*座起而去。
爾時，釋提桓因聞尊者婆拘盧所說，歡喜奉行！
<font color="#800000"><b>（一九七）</b></font><note n="e23.83"/>
聞如是：
一時，佛在占波<note n="e23.84"/>國雷聲池<note n="e23.85"/>側。
是時，尊者二十億耳<note n="e23.86"/>在一靜處，自修法本，不捨頭陀十二<note n="e23.87"/>法行，晝夜經行，不離三十七道品之教。若坐、若行，常修正法，初夜、中夜、竟夜，恆自剋勵，不捨斯須。然復不能於欲漏法心得解脫。是時，尊者二十億耳所經行處，腳壞血流，盈滿路側，猶如屠牛之處，烏鵲食血。然復不能於欲漏心得解脫。是時，尊者二十億耳便作是念：釋迦文佛苦行精進弟子中，我為第一。然我今日漏心不得解脫；又我家業，多財饒寶，宜可捨服，還作白衣，持財物廣惠施。然今作沙門，甚難不易！
爾時，世尊遙知二十億耳心之所念，便騰遊<note n="e23.88"/>虛空，至彼經行處，敷坐具而坐。是時，尊者二十億耳前至佛所，頭面禮足，在一面坐。
爾時，世尊問二十億耳曰：「汝向何故作是念：釋迦文<note n="e23.89"/>佛精進苦行弟子中，我為第一。然我今日漏心不得解脫；又我家業，饒財多寶，宜可捨服，還作白衣，持財物廣<note n="e23.90"/>施。然今作沙門，甚難不易！」
二十億耳對曰：「如是，世尊！」
世尊告曰：「我今還問汝，隨汝報我。云何，二十億耳！汝本在家時，善彈琴乎？」
二十億耳對曰：「如是，世尊！我本在家時，善能彈琴。」
世尊告曰：「云何，二十億耳！若彈絃<note n="e23.91"/>極急，響<note n="e23.92"/>不齊等，爾時琴音可聽採不？」
二十億耳對曰：「不也，世尊！」
世尊告曰：「云何，二十億耳！若琴 *絃復緩，爾時琴音可聽採不？」
二十億耳對曰：「不也，世尊！」
世尊告曰：「云何，二十億耳！若琴 *絃不急不緩，爾時琴音可聽採不？」
二十億耳對曰：「如是，世尊！若琴 *絃不緩不急<note n="e23.93"/>，爾時琴音便可聽採。」
世尊告曰：「此亦如是，極精進者，猶如調戲；若懈怠者，此墮邪見；若能在中者，此則上行。如是不久，當成無漏人。」
爾時，世尊與二十億耳比丘<note n="e23.94"/>說微妙法已，還<note n="e23.95"/>雷音池側。
爾時，尊者二十億耳思惟世尊教敕，不捨須臾，在閑靜處修行其法。所以族姓子出家學道，剃除鬚髮，修無上梵行：生死已盡，梵行已立，所作已辦，更不復受有，如實知之。尊者二十億耳便成阿羅漢。
爾時，世尊告諸比丘：「我聲聞中第一弟子精勤苦行，所謂二十億耳比丘是。」
爾時，諸比丘聞佛所說，歡喜奉行！
<font color="#800000"><b>（一九八）</b></font><note n="e23.96"/>
聞如是：
一時，佛在舍衛國祇樹給孤獨園。
爾時，舍衛城中婆提<note n="e23.97"/>長者遇病命終，然彼長者無有子息，所有財寶盡沒入官。爾時，王波斯匿塵土坌身來至世尊所，頭面禮足，在一面坐。
是時，世尊問王曰：「大王！何故塵土<note n="e23.98"/>坌身來至我所？」
波斯匿王白世尊曰：「此舍衛城內有長者名婆提，今日命終，彼無子息<note n="e23.99"/>，躬往收攝財寶，理使入官。純金八萬斤，況復餘雜物乎！然彼長者存在之日，所<note n="e23.100"/>食如此之食，極為弊<note n="e23.101"/>惡，不食精細，所著衣服垢坌不淨，所乘車騎極為瘦弱。」
世尊告曰：「如是，大王！如王來言：夫慳貪之人得此財貨，不能食<note n="e23.102"/>噉。不與父母、妻子、僕從、奴婢，亦復不與朋友、知識，亦復不與沙門、婆羅門、諸尊長者。若有智之士得此財寶，便能惠施廣濟，一切無所愛惜，供給沙門、婆羅門、諸高德者。」
時，王波斯匿說曰：「此婆提長者命終為生何處？」
世尊告曰：「此婆提長者命終生涕哭大地獄<note n="e23.103"/>中。所以然者，此斷善根之人，身壞命終，生 *涕哭地獄中。」
波斯匿王曰：「婆提長者斷善根耶？」
世尊告曰：「如是，大王！如王所說，彼長者斷於善根，然彼長者故福已盡，更不造新。」
王波斯匿曰：「彼長者頗有遺餘福乎？」
世尊告曰：「無也，大王！乃無毫釐之餘有<note n="e23.104"/>存在者，如彼田家公，但收不種，後便<note n="e23.105"/>窮困，漸以命終。所以然者，但食故業，更不造新。此長者亦復如是，但食故福，更不造新福，此長者今夜當在 *涕哭地獄中。」
爾時，波斯匿王便懷恐怖，抆<note n="e23.106"/>淚而曰：「此長者昔日作何功德福業生在富家？復作何不善根本，不得食此極富之貨，不樂五樂之中？」
爾時，世尊告波斯匿王曰：「過去久遠迦葉佛時，此長者在此舍衛城中為田家子。爾時，佛去世後，有辟支佛出世，往詣此長者家。爾時，此長者見辟支佛在門外<note n="e23.107"/>，見已，便生是念：如此尊者出世甚難，我今可以飲食往施此人。爾時，長者便施彼辟支佛食<note n="e23.108"/>，辟支佛得食已，便飛在虛空而去。時，彼長者見辟支佛作神足，作是誓願：『持此善本之願，使<note n="e23.109"/>世世所生之處，不墮三惡趣，常多財<note n="e23.110"/>寶。』後有悔心：我向所有食，應與奴僕，不與此禿頭道人使食。爾時，田家<note n="e23.111"/>長者豈異人乎？莫作是觀。所以然者，爾時田家長者，今此<note n="e23.112"/>婆提長者是。
「是時施已，發此誓願，持此功德，所生之處不墮惡趣，恆多財饒寶，生富貴之家，無所渴乏。既復施已，後生悔心：我寧與奴僕使食，不與此禿頭道人使食。以此因緣本末，不得食此極有之貨，亦復不樂五樂之中，不自供養；復不與父母、兄弟、妻子、僕從、朋友、知識，不施沙門、婆羅門、諸尊長者，但食故業，不造新者。是故，大王！若有智之士得此財貨，當廣布施，莫有所惜，復當得<note n="e23.113"/>無極之財。如是，大王！當作是學！」
爾時，波斯匿王白世尊曰：「自今 *已後，當廣布施<note n="e23.114"/>沙門、婆羅門四部之眾，諸外道、異學來乞求者，我不堪與。」
世尊告曰：「大王！莫作是念。所以然者，一切眾生皆由食得存，無食便喪。」
爾時，世尊便說此偈：
「念當廣惠施，終莫斷施心；
必當值賢聖<note n="e23.115"/>，度此生死源<note n="e23.116"/>。」
爾時，波斯匿王白世尊曰：「我今倍復<note n="e23.117"/>歡慶於<note n="e23.118"/>向如來<note n="e23.119"/>，所以然者：『一切眾生皆由食得存，無食不存。』」爾時，波斯匿王<note n="e23.120"/>曰：「自今 *已後，當廣惠施，無所悋惜。」
是時，世尊與王說微妙之法。
時，王卽從 *座起，頭面禮足，便退而去。
爾時，王波斯匿聞佛所說，歡喜奉行！
<font color="#800000"><b>（一九九）</b></font><note n="e23.121"/>
聞如是：
一時，佛在舍衛國祇樹給孤獨園。
爾時，尊者阿難在閑靜處，便生此念：世間頗有此香，亦逆風香，亦順風香，亦逆<note n="e23.122"/>順風香乎？爾時，尊者阿難便從 *座起，往詣世尊所，頭面禮足，在一面坐。
爾時，尊者阿難白世尊曰：「我於閑靜之處，便生此念：世間頗有此香，亦逆風香，亦順風香，亦 *逆順風香乎？」
爾時，世尊告阿難曰：「有此妙香，亦逆風香，亦順風香，亦 *逆順風香。」
是時，阿難白世尊曰：「此是<note n="e23.123"/>何者香？亦逆風香，亦順風香，亦 *逆順風香。」
世尊告曰：「有此之香，然此香氣力，亦逆風香，亦順風香，亦 *逆順風香。」
阿難白佛言：「此何等香？亦逆風香，亦順風香，亦 *逆順風香？」
世尊告曰：「此三種香，亦逆風香，亦順風香，亦 *逆順風香。」
阿難言：「何等為三？」
世尊告曰：「戒香、聞香、施香，是謂，阿難！有此香種。然復此逆風香，亦順風香，亦 *逆順風香，諸世間所有之香，此三種香最勝、最上，無與等者，無能及者。猶如由牛有酪，由酪有酥，由酥有醍醐，然此醍醐最勝、最上，無與等者，亦不能及，此亦如是。諸所有世間諸香，此三種香<note n="e23.124"/>最勝、最上，無能及者。」
爾時，世尊便說此偈：
「木蜜<note n="e23.125"/>及栴檀，優鉢及諸香；
此<note n="e23.126"/>諸種種香，戒香最為勝。
此戒以成就，無欲無所染；
等智而解脫，逝<note n="e23.127"/>處魔不知。
此香雖為妙，及諸檀 *蜜香；
戒香之為妙，十方悉聞之。
栴檀雖有香，優鉢及餘香；
此諸眾香中，聞香最第一。
栴檀雖有香，優鉢及餘香；
此諸眾香中，施香最第一。
「是謂此三種香，亦逆風香，亦順風香，亦 *逆順風香。是故，阿難！當求方便，成此三香。如是，阿難！當作是學！」
爾時，阿難聞佛所說，歡喜奉行！
<font color="#800000"><b>（二○○）</b></font><note n="e23.128"/>
聞如是：
一時，佛在羅閱城迦蘭陀竹園所，與大比丘眾五百人俱。
爾時，世尊到時著衣持鉢，入羅閱城乞食。爾時，提婆達兜亦入城乞食。時<note n="e23.129"/>，提婆達兜所入巷中，佛亦往至彼。然佛<note n="e23.130"/>遙見提婆達兜來，便欲退而去。
是時，阿難白世尊曰：「何故欲遠此巷？」
世尊告曰：「提婆達兜今在此巷，是以避之。」
阿難白佛言：「世尊！豈畏提婆達兜乎？」
世尊告曰：「我不畏提婆達兜也，但此惡人不應與相見。」
阿難曰：「然，世尊！可使此提婆達兜乃可使在他方。」
爾時，世尊便說此偈言<note n="e23.131"/>：
「我終無此心，使彼在他方；
彼自當造行，便自在他所。」
阿難白世尊曰：「然提婆達兜有<note n="e23.132"/>過於如來所。」
世尊告曰：「愚惑之人不應與相見。」是時，世尊向阿難而說此偈：
「不應見愚人，莫與愚從事；
亦莫與言論，說於是非事。」
是時，阿難復以此偈報世尊曰：
「愚者何所能？愚者有何過？
正使共言說<note n="e23.133"/>，竟有何等失？」
爾時，世尊復以此偈報阿難曰：
「愚者自造行，所作者非法；
正見反<note n="e23.134"/>常律，邪見日以滋。
「是故，阿難！莫與惡知識從事。所以然者，與愚人從事，無信、無戒、無聞、無智；與善知識從事，便增益諸功德，戒具成就。如是，阿難！當作是學！」
爾時，阿難聞佛所說，歡喜奉行！
<font color="#800000"><b>（二○一）</b></font><note n="e23.135"/>
聞如是：
一時，佛在羅閱城迦蘭陀竹園所，與五百人俱。
爾時，王阿闍世恆以五百釜食給與提婆達兜。彼時，提婆達兜名聞四遠：戒德具足，名稱悉備，乃能使王日來供養。
是時，提婆達兜得此利養已，諸比丘聞之，白世尊曰：「國中人民，歎說提婆達兜名稱遠布，乃使王阿闍世恆來供養。」
爾時，世尊告諸比丘：「汝等比丘！莫施<note n="e23.136"/>此心，貪提婆達兜利養。所以然者，提婆達兜愚人造此三事，身、口、意行，終無驚懼，亦不恐怖。如今提婆達兜愚人，當復<note n="e23.137"/>盡此諸善功德，如<note n="e23.138"/>取惡狗鼻壞之，倍復凶惡。提婆達兜愚人亦復如是，受此利養，遂起貢高。是故，諸比丘！亦莫興意著於利養。設有比丘著於利養，而不獲三法。云何為三？所<note n="e23.139"/>謂賢聖戒、賢聖三昧、賢聖智慧而不成就。若有比丘不著利養，便獲三法。云何為三？所謂賢聖戒、賢聖三昧、賢聖智慧。若欲成此三法，當發善心，不著利養。如是，諸比丘，當作是學！」
爾時，諸比丘聞佛所說，歡喜奉行！
<font color="#800000"><b>（二○二）</b></font><note n="e23.140"/>
聞如是：
一時，佛在舍衛國祇樹給孤獨園。
爾時，世尊告諸比丘：「有此三不善根。云何為三？貪不善根、恚不善根、癡不善根。若比丘有此三不善根者，墮<note n="e23.141"/>三惡趣。云何為三？所謂地獄、餓鬼、畜生。如是，比丘！若有此三不善根者，便有三惡趣。
「比丘當知：有此三善根。云何為三？不貪善根、不恚善根、不癡善根，是謂比丘有此三善根。若有此三善根<note n="e23.142"/>者，便有二善<note n="e23.143"/>處，涅槃為三<note n="e23.144"/>。云何<note n="e23.145"/>二趣？所謂人、天是也。是<note n="e23.146"/>謂比丘有此三善者，則生此善處。是故，諸比丘！當離三不善根，修三善根。如是，諸比丘！當作是學！」
爾時，諸比丘聞佛所說，歡喜奉行！
<font color="#800000"><b>（二○三）</b></font><note n="e23.147"/>
聞如是：
一時，佛在舍衛國祇樹給孤獨園。
爾時，世尊告諸比丘：「有此三聚，云何為三？所謂等聚、邪聚、不定聚。彼云何為<note n="e23.148"/>等聚？所謂等見、等治、等語、等業、等命、等方便、等念、等定，是謂等聚。彼云何名為邪聚？所謂邪見、邪治、邪語、邪業、邪命、邪方便、邪念、邪定，是謂邪聚。彼云何名為不定聚？所謂不知苦、不知 *集、不知盡、不知道、不知等聚、不知邪聚，是謂名為不定聚。
「諸比丘當知：復有三聚。云何為三？所謂善聚、等聚、定聚。彼云何名<note n="e23.149"/>善聚？所謂三善根。何等三<note n="e23.150"/>善根？所謂不貪善根、不恚善根、不癡善根，是謂善聚。云何名為等聚？所謂賢聖八品道：等見、等治、等語、等業、等命、等方便、等念、等三昧，是謂等聚。彼云何名為定聚？所謂知苦、知 *集、知盡、知道、知善聚、知惡趣<note n="e23.151"/>、知定聚，是謂名為定聚。是故，諸比丘！此三聚中，邪聚、不定聚，當遠離<note n="e23.152"/>之，此正聚者當<note n="e23.153"/>奉行。如是，諸比丘！當作是學！」
爾時，諸比丘聞佛所說，歡喜奉行！
<font color="#800000"><b>（二○四）</b></font><note n="e23.154"/>
聞如是：
一時，佛在舍衛國祇樹給孤獨園。
爾時，世尊告諸比丘：「有此三觀想<note n="e23.155"/>，云何為三？所謂觀欲想、瞋恚想、殺害想。是謂比丘有此三想。比丘當知：若有<note n="e23.156"/>觀欲想，命終時便墮地獄中。若觀瞋恚想，命終時生畜生中，所謂雞狗之屬，蛇蚖<note n="e23.157"/>之類而生其中。若觀害想，亦<note n="e23.158"/>命終者生餓鬼中，形體燒然，苦痛難陳。是謂，比丘！有此三想生地獄中、餓鬼、畜生。
「復有三想，云何為三？所謂出要想<note n="e23.159"/>、不害想<note n="e23.160"/>、不恚想<note n="e23.161"/>。若有人有出要想者，命終之時生此人中。若有不害想者，命終時生<note n="e23.162"/>自然天上。若有人不殺心者，命終時斷五<note n="e23.163"/>結，便於彼處而般涅槃。是謂<note n="e23.164"/>，比丘！有此三想，常念修行，此三惡想當遠離之。如是，諸比丘！當作是學！」
爾時，諸比丘聞佛所說，歡喜奉行！
地主‧婆拘‧耳，婆提‧逆順香，
愚‧世‧三不善，三聚‧觀在後。
增壹阿含經卷第十三