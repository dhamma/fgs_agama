<sid n="365"/><note n="e41.94"/>
聞如是：
一時，佛在釋翅迦毗羅衛尼拘屢園中。
是時，摩呵男釋往至世尊所，頭面禮足，在一面坐。爾時，摩呵男釋白世尊言：「躬從如來受此言教：『諸有善男子、善女人斷三結使，成須陀洹，名不退轉，必成道果，更不求諸外道異學，亦復不觀察餘人所說<note n="e41.95"/>。』設當爾者，此事不然。我若見暴牛、馬、駱駝，𣈳時恐懼，衣毛皆豎。復作是念：設我今日懷此恐懼，當取命終者，為生何處？」
世尊告<note n="e41.96"/>摩呵男：「勿起恐畏之心，設當取命終，不墮三惡趣。所以然者，今有三消滅之義。云何為三？如有著於淫欲而起惱亂，復起害心向他人，已無此欲，則不起殺害之心，於現法中不起苦惱，諸有惡不善法欲自害己；設無此者，則無擾亂，便無愁憂。是謂，摩呵男！此三義諸惡不善法便墮在下，諸善之法便在於上。亦如酥<note n="e41.97"/>瓶在水中壞，是時瓦石便沉在下， *酥便浮在上。此亦如是，諸惡不善之法便在於下，諸善之法便浮在上。摩呵男！當知我昔日未成佛道，在優留毗六年勤苦，不食<note n="e41.98"/>美<note n="e41.99"/>味，身體<note n="e41.100"/>羸瘦，如似百年之人，皆由不食之所致。若我欲起時，便自墮地。時，我復作是念：設我於中命終者，當生何處？時，我復作是念：我今命終者，必不生惡道中。然復義趣不可從樂至樂，要當由苦然後<note n="e41.101"/>至樂。
「我爾時復遊在仙人窟<note n="e41.102"/>中。爾時，有眾<note n="e41.103"/>多尼揵子在彼學道。是時，尼揵子舉手指日，曝<note n="e41.104"/>體學道，或復有<note n="e41.105"/>蹲而學道。我爾時往至彼所，語尼揵子：『汝等何故離坐<note n="e41.106"/>舉手翹足乎？』彼尼揵子曰：『瞿曇當知：昔我先師作不善行，今所以苦者<note n="e41.107"/>，欲滅其罪；今雖露形體，有慚辱分，亦 *有消滅此事。瞿曇當知：行盡苦亦盡，苦盡行亦盡，苦行 *已盡，便至涅槃。』
「我爾時復語尼揵子曰：『此事不然，亦不<note n="e41.108"/>由行盡苦亦盡，亦不由苦盡行亦盡得至涅槃。但令<note n="e41.109"/>苦行盡得至涅槃者，此事然矣！但不可從樂至樂。』尼揵子曰：『頻毗<note n="e41.110"/>娑羅王從樂至樂，有何苦哉？』我爾時復語尼揵子曰：『頻 *毗娑羅王樂何如我樂？』尼揵子報我言：『頻毗<note n="e41.111"/>娑羅王樂勝汝樂也。』我爾時復語尼揵子曰：『頻 *毗娑羅王能使我七日七夜結跏趺坐，形體不移動乎？正使六、五、四<note n="e41.112"/>、三、二<note n="e41.113"/>，乃至一日結跏趺坐乎？』尼揵子報曰：『不也，瞿曇！』世尊告曰：『我能堪任結跏趺坐，形不移動。云何，尼揵子！誰者為樂？頻毗<note n="e41.114"/>娑羅王樂耶？為我樂耶？』尼揵子曰<note n="e41.115"/>：『瞿曇沙門樂。』
「如是，摩呵男！當以<note n="e41.116"/>此方便，知不可從樂至樂，要當從苦至樂。猶如，摩呵男！大村左有<note n="e41.117"/>大池水，縱廣<note n="e41.118"/>一由旬，水滿其中。若復有人，來取彼一渧<note n="e41.119"/>水。云何，摩呵男！水何者為多？一 *渧水多？為池水多乎？」
摩呵男曰：「池水多，非一 *渧水多也。」
世尊告曰：「此亦如是，賢聖弟子諸苦已盡，永無復有，餘存在者如一 *渧水耳！如我眾中最下道者，不過七死七生而盡苦際。若<note n="e41.120"/>復勇猛精進，便為家家<note n="e41.121"/>，卽得道跡。」
爾時，世尊重與摩呵男說微妙之法。彼聞法已，卽從座起而去。
爾時，摩呵男聞佛所說，歡喜奉行！
<sid n="366"/><note n="e41.122"/>
聞如是：
一時，尊者那伽波羅<note n="e41.123"/>在鹿<note n="e41.124"/>野城中。
是時，有一婆羅門年垂朽邁，昔與尊者那伽婆<note n="e41.125"/>羅少小舊款。是時，婆羅門往至那伽 *婆羅所，共相問訊，在一面坐。
爾時，梵志語那伽 *婆羅曰：「汝今於<note n="e41.126"/>樂之中，最為快樂！」
那伽 *婆羅曰：「汝觀何等義，而作是說：『於樂之中，最為快樂』？」
婆羅門報曰：「我頻七日中，七男兒死，皆勇猛高才，智慧難及；近六日之中，十二作使人無常，能堪作使，無有懈怠；近五日 *已來，四兄弟無常，多諸技<note n="e41.127"/>術，無事不閑<note n="e41.128"/>；近四日 *已來，父母命終，年向百歲，捨我去世；近三日 *已來，二婦復死，顏貌端正<note n="e41.129"/>，世之希有；又復家中有八窖珍寶，昨日求之而不知處；如我今日遭此苦惱，不可稱計。然，尊者！今日永離彼患，無復愁憂，正<note n="e41.130"/>以道法而自娛樂。我觀此義已，故作是說：『於樂之中，最為快樂！』」
是時，尊者那伽 *婆羅告彼梵志曰：「汝何為不作方便，使彼爾許之人而不命終乎？」
梵志對曰：「我亦多作方便，欲令不死，又不失財<note n="e41.131"/>，亦復隨時布施，作諸功德，祠祀諸天，供養諸長老梵志，擁護諸神，誦諸<note n="e41.132"/>咒術，亦能瞻視星宿，亦復能和合藥草，亦以甘饌飲食施彼窮厄，如此之比不可稱也，然復不能濟彼命根。」
是時，尊者那伽 *婆羅便說此偈：
「藥草諸咒術，衣被飲食具；
雖施而無益，猶抱身苦行。
正使祭神祠，香花及沐浴；
計挍此原本，無能療治者。
假使施諸物，精進持梵行；
計挍此原本，無能療治者。」
是時，梵志問曰：「當行何法，使無此苦惱之患？」
是時，尊者那伽 *婆羅便說此偈：
「恩愛無明本，興諸苦惱患；
彼滅而無餘，便無復有苦。」
是時，彼梵志正聞語<note n="e41.133"/>已，卽時便說此偈：
「雖老不極老，所行如弟子；
願聽出家學，使得離此災！」
是時，尊者那伽 *婆羅卽授彼三衣，使出家學道<note n="e41.134"/>，又告之曰：「汝今，比丘！當觀此身從頭至足，此髮、毛、爪<note n="e41.135"/>、齒為從何來？形體、皮肉<note n="e41.136"/>、骨髓、腸胃悉從何來？設從此去<note n="e41.137"/>，當至何所？是故，比丘！勿多憂念世間苦惱！又當觀此毛孔之中，求方便成四諦。」
是時，尊者那伽 *婆羅便說此偈：
「除想勿多憂，不久成法眼；
無常行如電，不遇此大幸！
一一觀毛孔，生者滅者原；
無常行如電，施心向涅槃。」
是時，彼長老比丘受如是言教，在閑靜之處，思惟此義<note n="e41.138"/>。所以<note n="e41.139"/>族姓子，剃除鬚髮，以信堅固，出家學道者，欲修無上梵行：生死已盡，梵行已立，所作已辦，更不復受胎，如實知之。是時，彼比丘便成阿羅漢。是時，有天是彼比丘舊知識，見彼比丘成阿羅漢已，便往至那伽 *婆羅所，在虛空中而說此偈：
「已<note n="e41.140"/>得具足戒，在彼閑靜處；
得道心無著，除得原惡本。」
是時，彼天復以天華散尊者上，卽於空中沒不現<note n="e41.141"/>。
爾時，彼比丘及天<note n="e41.142"/>聞尊者那伽 *婆羅所說，歡喜奉行！
<sid n="367"/><note n="e41.143"/>
聞如是：
一時，佛在舍衛國祇樹給孤獨園。
爾時，世尊告諸比丘：「當觀七處之善，又察四法<note n="e41.144"/>，於此現法之中名為上人。云何，比丘！觀七處之善？於是，比丘！以慈心遍滿一方、二方<note n="e41.145"/>、三方、四方，四維上下，亦復如是，盡於世間以慈心遍滿其中。悲、喜、護心，空，無相、願，亦復如是，諸根具足，飲食自量，恆自覺悟。如是，比丘！觀七處。
「云何，比丘！察四處之法？於是，比丘！內自觀身，除去愁憂，身意止；外復觀身身<note n="e41.146"/>意止；內外觀身身意止。內自觀痛痛意止；外自觀痛痛意止；內外觀痛痛意止。內觀心心意止；外觀心心意止；內外觀心心意止，除去愁憂，無復苦患。內觀法法意止；外觀法法意止；內外觀法法意止。如是，比丘！觀四法之善。
「若復，比丘！能<note n="e41.147"/>如是七處善及察四法，於此現法中名<note n="e41.148"/>為上人。是故，比丘！當求方便，辦七處之善及觀四法。如是，比丘！當作是學！」
爾時，諸比丘聞佛所說，歡喜奉行！
<sid n="368"/><note n="e41.149"/>
聞如是：
一時，佛在釋翅迦<note n="e41.150"/>毗羅越城尼拘屢<note n="e41.151"/>園，與大比丘眾五百人俱。
是時，眾多比丘往至世尊所，頭面禮足，在一面坐。爾時，眾多比丘白世尊言：「我等欲詣北方遊化。」
世尊告曰：「宜知是時<note n="e41.152"/>。」世尊復告比丘曰：「汝等為辭舍利弗比丘乎？」
諸比丘對曰：「不也，世尊！」
爾時，世尊告諸比丘：「汝等往辭舍利弗比丘。所以然者，舍利弗比丘恆與諸梵行人教誡<note n="e41.153"/>其法，說法無厭足。」
爾時，世尊與諸比丘說微妙之法。諸比丘聞法已，卽從座起，禮世尊足，遶佛三匝，便退而去。
爾時，舍利弗在釋翅神寺中遊。爾時，眾多比丘往至舍利弗所，共相問訊，在一面坐。是時，眾多比丘白舍利弗言：「我等欲詣北方人間遊化，今 *以辭世尊。」
舍利弗言：「卿等當知：北方人民、沙門、婆羅門皆悉聰明，智慧難及。復有人民喜來相試。若當來問卿：『諸賢師！作何等論？』設當作是問者，欲云何報之？」
諸比丘報曰：「設當有人來問者，我當以此義報之：『色者無常，其無常者𣈳是苦也<note n="e41.154"/>；苦者無我；無我者空<note n="e41.155"/>，以空無我、彼空，如是智者之所觀也。痛、想、行、識亦復無常、苦、空、無我，其實空者彼無我、空，如是智者之所學也。此五盛陰皆空、皆寂，因緣合會皆歸於磨滅，不得久住。八種之道，將從有七，我師所說正謂此耳！』若剎利、婆羅門、人民之類，來問我義者，我等當以此義報之。」
是時，舍利弗語眾多比丘曰：「汝等堅持心意，勿為輕舉。」
是時，舍利弗具足與諸比丘說微妙之<note n="e41.156"/>法，𣈳從座起而去。
是時，眾多比丘去不遠，舍利弗告比<note n="e41.157"/>丘：「當云何行八種 *之道及七種<note n="e41.158"/> *之法？」
是時，眾多比丘白舍利弗言：「我等乃從遠來，欲聞其義，唯願說之！」
舍利弗報曰：「汝等諦聽！諦聽<note n="e41.159"/>！善思念之，吾今當說。」是時， *比丘而受其教。
舍利弗告曰：「若一心念正見者，念覺意不亂也；等治者，念一心一切諸法，法覺意也；等語者，身意精進，精進覺意也；等業者，一切諸法得生，喜覺意也；等命者，知足於賢聖之財，悉捨家財，安其形體，猗覺意也；等方便者，得賢聖四諦，盡除去諸結，定覺意也；等念者，觀四意止，身無牢固，皆空無我，護覺意也；等三昧者，不獲者獲，不度者度，不得證者使得證也。設當有人來問此義，云何修八種道及七法？汝等當如是報之。所以然者，八種道及七法，其有比丘修<note n="e41.160"/>此者，有漏心便得解脫。
「我今重告汝等<note n="e41.161"/>，其有比丘修行思惟八種道及七法者，彼比丘便成二果而無狐疑，得阿那含、若<note n="e41.162"/>阿羅漢，且捨此事。若不能多，一日之中行此八種道及七法者，其福不可稱計，得阿那含、若阿羅漢。是故，諸賢！當求方便，行此八種道及七法者，於取道無有狐疑！」
爾時，諸比丘聞舍利弗所說，歡喜奉行！
<sid n="369"/><note n="e41.163"/>
聞如是：
一時，佛在舍衛國祇樹給孤獨園。
爾時，世尊語<note n="e41.164"/>迦葉曰：「汝今年已<note n="e41.165"/>朽邁，無少壯 *之意，宜可受諸長者衣裳及其飲食。」
大迦葉白佛言：「我不堪任受彼衣食。今此納衣隨時乞食，快樂無比。所以然者，將來當<note n="e41.166"/>有比丘，形體柔軟，心貪好衣食，便於禪退轉，不復能行苦業，又當作是語：『過去佛時，諸比丘等亦受人請、受人衣食。我等何為不法古時聖人乎？』坐貪著衣食故，便當捨服為白衣，使諸聖賢<note n="e41.167"/>無復威神，四部之眾漸漸減少；聖眾已<note n="e41.168"/>減少，如來神寺復當毀壞；如來神寺 *已毀壞故<note n="e41.169"/>，經法復當凋<note n="e41.170"/>落。是時，眾生無復精光；以<note n="e41.171"/>無精光，壽命遂短。是時，彼眾生命終已，皆墮三惡趣，猶如今日眾生之類，為福多者皆生天上，當來之世為罪多者，盡入地獄。」
世尊告曰：「善哉！善哉！迦葉多所饒益，為世人民作良友<note n="e41.172"/>福田。迦葉當知：吾般<note n="e41.173"/>涅槃後千歲餘，當有比丘於禪退轉，不復行頭陀之法；亦無<note n="e41.174"/>乞食、著補納衣，貪受<note n="e41.175"/>長者請，受<note n="e41.176"/>其衣食；亦復不在樹下閑居之處，好喜莊飾房舍；亦不用大小便為藥，但著餘藥草，極甘美者；或於其中貪著財貨，悋惜房舍，恆共鬥諍。爾時，檀越施主篤信佛法，好喜惠施，不惜財物。是時，檀越施主命終之後盡生天上。比丘懈怠者，死入地獄中。如是，迦葉！一切諸行皆悉無常，不得久保。
「又迦葉當<note n="e41.177"/>知：將來之世，當有比丘剃<note n="e41.178"/>鬚髮而習家業，左抱男，右抱女，又執箏簫在街巷乞食。爾時，檀越施主受福無窮，況復今日至誠乞食者。如是，迦葉！一切行無常，不可久停<note n="e41.179"/>。迦葉當知：將來之世，若有沙門比丘當捨八種道及七種 *之法，如我今日於三阿僧祇劫所集法寶。將來諸比丘以為歌曲，在眾人中乞食以自濟命，然後<note n="e41.180"/>檀越施主飯<note n="e41.181"/>彼比丘眾，猶獲其福，況復今日而不得其福乎！我今持此法付授迦葉及阿難比丘。所以然者，吾今年老<note n="e41.182"/>以向八十，然如來不久當取滅度，今持法寶付囑二人，善念誦持，使不斷絕，流布世間。其有遏絕聖人言教者，便為墮邊際。是故，今日囑累汝經法，無令脫失。」
是時，大迦葉及阿難卽從座起，長跪叉手，白世尊言<note n="e41.183"/>：「以何等故，以此經法付授二人，不囑累餘人乎？又復如來眾中，神通弟子<note n="e41.184"/>不可稱計，然不囑累？」
世尊告迦葉曰：「我於天上、人中，終不見此人，能受持此法寶，如迦葉、阿難之比。然聲聞中亦復不出二人上者，過去諸佛亦復有此二人受持經法。如今迦葉、阿難比丘之比，極為殊妙。所以然者，過去諸佛頭陀行比丘，法存則存，法沒則沒，然我今日迦葉比丘留住在世，彌勒佛出世然後取滅度。由此因緣，今迦葉比丘勝過去時比丘之眾。又阿難比丘云何得勝過去侍者？過去時諸佛侍者，聞他所說，然後乃解，然今日阿難比丘，如來未發語便解，如來意須是、不須<note n="e41.185"/>是，皆悉知之。由此因緣，阿難比丘勝過去時諸佛侍者。是故，迦葉！阿難！吾今付授汝，囑累汝此法寶，無令缺減。」
爾時，世尊便說偈言<note n="e41.186"/>：
「一切行無常，起者必有滅；
無生則無死，此滅最為<note n="e41.187"/>樂！」
是時，大迦葉及阿難聞佛所說，歡喜奉行！
增壹阿 *含經卷第三十 *五<note n="e41.188"/>  