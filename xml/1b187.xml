　　第<note n="m187.3"/>五一日誦<note n="m187.4"/>名後誦（有三品半，合有三十六經<note n="m187.5"/>。）
說智‧阿夷那，拘樓明聖道，
東園論小空，大空最在後。
（一八七）中阿含<note n="m187.6"/>雙品說智經<note n="m187.7"/>第六<note n="m187.8"/>
我聞如是：
一時，佛遊舍衛國，在勝林給孤獨園。
爾時，世尊告諸比丘：「若有比丘來向汝說已所得智：『我生已盡，梵行已立，所作已辦，不更受有，知如真。』者，汝等聞之，當善然可，歡喜奉行<note n="m187.9"/>。善然可彼，歡喜奉行已，當復如是問彼比丘：『賢者！世尊說五盛陰<note n="m187.10"/>：色盛陰，覺、想、行、識盛陰。賢者！云何知、云何見此五盛陰，得知無所受，漏盡心解脫<note n="m187.11"/>耶<note n="m187.12"/>？』
「漏盡比丘得知梵行已立，法者<note n="m187.13"/>應如是答：『諸賢！色盛陰非果、空虛、不可欲、不恒有、不可倚、變易法，我知如是。若是色盛陰有欲、有染、有著、有縛、縛著使者，彼盡、無欲、滅、息、止，得知無所受，漏盡心解脫；如是覺、想、行、識盛陰，非果、空虛、不可欲、不恒有、不可倚、變易法，我知如是。若於識盛陰有欲、有染、有著、有縛、縛著使者，彼盡、無欲、滅、息、止，得知無所受，漏盡心解脫。諸賢！我如是知、如是見此五盛陰，得知無所受，漏盡心解脫。』漏盡比丘得知梵行已立，法者應如是答！
「汝等聞之，當善然可，歡喜奉行。善然可彼，歡喜奉行已，當復如是問彼比丘：『賢者！世尊說四食，眾生以此得存長養。云何為四？一曰摶<note n="m187.14"/>食麁細，二曰更樂，三曰意念，四曰識<note n="m187.15"/>也。賢者！云何知、云何見此四食，得知無所受，漏盡心解脫 *耶？』
「漏盡比丘得知梵行已立，法者應如是答：『諸賢！我於 *摶食，意不高不下，不倚<note n="m187.16"/>不縛，不染不著，得解得脫，盡得解脫，心離顛倒，生已盡，梵行已立，所作已辦，不更受有，知如真。如是更樂、意念、識食，不高不下，不倚不縛，不染不著，得解得脫，盡得解脫，心離顛倒，生已盡，梵行已立，所作已辦，不更受有，知如真。諸賢！我如是知、如是見此四食，得知無所受，漏盡心解脫。』漏盡比丘得知梵行已立，法者應如是答！
「汝等聞之，當善然可，歡喜奉行。善然可彼，歡喜奉行已，當復如是問彼比丘：『賢者！世尊說四說。云何為四？一曰見見說，二曰聞聞說，三曰識識說，四曰知知說<note n="m187.17"/>。賢者！云何知、云何見此四說，得知無所受，漏盡心解脫 *耶？』
「漏盡比丘得知梵行已立，法者應如是答：『諸賢！我於見見說，不高不下，不倚不縛，不染不著，得解得脫，盡得解脫，心離顛倒，生已盡，梵行已立，所作已辦，不更受有，知如真。如是聞聞、識識、知知說，不高不下，不倚不縛，不染不著，得解得脫，盡得解脫，心離顛倒，生已盡，梵行已立，所作已辦，不更受有，知如真。諸賢！我如是知、如是見此四說，得知無所受，漏盡心解脫。』漏盡比丘得知梵行已立，法者應如是答！
「汝等聞之，當善然可，歡喜奉行。善然可彼，歡喜奉行已，當復如是問彼比丘：『賢者！世尊說內六處：眼處，耳、鼻、舌、身、意處。賢者！云何知、云何見此內六處，得知無所受，漏盡心解脫 *耶？』
「漏盡比丘得知梵行已立，法者應如是答：『諸賢！我於眼及眼識，眼識知法俱知，二法知已，諸賢！若眼及眼識，眼識知法，樂已盡，彼盡、無欲、滅、息、止，得知無所受，漏盡心解脫。如是耳、鼻、舌、身、意及意識，意識知法俱知，二法知已，諸賢！若意及意識，意識知法，樂已盡，彼盡、無欲、滅、息、止，得知無所受，漏盡心解脫。諸賢！我如是知、如是見此內六處，得知無所受，漏盡心解脫。』漏盡比丘得知梵行已立，法者應如是答！
「汝等聞之，當善然可，歡喜奉行。善然可彼，歡喜奉行已，當復如是問彼比丘：『賢者！世尊說六界：地界、水界、火界、風界、空界、識界。賢者！云何知、云何見此六界，得知無所受，漏盡心解脫 *耶？』
「漏盡比丘得知梵行已立，法者應如是答：『諸賢！我不見地界是我所，我非地界所，地界非是神，然謂三受<note n="m187.18"/>依地界住，識<note n="m187.19"/>使所著<note n="m187.20"/>，彼盡、無欲、滅、息、止，得知無所受，漏盡心解脫。如是水、火、風、空、識界，非是我所，我非識界所，識界非是神，然謂 *三受依識界住， *識使所著，彼盡、無欲、滅、息、止，得知無所受，漏盡心解脫。諸賢！我如是知、如是見此六界，得知無所受，漏盡心解脫。』漏盡比丘得知梵行已立，法者應如是答！
「汝等聞之，當善然可，歡喜奉行。善然可彼，歡喜奉行已，當復如是問彼比丘：『賢者！云何知、云何見，此內身共有識及外諸相，一切我、我作及慢使斷知<note n="m187.21"/>，拔<note n="m187.22"/>絕根本，終不復生？』
「漏盡比丘得知梵行已立，法者應如是答：『諸賢！我本未出家學道時，厭生老病死、啼泣困苦、愁<note n="m187.23"/>慼憂悲，欲斷此大苦陰。諸賢！我厭患已而作是觀：在家至狹<note n="m187.24"/>，塵勞之處；出家學道，發露曠大。我今在家，為鎖所鎖，不得盡形壽淨修梵行，我寧可捨少財物及多財物，捨少親族及多親族，剃除鬚髮，著袈裟衣，至信、捨家、無家、學道。諸賢！我於後時捨少財物及多財物，捨少親族及多親族，剃除鬚髮，著袈裟衣，至信、捨家、無家、學道。諸賢！我出家學道，捨族相<note n="m187.25"/>已，受比丘要<note n="m187.26"/>，修習禁戒，守護從解脫，又復善攝威儀禮節，見纖介<note n="m187.27"/>罪，常懷畏怖，受持學要。
「『諸賢！我離殺，斷殺，棄捨刀杖<note n="m187.28"/>，有慚有愧，有慈悲心，饒益一切乃至蜫蟲，我於殺生淨除其心。我離不與取，斷不與取，與而後取，樂於與取，常好布施，歡喜無悋，不望其報，我於不與取淨除其心。諸賢！我離非梵行，斷非梵行，勤修梵行，精勤妙行，清淨無穢，離欲斷淫<note n="m187.29"/>，我於非梵行淨除其心。諸賢！我離妄言，斷於妄言，真諦言，樂真諦，住真諦，不移動，一切可信，不欺世間，我於妄言淨除其心。諸賢！我離兩舌，斷於兩舌，行不兩舌，不破壞他。不此聞語彼，欲破壞此；不彼聞語此，欲破壞彼。離者欲合，合者歡喜，不作羣黨，不樂羣黨，不稱羣黨，我於兩舌淨除其心。
『諸賢！我離麁言，斷於麁言，若有所言，辭氣麁獷<note n="m187.30"/>，惡聲逆耳，眾所不喜，眾所不愛，使他苦惱，令不得定，斷如是言。若有所說，清和柔潤，順耳入心，可喜可愛，使他安樂，言聲具了，不使人畏，令他得定。說如是言，我於麁言淨除其心。諸賢！我離綺語，斷綺語，時說、真說、法說、義說、止息說，樂止息諍<note n="m187.31"/>事，順時得宜，善教善呵，我於綺語淨除其心。諸賢！我離治生，斷於治生，棄捨稱量及斗斛，亦不受貨，不縛束人，不望折斗量，不以小利侵欺於人，我於治生淨除其心。
「『諸賢！我離受寡婦、童女，斷受寡婦、童女，我於受寡婦、童女淨除其心。諸賢！我離受奴婢，斷受奴婢，我於受奴婢淨除其心。諸賢！我離受象、馬、牛、羊，斷受象、馬、牛、羊，我於受象、馬、牛、羊淨除其心。諸賢！我離受雞、猪，斷受雞、猪，我於受雞、猪淨除其心。諸賢！我離受田業、店肆，斷受田業、店肆，我於受田業、店肆淨除其心。諸賢！我離受生稻、麥、豆<note n="m187.32"/>，斷受生稻、麥、 *豆，我於受生稻、麥、 *豆淨除其心。諸賢！我離酒，斷酒，我於飲酒淨除其心。諸賢！我離高廣大床，斷高廣大床，我於高廣大床淨除其心。諸賢！我離華鬘、瓔珞、塗香、脂<note n="m187.33"/>粉，斷華鬘、瓔珞、塗香、 *脂粉，我於華<note n="m187.34"/>鬘、瓔珞、塗香、 *脂粉淨除其心。諸賢！我離歌舞倡伎及往觀聽，斷歌舞倡伎及往觀聽，我於歌舞倡伎及往觀聽淨除其心。諸賢！我離受生色像<note n="m187.35"/>寶，斷受生色 *像寶，我於受生色 *像寶淨除其心。諸賢！我離過中食，斷過中食，一食、不夜食、學時食，我於過中食淨除其心。
「『諸賢！我已成就此聖戒身<note n="m187.36"/>，復行知足，衣取覆形，食取<note n="m187.37"/>充軀。我所往處，衣;mso-hansi-font-family:Foreign1;mso-bidi-font-family:&quot;Times New Roman&quot;;鉢自隨，無有顧戀，猶如鴈鳥與兩翅俱飛翔空中，我亦如是。諸賢！我已成就此聖戒身及極知足，復守諸根，常念閉塞，念欲明達，守護念心，而得成就，恒欲起意。若眼見色，然不受相<note n="m187.38"/>，亦不味色。謂忿諍故，守護眼根，心中不生貪伺、憂慼、惡不善法，趣向彼故，守護眼根<note n="m187.39"/>；如是耳、鼻、舌、身，若意知法，然不受相<note n="m187.40"/>，亦不味法。謂忿諍故，守護意根，心中不生貪<note n="m187.41"/>伺、憂慼、惡不善法，趣向彼故，守護意根。諸賢！我已成就此聖戒身及極知足，聖護諸根，正知出入，善觀分別，屈伸<note n="m187.42"/>低仰，儀容庠序，善著僧伽梨及諸衣鉢，行住坐臥、眠寤<note n="m187.43"/>語默，皆正知之。
「『諸賢！我已成就此聖戒身及極知足，亦成就聖戒護諸根，得正知出入，獨住遠離在無事處，或至樹下空安靜<note n="m187.44"/>處，山巖石室、露地穰𧂐<note n="m187.45"/>，或至林中，或在塚<note n="m187.46"/>間。諸賢！我已在無事處，或至樹下空安 *靜處，敷尼師檀<note n="m187.47"/>，結跏趺坐，正身正願，反<note n="m187.48"/>念不向，斷除 *貪伺，心無有諍，見他財物、諸生活具，不起貪伺，欲令我得，我於貪伺淨除其心；如是瞋恚、睡眠、掉<note n="m187.49"/>悔，斷疑度惑<note n="m187.50"/>，於諸善法無有猶豫，我於疑 *惑淨除其心。諸賢！我已斷此五蓋、心穢、慧羸，離欲、離惡不善之法，……至得第四禪成就遊。諸賢！我已得如是定心清淨，無穢無煩，柔軟<note n="m187.51"/>善住，得不動心，趣向漏盡通智作證。
「『諸賢！我知此苦如真，知此苦集<note n="m187.52"/>、知此苦滅、知此苦滅道如真；知此漏、知此漏 *集、知此漏滅、知此漏滅道如真。彼如是知、如是見，欲漏心解脫，有漏、無明漏心解脫，解脫已便知解脫：生已盡，梵行已立，所作已辦<note n="m187.53"/>，不更受有，知如真。諸賢！我如是知、如是見，內身有識及外諸相，一切我、我行及慢使斷知，拔絕根本，終不復生。』漏盡比丘得知梵行已立，法者應如是答！汝等聞之，當善然可，歡喜奉行。善然可彼，歡喜奉行已，當復如是語彼比丘：『賢者！初說我等已可意歡喜，然我等欲從賢者上復上，求智慧應答辯<note n="m187.54"/>才，以是故我等從賢者問復問耳。』」
佛說如是<note n="m187.55"/>，彼諸比丘聞佛所說，歡喜奉行！
說智經第六<note n="m187.56"/>竟<note n="m187.57"/>（二千八百四十六字<note n="m187.58"/>）