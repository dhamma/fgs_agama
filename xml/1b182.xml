　　　雙品第十五<note n="m182.1"/>（有十經，前五經第四誦，後五經第五誦，故曰雙品<note n="m182.2"/>。）（第四分別誦<note n="m182.3"/>）
馬邑及馬邑，牛角娑羅林，
牛角娑羅林，求解最在後。
（一八二）中阿含<note n="m182.4"/>雙品馬邑經<note n="m182.5"/>（上<note n="m182.6"/>）第一
我聞如是：
一時，佛遊鴦騎國<note n="m182.7"/>，與大比丘眾俱，往至馬邑<note n="m182.8"/>，住馬林寺，及比丘眾。
爾時，世尊告諸比丘：「人見汝等沙門，是沙門。人問汝等沙門，汝自稱沙門耶？」
諸比丘白曰：「爾也，世尊！」
佛復告曰：「是以汝等以此，要以此沙門，當學如沙門法及如梵志法。學如沙門法及如梵志法已，要是真諦沙門、不虛沙門，若受衣被、飲食、床榻、湯藥及若干種諸生活具者，彼所供給，得大福，得大果，得大功德，得大廣報。汝等當學如是。云何如沙門法及如梵志法？身行清淨，仰向發露，善護無缺。因此清淨，不自舉，不下他<note n="m182.9"/>，無穢無濁，為諸智梵行者所共稱譽。若汝作是念：我身行清淨，我所作已辦，不復更學；已成德義，無復上作。比丘！我為汝說，莫令求沙門義失沙門義。若欲求上學者，比丘若身清淨，當復作何等？當學口行清淨，仰向發露，善護無缺。因此口行清淨，不自舉，不下他，無穢無濁，為諸智梵行者所共稱譽。
「若汝等作是念：我身、口行清淨，我所作已辦，不復更學；已成德義，無復上作。比丘！我為汝說，莫令求沙門義失沙門義。若欲求上學者，比丘若身、口清淨，當復作何等？當學意行清淨，仰向發露，善護無缺。因此意行清淨，不自舉，不下他，無穢無濁，為諸智梵行者所共稱譽。若汝等作是念：我身、口、意行清淨，我所作已辦，不復更學；已成德義，無復上作。比丘！我為汝說，莫令求沙門義失沙門義。若欲求上學者，比丘若身、口、意行清淨，當復作何等？當學命行清淨<note n="m182.10"/>，仰向發露，善護無缺。因此命行清淨，不自舉，不下他，無穢無濁，為諸智梵行者所共稱譽。
「若汝等作是念：我身、口、意、命行清淨，我所作已辦，不復更學；已成德義，無復上作。比丘！我為汝說，莫令求沙門義失沙門義。若欲求上學者，比丘身、口、意、命行清淨，當復作何等？比丘當學守護諸根，常念閉塞，念欲明達，守護念心而得成就。恒欲起意：若眼見色，然不受相，亦不味色，謂忿諍故，守護眼根<note n="m182.11"/>，心中不生貪伺、憂慼、惡不善法，趣向彼故，守護眼根<note n="m182.12"/>。如是耳、鼻、舌、身，若意知法，然不受相，亦不味<note n="m182.13"/>法，謂忿諍故，守護意根，心中不生貪伺、憂慼、惡不善法，趣向彼故，守護意根。若汝等作是念：我<note n="m182.14"/>身、口、意、命行清淨，守護諸根，我所作已辦，不復更學；已成德義，無復上作。比丘！我為汝說，莫令求沙門義失沙門義。若欲求上學者，比丘身、口、意、命行清淨，守護諸根，當復作何等？比丘當學正知出入<note n="m182.15"/>，善觀分別，屈伸<note n="m182.16"/>低仰，儀容庠<note n="m182.17"/>序，善著僧伽梨及諸衣鉢，行住坐臥、眠寤<note n="m182.18"/>語默，皆正知之。
「若汝等作是念：我身、口、意、命行清淨，守護諸根，正知出入，我所作已辦，不復更學；已成德義，無復上作。比丘！我為汝說，莫令求沙門義失沙門義。若欲求上學者，比丘身、口、意、命行清淨，守護諸根，正知出入，當復作何等？比丘當學獨住遠離<note n="m182.19"/>，在無事處，或至樹下空安靜<note n="m182.20"/>處、山巖石室、露地穰𧂐，或至林中，或在塚間。彼已在無事處，或至樹下空安 *靜處，敷尼師壇，結跏<note n="m182.21"/>趺坐，正身正願，反念不向，斷除貪伺，心無有諍，見他財物、諸生活具，不起貪伺，欲令我得，彼於貪伺淨除其心。
「如是瞋恚、睡眠、掉<note n="m182.22"/>悔，斷疑度惑，於諸善法無有猶豫，彼於疑惑淨除其心。彼斷此五蓋、心穢、慧羸，離欲、離惡不善之法，……至得第四禪成就遊。彼已得如是定心清淨，無穢無煩，柔軟善住，得不動心，趣向漏盡智通作證，彼便知此苦如真，知此苦集<note n="m182.23"/>、知此苦滅、知此苦滅道如真，亦知此漏如真，知此漏 *集、知此漏滅、知此漏滅道如真。彼如是知、如是見已，則欲漏心解脫，有漏、無明漏心解脫，解脫已，便知解脫：生已盡，梵行已立，所作已辦，不更受有，知如真。是說沙門，說梵志，說聖<note n="m182.24"/>，說淨浴<note n="m182.25"/>。
「云何沙門？謂息止諸惡不善之法、諸漏穢汙，為當來有本，煩熱苦報，生、老、病、死因，是謂沙門。云何梵志？謂遠離諸惡不善之法、諸漏穢汙，為當來有本，煩熱苦報，生、老、病、死因，是謂梵志。云何為聖？謂遠離諸惡不善之法、諸漏穢汙，為當來有本，煩熱苦報，生、老、病、死因，是謂為聖。云何淨浴？謂淨浴諸惡不善之法、諸漏穢汙，為當來有本，煩熱苦報，生、老、病、死因，是謂淨浴。是謂沙門，是謂梵志，是謂為聖，是謂淨浴。」
佛說如是，彼諸比丘聞佛所說，歡喜奉行！
馬邑經（上<note n="m182.26"/>）第一竟<note n="m182.27"/>（千三百四十七字<note n="m182.28"/>）