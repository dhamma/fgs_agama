　　（七）中阿含<note n="m7.18"/>七法品世間福經<note n="m7.19"/>第七（ *初一日誦）
我聞如是：
一時，佛遊拘舍彌<note n="m7.20"/>，在瞿沙羅園<note n="m7.21"/>。
爾時，尊者摩訶周那<note n="m7.22"/>則於晡時<note n="m7.23"/>從宴坐<note n="m7.24"/>起，往詣佛所，到已作禮，卻坐一面<note n="m7.25"/>，白曰：「世尊！可得施設世間福耶？」
世尊告曰：「可得，周那！有七世間福，得大福祐，得大果報，得大名譽，得大功德。云何為七？周那！有信族姓男、族姓女<note n="m7.26"/>，施比丘眾房舍、堂閣。周那！是謂第一世間之福，得大福祐，得大果報，得大名譽，得大功德。
「復次，周那！有信族姓男、族姓女，於房舍中施與床坐、氍氀、毾㲪、氈<note n="m7.28"/>褥、臥具。周那！是謂第二世間之福，得大福祐，得大果報，得大名譽，得大功德。
「復次，周那！有信族姓男、族姓女，於房舍中施與一切新淨妙衣。周那！是謂第三世間之福，得大福祐，得大果報，得大名譽，得大功德。
「復次，周那！有信族姓男、族姓女，於房舍中常施於眾朝粥、中食，又以園民供給使令，若風雨寒雪，躬往園所，增施供養。諸比丘眾食已，不患風雨寒雪，沾<note n="m7.29"/>漬衣服，晝夜安樂，禪寂思惟。周那！是謂第七世間之福，得大福祐，得大果報，得大名譽，得大功德。
「周那！信族姓男、族姓女已得此七世間福者，若去若來，若立若坐，若眠若覺，若晝若夜，其福常生，轉增轉廣。周那！譬如恒伽<note n="m7.30"/>水，從源流出，入于大海，於其中間轉深轉廣。周那！如是信族姓男、族姓女已得此七世間福者，若去若來，若立若坐，若眠若覺，若晝若夜，其福常生，轉增轉廣。」
於是，尊者摩訶周那卽從座<note n="m7.31"/>起，偏袒右肩<note n="m7.32"/>，右膝著地，長跪叉手白曰：「世尊！可得施設出世間福耶？」
世尊告曰：「可得，周那！更有七福出於世間，得大福祐，得大果報，得大名譽，得大功德。云何為七？周那！有信族姓男、族姓女，聞如來、如來弟子遊於某處，聞已歡喜，極懷踊躍。周那！是謂第一出世間福，得大福祐，得大果報，得大名譽，得大功德。
「復次，周那！有信族姓男、族姓女，聞如來、如來弟子欲從彼至此，聞已歡喜，極懷踊躍。周那！是謂第二出世間福，得大福祐，得大果報，得大名譽，得大功德。
「復次，周那！有信族姓男、族姓女，聞如來、如來弟子已從彼至此，聞已歡喜，極懷踊躍，以清淨心躬往奉見，禮敬供養，既供養已，受三自歸於佛、法及比丘眾<note n="m7.33"/>，而受禁戒<note n="m7.34"/>。周那！是謂第七出世間福，得大福祐，得大果報，得大名譽，得大功德。
「周那！信<note n="m7.35"/>族姓男、族姓女若得此七世間之福及更有七出世間福者，其福不可數，有爾所福，爾所福果，爾所福報，唯不可限、不可量、不可得<note n="m7.36"/>大福之數。周那！譬如從閻浮洲有五河流<note n="m7.37"/>：一曰恒伽，二曰搖尤那，三曰舍勞浮，四曰阿夷羅婆提，五曰摩企；流入大海，於其中間水不可數，有爾所升<note n="m7.38"/>斛，唯不可限、不可量、不可得大水之數。周那！如是信族姓男、族姓女若得此七世間之福及更有七出世間福者，其<note n="m7.39"/>福不可數，有爾所福，爾所福果，爾所福報，唯不可限、不可量、不可得大福之數。」
爾時，世尊而說頌曰：
「恒伽之河，清淨易渡<note n="m7.40"/>，
海多珍寶，眾水中王。
猶若河水，世人敬奉，
諸川所歸，引入大海。
如是人者，施衣、飲食，
床榻、茵褥，及諸坐具，
無量福報，將至妙處，
猶若河水，引入大海。」
佛說如是，尊者摩訶周那及諸比丘聞佛所說，歡喜奉行！
世間福經第七竟<note n="m7.41"/>（九百九十三字<note n="m7.42"/>）