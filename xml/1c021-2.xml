佛說長阿含第四分世記經<note n="d21.55"/>戰鬥品第十
佛告比丘：「昔者，諸天與阿須倫共鬥。時，釋提桓因命忉利諸天而告之曰：『汝等今往與彼共戰，若得勝者，捉毗摩質多羅<note n="d21.56"/>阿須倫，以五繫繫縛，將詣善法講堂，吾欲觀之。』時，忉利諸天受帝釋教已，各自莊嚴。時，毗摩質多羅阿須倫命諸阿須倫而告之曰：『汝等今往與彼共戰，若得勝者，捉釋提桓因，以五繫繫縛，將詣七葉講堂，吾欲觀之。』時，諸阿須倫受毗摩質多<note n="d21.57"/>阿須倫教已，各自莊嚴。
「於是，諸天、阿須倫眾遂共戰鬥，諸天得勝，阿須倫退。時，忉利諸天捉阿須倫王，以五繫繫縛，將詣善法堂所，示天帝釋。時，阿須倫王見天上快樂，生慕<note n="d21.58"/>樂心，卽自念言：此處殊勝，卽可<note n="d21.59"/>居止，用復還歸阿須倫宮為？發此念時，五繫卽得解，五樂在前。若阿須倫生念欲還詣本宮殿，五繫還縛，五樂自去。時，阿須倫所被繫縛，轉更牢固，魔所繫縛復過於是。計吾我<note n="d21.60"/>人為魔所縛，不計吾我人魔縛得解。受<note n="d21.61"/>我為縛， *受愛為縛；我當有為縛，我當無為縛；有色為縛，無色為縛，有色無色為縛；我有想為縛，無想為縛，有想無想為縛；我為大患、為癰、為刺。是故，賢聖弟子知我為大患、為癰、為刺，捨吾我想，修無我<note n="d21.62"/>行。觀彼我為重擔、為放逸、為有；當有我是有為<note n="d21.63"/>，當有<note n="d21.64"/>無我是有為；有色是有為，無色是有為，有色無色是有為；有想是有為，無想是有為，有想無想是有為；有為<note n="d21.65"/>為大患、為刺、為瘡。是故，賢聖弟子知有為為大患、為刺、為瘡故，捨有為，為無為行。」
佛告比丘：「昔者，諸天<note n="d21.66"/>與阿須倫共鬥。時，釋提桓因命忉利天而告之曰：『汝等今往與阿須倫共鬥，若得勝者，捉毗摩質多羅阿須倫，以五繫繫縛，將詣善法講堂，吾欲觀之。』時，忉利諸天受帝釋教已，各卽<note n="d21.67"/>自莊嚴。時，毗摩質多阿須倫復命諸阿須倫而告之曰：『汝等今往與彼共戰，若得勝者，捉釋提桓因，以五繫繫縛，將詣七葉講堂，吾欲觀之。』時，諸阿須倫受毗摩質多阿須倫教已，各自莊嚴。於是，諸天、阿須倫眾遂共戰鬥，諸天得勝，阿須倫退。忉利諸天捉阿須倫，以五繫繫縛，將詣善法堂所，示天帝釋。時，天帝釋<note n="d21.68"/>彷<note n="d21.69"/>徉遊<note n="d21.70"/>善法堂上，阿須倫王遙見帝釋，於五繫中惡口罵詈。時，天帝<note n="d21.71"/>侍者於天帝前，卽說偈言：
『天帝何恐怖<note n="d21.72"/>，自現己劣弱？
須質面毀呰<note n="d21.73"/>，默<note n="d21.74"/>聽其惡言。』
「時，天帝釋卽復以偈答侍者曰：
『彼亦無大力，我亦不恐畏；
如何大智士，與彼無智諍？』
「爾時，侍者復作偈頌白帝釋言：
『今不折愚者，恐後轉難忍；
宜加以杖捶，使愚自改過。』
「時，天帝釋復作偈頌答侍者曰：
『我常言智者，不應與愚諍；
愚罵而智默，則為勝彼愚<note n="d21.75"/>。』
「爾時，侍者復作偈頌白帝釋言：
『天王所以默，恐損智者行；
而彼愚騃人，謂王懷怖畏。
愚不自忖量，謂可與王敵；
沒死來觸突，欲王如牛退。』
「時，天帝釋復作偈頌答侍者曰：
『彼愚無知見，謂我懷恐怖；
我觀第一義，忍默為最上。
惡中之惡者，於瞋復生瞋；
能於瞋不瞋，為戰中最上。
夫人有二緣，為己亦為他；
眾人有諍<note n="d21.76"/>訟，不報者為勝。
夫人有二緣，為己亦為他；
見無諍訟者，反<note n="d21.77"/>謂為愚騃。
若人有大力，能忍無力者；
此力為第一，於忍中最上。
愚自謂有力，此力非為力；
如法忍力者，此力不可沮。』
佛告比丘：「爾時，天帝釋豈異人乎？勿造斯觀！時，天帝釋卽我身是也。我於爾時，修習忍辱，不行卒暴，常亦稱讚能忍辱者。若有智之<note n="d21.78"/>人欲弘吾道者，當修忍默，勿懷忿諍。」
佛告比丘：「昔者，忉利諸天與阿須倫共鬥。時，釋提桓因語質多阿須倫言：『卿等何為嚴飾兵仗，懷怒害心，共戰諍為？今當共汝講論道義<note n="d21.79"/>，知有勝負。』彼<note n="d21.80"/>質多阿須倫語帝釋言：『正使捨諸兵仗，止於諍訟論<note n="d21.81"/>義者，誰知勝負？』帝釋教言：『但共論議，今汝眾中、我天眾中，自有智慧知勝負者。』時，阿須倫語帝釋言：『汝先說偈。』帝釋報言：『汝是舊天，汝應先說。』爾時，質多阿須倫卽為帝釋而作頌曰：
『今不折愚者，恐後轉難忍；
宜加以杖<note n="d21.82"/>捶，使愚自改過。』
「時，阿須倫說此偈已，阿須倫眾卽大歡喜，高聲稱善，唯諸天眾默然無言。時，阿須倫王語帝釋言：『汝次說偈。』爾時，帝釋卽為阿須倫而說偈言：
『我常言智者，不應與愚諍；
愚罵而智默，卽為勝彼愚。』
「時，天帝釋說此偈已，忉利諸天皆大歡喜，舉聲稱善。時，阿須倫眾默然無言。爾時，天帝語阿須倫言：『汝次說偈。』時，阿須倫復說偈言：
『天王所以默，恐損智者行；
而彼愚騃人，謂王懷怖畏。
愚不自忖量，謂可與王敵；
沒死來觸突，欲王如牛退。』
「時，阿須倫王說此偈<note n="d21.83"/>已，阿須倫眾踊躍歡喜，舉聲稱善。時，忉利天眾默然無言。時，阿須倫王語帝釋言：『汝次說偈。』時，天帝釋為阿須倫而說偈言：
『彼愚無知見，謂我懷恐畏；
我觀第一義，忍默為最上。
惡中之惡者，於瞋復生瞋；
能於瞋不瞋，為戰中最勝<note n="d21.84"/>。
夫人有二緣，為己亦為他；
眾人為諍訟，不報者為勝。
夫人有二緣，為己亦為他；
見無諍訟者，反<note n="d21.85"/>謂為愚騃。
若人有大力，能忍無力者；
此力為第一，於忍中最上。
愚自謂有力，此力非為力；
如法忍力者，此力不可沮。』
「釋提桓因說此偈已，忉利天眾踊躍歡喜，舉聲稱善，阿須倫眾默然無言。時，天眾、阿須倫眾各小退卻，自相謂言：『阿須倫王所說偈頌，有所觸犯，起刀劍讎，生鬥訟根，長諸怨結<note n="d21.86"/>，樹三有<note n="d21.87"/>本；天帝釋所說偈者，無所觸嬈，不起刀劍，不生鬥訟，不長怨結，絕三有本。天帝所說為善，阿須倫所說不善；諸天為勝，阿須倫負。』」
佛告比丘：「爾時，釋提桓因豈異人乎？勿造斯觀！所以者何？卽我身是。我於爾時，以柔濡<note n="d21.88"/>言，勝阿須倫眾。」
佛告比丘：「昔者，諸天復與阿須倫共鬥。時，阿須倫勝，諸天不如。時，釋提桓因乘千輻寶車怖懼而走，中路見睒婆羅樹上有一巢，巢<note n="d21.89"/>有兩子，卽以偈頌告御者言，頌曰<note n="d21.90"/>：
『此樹有二鳥，汝當迴車避；
正使賊害我，勿傷二鳥命。』
「爾時，御者聞帝釋偈已，尋便住車迴避樹<note n="d21.91"/>鳥。爾時，車頭<note n="d21.92"/>向阿須倫，阿須倫眾遙<note n="d21.93"/>見寶車迴向，其軍卽相謂言：『今天帝釋乘千輻寶車迴向我眾，必欲還鬥，不可當也。』阿須倫眾卽便退散，諸天得勝，阿須倫退。」
佛告比丘：「爾時，帝釋者豈異人乎？勿造斯觀！所以者何？卽我身是也。我於爾時，於諸眾生起慈愍心。諸比丘！汝等於我法中出家修道，宜起慈心，哀愍黎庶。」
佛告比丘：「昔者，諸天與阿須倫共鬥。爾時，諸天得勝，阿須倫退。時，天帝釋戰勝還宮，更造一堂，名曰最勝，東西長百由旬，南北廣六十由旬。其堂百間，間<note n="d21.94"/>間有七交露臺，一一臺上有七玉女，一一玉女有七使人。釋提桓因亦不憂供給，諸玉女衣被、飲食、莊嚴<note n="d21.95"/>之具，隨本所造，自受其福。以戰勝阿須倫，因歡喜心而造此堂，故名<note n="d21.96"/>最勝堂。又千世界中所有堂觀無及此堂，故名最勝。」
佛告比丘：「昔者，阿須倫自生念言：我有大威德，神力不少，而忉利天、日月諸天常在虛空，於我頂上遊行自在，今我寧可取彼日月以為耳璫，自在遊行耶？時，阿須倫王瞋恚熾盛，卽念捶打阿須倫；捶打阿須倫卽復念言：今阿須倫王念我，我等當速莊嚴。卽敕左右備具兵仗，駕乘寶車，與無數阿須倫眾前後導從，詣阿須倫王前，於一面立。時，王復念舍摩梨<note n="d21.97"/>阿須倫；舍摩 *梨阿須倫復自念言：今王念我，我等宜速莊嚴。卽敕左右備具兵仗，駕乘寶車，與無數阿須倫眾前後導從，詣阿須倫王前，在一面立。
「時，王復念毗摩質多阿須倫；毗摩質多阿須倫復自念言：今王念我，我等宜速莊嚴。卽敕左右備具兵仗，駕乘寶車，與無數阿須倫眾前後導從，往詣王前，在一面立。時，王復念大臣阿須倫；大臣阿須倫卽自念言：今王念我，我等宜速莊嚴。卽敕左右備具兵仗，駕乘寶車，與無數阿須倫眾前後導從，往詣王前，於一面立。時，王復念諸小阿須倫；諸小阿須倫復自念言：今王念我，我等宜速莊嚴。卽自莊嚴，備具兵仗，與無數眾相隨，往詣王前，於一面立。時，羅呵阿須倫王卽自莊嚴，身著寶鎧，駕乘寶車，與無數百千阿須倫眾兵仗嚴事，前後圍遶出其境界，欲往與諸天共鬥。
「爾時，難陀龍王、跋難陀龍王以身纏遶須彌山七匝，震動山谷，薄布微雲，滴滴<note n="d21.98"/>稍雨，以尾打大海水，海水波涌，至須彌山頂。時，忉利天卽生念言：今薄雲微布， *滴滴稍雨，海水波涌，乃來至此，將是阿須倫欲來戰鬥，故有此異瑞耳！
「爾時，海中諸龍兵眾無數巨億，皆持戈矛<note n="d21.99"/>、弓矢、刀劍，重被寶鎧，器仗嚴整，逆與阿須倫共戰。若龍眾勝時，卽逐阿須倫入其宮殿。若龍眾退，龍不還宮，卽𩣺趣伽樓羅鬼神所，而告之曰：『阿須倫眾欲與諸天共戰，我往逆鬥，彼今得勝，汝等當備諸兵仗，眾共併力，與彼共戰。』時，諸鬼神聞龍語已，卽自莊嚴，備諸兵仗，重被寶鎧，與諸龍眾共阿須倫鬥<note n="d21.100"/>。得勝時，卽逐阿須倫入其宮殿。若不如時，不還本宮，卽退走𩣺<note n="d21.101"/>持華鬼神界，而告之言：『阿須倫眾欲與諸天共鬥，我等逆戰，彼今得勝，汝等當備諸兵仗，眾共併力，與彼共戰。』
「諸持華鬼神聞<note n="d21.102"/>龍語已，卽自莊嚴，備諸兵仗，重被寶鎧，眾共併力，與阿須倫鬥。若得勝時，卽逐阿須倫入其宮殿。若不如時，不還本宮，卽退 *走𩣺常樂鬼神界，而告之言：『阿須倫眾欲與諸天共鬥，我等逆戰，彼今得勝，汝等當備諸兵仗，與我併<note n="d21.103"/>力，共彼戰鬥。』時，諸常樂鬼神聞是語已，卽自莊嚴，備諸兵仗，重被寶鎧，眾共併力，與阿須倫鬥。若得勝時，卽逐阿須倫入其宮殿。若不如時，不還本宮，卽退*走𩣺四天王，而告之曰：『阿須倫眾欲與諸天共鬥，我等逆戰，彼今得勝，汝等當備諸兵仗，眾共併力，與彼共戰。』
「時，四天王聞此語已，卽自莊嚴，備諸兵仗，重被寶鎧，眾共併力，與阿須倫共鬥。若得勝時，卽逐阿須倫入其宮殿。若不如者，四天王卽詣善法講堂，白天帝釋及忉利諸天言：『阿須倫欲與諸天共鬥，今忉利諸天當自莊嚴，備諸兵仗，眾共併力，往共彼戰。』時，天帝釋命一侍天而告之曰：『汝持我聲往告焰摩天、兜率天、化自在天、他化自在天子言：阿須倫<note n="d21.104"/>與無數眾欲來戰鬥，今者諸天當自莊嚴，備諸兵仗，助我鬥戰<note n="d21.105"/>。』時，彼侍天受帝釋<note n="d21.106"/>教已，卽詣焰摩天……乃至他化自在天，持天帝釋聲而告之曰：『彼阿須倫無數<note n="d21.107"/>眾<note n="d21.108"/>來<note n="d21.109"/>戰鬥，今者諸天當自莊嚴，備諸兵仗，助我戰鬥。』
「時，焰摩天子聞此語已，卽自莊嚴，備諸兵仗，重被寶鎧，駕乘寶車，與無數巨億百千天眾前後圍遶，在須彌山東面住。時，兜率天子聞此語已，卽自莊嚴，備諸兵仗，重被寶鎧，駕乘寶車，與無數巨億百千天眾圍遶，在須彌山南面住。時，化自在天子<note n="d21.110"/>聞此語已，亦嚴兵眾，在須彌山西面住。時，他化自在天子聞此語已，亦嚴兵眾，在須彌山北住。
「時，天帝釋卽念三十三天忉利天；三十三天忉利天𣈳自念言：今帝釋念我，我等宜速莊嚴。卽敕左右備諸兵仗，駕乘寶車，與無數巨億諸天眾前後圍遶，詣天<note n="d21.111"/>帝釋前，於一面立。時，天帝釋復念餘忉利諸天；餘忉利諸天卽自念言：今帝釋念我，我等宜速莊嚴。卽敕左右備諸兵仗，駕乘寶車，與無數巨億諸天眾前後圍遶，詣帝釋前，於一面立。時，帝釋復念妙匠鬼神；妙匠鬼神卽自念言：今帝釋念我，我宜速莊嚴。卽敕左右備諸兵仗，駕乘寶車，無數千眾前後圍遶，詣帝釋前立。時，帝釋復念善住龍王；善住龍王卽自念言：今天帝釋<note n="d21.112"/>念我，我今宜往。卽詣帝釋前立。
「時，帝釋卽自莊嚴，備諸兵仗，身被寶鎧，乘善住龍王頂上，與無數諸天鬼神前後圍遶，自出天宮與阿須倫共<note n="d21.113"/>鬥。所謂嚴兵仗、刀劍、矛<note n="d21.114"/>矟、弓矢、𣃆<note n="d21.115"/>釿<note n="d21.116"/>、鉞<note n="d21.117"/>斧、旋輪、羂索，兵仗鎧器，以七寶成，復以鋒刃加阿須倫身，其身不傷，但刃觸而已。阿須倫眾執持七寶刀劍、 *矛矟、弓矢、*𣃆釿、鉞斧、旋輪、羂索，以鋒刃加諸天身，但觸而已，不能傷損。如是欲行諸天共阿須倫鬥，欲因欲<note n="d21.118"/>是。」
 *佛說長阿含經卷第二十一