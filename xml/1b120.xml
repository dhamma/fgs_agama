　　（一二○） *中阿含大品說無常經<note n="m120.48"/>第四（ *第三念誦）
我聞如是：
一時，佛遊舍衛國，在勝林給孤獨園。
爾時，世尊告諸比丘：「色者無常，無常則苦，苦則非神<note n="m120.49"/>。覺亦無常，無常則苦，苦則非神。想亦無常，無常則苦，苦則非神。行亦無常，無常則苦，苦則非神。識亦無常，無常則苦，苦則非神。是為色無常，覺、想、行、識<note n="m120.50"/>無常，無常則苦，苦則非神。多聞聖弟子作如是觀，修習七道品<note n="m120.51"/>，無礙正思正念。彼如是知、如是見，欲漏心解脫，有漏、無明漏心解脫。解脫已，便知解脫：我<note n="m120.52"/>生已盡，梵行已立，所作已辦，不更受有，知如真。若有眾生及九眾生居<note n="m120.53"/>，乃至有想無想處行餘第一有，於其中間是第一、是大、是勝、是最、是尊、是妙，謂世中阿羅訶<note n="m120.54"/>。所以者何？世中阿羅訶得安隱快樂。」
於是，世尊說此頌曰：
「無著第一樂，斷欲無有愛；
永捨離我慢，裂壞無明網。
彼得不移動，心中無穢濁；
不染著世間，梵行得無漏。
了知於五陰，境界七善法<note n="m120.55"/>；
大雄遊行處，離一切恐怖<note n="m120.56"/>。
成就七覺寶<note n="m120.57"/>，具學三種學；
妙稱上朋友，佛最上真<note n="m120.58"/>子。
成就十支<note n="m120.59"/>道，大龍極定心；
是世中第一，彼則無有愛。
眾事不移動，解脫當來有；
斷生老病死，所作辦滅漏。
興起無學智，得身最後邊；
梵行第一具，彼心不由他。
上下及諸方，彼無有喜樂<note n="m120.60"/>；
能為師子吼，世間無上覺。」
佛說如是，彼諸比丘聞佛所說，歡喜奉行！
說無常經第四竟<note n="m120.61"/>（四百一十三字<note n="m120.62"/>）