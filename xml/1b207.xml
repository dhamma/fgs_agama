<sid n="m207"/>　　（二○七）中阿含<note n="m207.1"/>晡利多品箭毛經<note n="m207.2"/>（上<note n="m207.3"/>）第六（第五後誦<note n="m207.4"/>）
我聞如是：
一時，佛遊王舍城，在竹林迦蘭哆<note n="m207.5"/>園，與大比丘眾俱，千二百五十人而受夏坐。
爾時，世尊過夜平旦，著衣持鉢，入王舍城而行乞食。行乞食已，收舉衣鉢，澡洗手足，以尼師檀<note n="m207.6"/>著於肩上，往至孔雀林異學園<note n="m207.7"/>中。
爾時，孔雀林異學園中有一異學，名曰箭毛<note n="m207.8"/>，名德宗主，眾人所師，有大名譽，眾所敬重，領大徒眾，五百異學之所尊也。彼在大眾喧鬧嬈亂，放高大音聲，說種種畜生之論<note n="m207.9"/>，謂論王、論賊、論鬪、論食、論衣服、論婦人、論童女、論淫女、論世間、論空野、論海中、論國人民。彼共集坐論如是比畜生之論。異學箭毛遙見佛來，敕己眾曰：「汝等默然住，彼沙門瞿曇來，彼眾默然，常樂默然，稱說默然，彼若見此眾默然者，或來相見。」異學箭毛令眾默然已，自默然住。
世尊往詣異學箭毛所，異學箭毛𣈳從座<note n="m207.10"/>起，偏袒著衣，叉手向佛，白曰：「善來，沙門瞿曇！沙門瞿曇久不來此，願坐此座<note n="m207.11"/>。」世尊便坐異學箭毛所敷之座，異學箭毛則與世尊共相問訊，卻坐一面。
世尊問曰：「優陀夷！向論何等？以何事故共集坐此？」
異學箭毛答曰：「瞿曇！且置此論，此論非妙。沙門瞿曇欲聞此論，後聞不難。」
世尊如是再三問曰：「優陀夷！向論何等？以何事故共集坐此？」
異學箭毛亦再三答曰：「瞿曇！且置此論，此論非妙。沙門瞿曇欲聞此論，後聞不難。沙門瞿曇若至再三，其欲聞者，今當說之。瞿曇！我等與拘薩羅國眾多梵志，悉共集坐拘薩羅學堂，說如是論：鴦伽摩竭陀國人<note n="m207.12"/>有大善利，鴦伽摩竭陀國人得大善利，如此大福田眾在王舍城共受夏坐，謂不蘭迦葉<note n="m207.13"/>。所以者何？瞿曇！ *不蘭迦葉名德宗主，眾人所師，有大名譽，眾所敬重，領大徒眾，五百異學之所尊也，於此王舍城共受夏坐。如是摩息迦利瞿舍利子<note n="m207.14"/>、娑若鞞羅遲子<note n="m207.15"/>、尼揵親子<note n="m207.16"/>、波復迦栴<note n="m207.17"/>、阿夷哆雞舍劍婆利<note n="m207.18"/>。
「瞿曇！阿夷 *哆雞舍劍婆利名德宗主，眾人所師，有大名譽，眾所敬重，領大徒眾，五百異學之所尊也，於此王舍城共受夏坐。向者亦論沙門瞿曇，此沙門瞿曇名德宗主，眾人所師，有大名譽，眾所敬重，領大比丘眾，千二百五十人之所尊也，亦在此王舍城共受夏坐。瞿曇！我等復作是念：今此諸尊沙門、梵志，誰為弟子所恭敬、尊重、供養、奉<note n="m207.19"/>事耶？非為弟子法罵所罵，亦無弟子難師：此一向不可、不相應，不等說已，便捨而去。瞿曇！我等復作是念：此 *不蘭迦葉不為弟子所恭敬、尊重、供養、奉事，為弟子法罵所罵，眾多弟子難師：此不可，此不相應，此不等說已，便捨而去。
「瞿曇！昔時 *不蘭迦葉數在弟子眾舉手大喚：『汝等可住，無有人來問汝等事，人問我事，汝等不能斷此事，我能斷此事。』而弟子於其中間更論餘事，不待師說事訖。瞿曇！我等復作是念：如是此 *不蘭迦葉不為弟子所恭敬、尊重、供養、奉事，為弟子法罵所罵，眾多弟子難師：此不可，此不相應，此不等說已，便捨而去。如是摩息加利瞿舍利子、娑若鞞羅遲子、尼揵親子、 *波復迦旃、阿夷 *哆雞舍劍婆利。瞿曇！我等作如是念：此阿夷哆雞舍劍婆利<note n="m207.20"/>不為弟子所恭敬、尊重、供養、奉事，為弟子法罵所罵，眾多弟子難師：此不可，此不相應，此不等說已，便捨而去。瞿曇！昔時阿夷 *哆雞舍劍婆利數在弟子眾舉手大喚：『汝等可住，無有人來問汝等事，人問我事，汝等不能斷此事，我能斷此事。』而弟子於其中間更論餘事，不待師說事訖。
「瞿曇！我等復作是念：如是此阿夷哆雞舍劍婆利不為弟子所恭敬、尊重、供養、奉事，為弟子法罵所罵，眾多弟子難師：此不可，此不相應，此不等說已，便捨而去。
「瞿曇！我等復作是念：此沙門瞿曇為弟子所恭敬、尊重、供養、奉事，不為弟子法罵所罵，亦無弟子難師：此不可，此不相應，此不等說已，便捨而去。瞿曇！昔時沙門瞿曇數在大眾，無量百千眾圍遶說法，於其<note n="m207.21"/>中有一人鼾眠作聲，又有一人語彼人曰：『莫鼾眠作聲！汝不欲聞世尊說微妙法，如甘露耶？』彼人;卽便默然無聲。瞿曇！我等復作是念：如是此沙門瞿曇為弟子所恭敬、尊重、供養、奉事，不為弟子法罵所罵，亦無弟子難師：此不可，此不相應，此不等說已，便捨而去。」
世尊聞已，問異學箭毛曰：「優陀夷！汝見我有幾法，令諸弟子恭敬、尊重、供養、奉事我，常隨不離耶？」
異學箭毛答曰：「瞿曇！我見瞿曇有五法，令諸弟子恭敬、尊重、供養、奉事，常隨不離。云何為五？沙門瞿曇麁衣知足，稱說麁衣知足。若沙門瞿曇麁衣知足，稱說麁衣知足者，是謂我見沙門瞿曇有第一法，令諸弟子恭敬、尊重、供養、奉事，常隨不離。復次，沙門瞿曇𡸜食知足，稱說麁食知足。若沙門瞿曇麁食知足，稱說麁食知足者，是謂我見沙門瞿曇有第二法，令諸弟子恭敬、尊重、供養、奉事，常隨不離。
「復次，沙門瞿曇少食，稱說少食。若沙門瞿曇少食，稱說少食者，是謂我見沙門瞿曇有第三法，令諸弟子恭敬、尊重、供養、奉事，常隨不離。復次，沙門瞿曇麁住止义座知足，稱說麁住止牀座知足。若沙門瞿曇麁住止牀座知足，稱說麁住止牀座知足者，是謂我見沙門瞿曇有第四法，令諸弟子恭敬、尊重、供養、奉事，常隨不離。復次，沙門瞿曇燕<note n="m207.22"/>坐，稱說 *燕坐。若沙門瞿曇 *燕坐，稱說燕坐者，是謂我見沙門瞿曇有第五法，令諸弟子恭敬、尊重、供養、奉事，常隨不離。是謂我見沙門瞿曇有五法，令諸弟子恭敬、尊重、供養、奉事，常隨不離。」
世尊告曰：「優陀夷！我不以此五法，令諸弟子恭敬、尊重、供養、奉事我，常隨不離。優陀夷！我所持衣，隨聖力<note n="m207.23"/>割截，染汙惡色，如是聖衣染汙惡色。優陀夷！或我弟子謂盡形壽衣所棄捨糞掃之衣，亦作是說：『我世尊麁衣知足，稱說麁衣知足。』優陀夷！若我弟子因麁衣知足故，稱說我者，彼因此處故，不恭敬、尊重、供養、奉事我，亦不相隨。復次，優陀夷！我食粳糧成熟，無䵃無量雜味。優陀夷！或我弟子盡其形壽而行乞食所棄捨食，亦作是說：『我世尊麁食知足，稱說麁食知足』優陀夷！若我弟子因麁食知足故，稱說我者，彼因此處故，不恭敬、尊重、供養、奉事我，亦不相隨。
「復次，優陀夷！我食如一鞞羅<note n="m207.24"/>食，或如半鞞羅。優陀夷！或<note n="m207.25"/>我弟子食如一拘拖<note n="m207.26"/>，或如半拘拖，亦作是說：『我世尊少食，稱說少食。』優陀夷！若我弟子因少食故，稱說我者，彼因此處故，不恭敬、尊重、供養、奉事我，亦不相隨。復次，優陀夷！我或住高樓，或住棚<note n="m207.27"/>閣。優陀夷！或我弟子<note n="m207.28"/>彼過九月、十月，一夜於覆<note n="m207.29"/>處宿，亦作是說：『我世尊麁住止牀座知足，稱說麁<note n="m207.30"/>住止牀座知足。』優陀夷！若我弟子因麁住止牀座知足故，稱說我者，彼因此處故，不恭敬、尊重、供養、奉事我，亦不相隨。
「復次，優陀夷！我常作鬧比丘、比丘尼、優婆塞、優婆夷，或我弟子過半月一入眾，為法清淨故<note n="m207.31"/>，亦作是說：『我世尊 *燕坐，稱說 *燕坐。』優陀夷！若我弟子因 *燕坐故，稱說我者，彼因此處故，不恭敬、尊重、供養、奉事我，亦不相隨。優陀夷！我無此五法，令諸弟子恭敬、尊重、供養、奉事我，常隨不離。
「優陀夷！我<note n="m207.32"/>更有五法，令諸弟子恭敬、尊重、供養、奉事我，常隨不離。云何為五？優陀夷！我有弟子，謂無上戒<note n="m207.33"/>稱說我：『世尊行戒大戒，如所說所作亦然，如所作所說亦然。』優陀夷！若我弟子因無上戒稱說我者，彼因此處，恭敬、尊重、供養、奉事我，常隨不離。復次，優陀夷！我有弟子，謂無上智慧<note n="m207.34"/>稱說我：『世尊行智慧，極大智慧，若有談論來相對者，必能伏之，謂於正法、律不可說，於自所說不可得說。』優陀夷！若我弟子因無上智慧故，稱說我者，彼因此處，恭敬、尊重、供養、奉事我，常隨不離。
「復次，優陀夷！我有弟子，謂無上知見<note n="m207.35"/>稱說我：『世尊遍<note n="m207.36"/>知非不知，*遍見非不見，彼為弟子說法，有因非無因，有緣非無緣，可答非不可答，有離非無離。』優陀夷！若我弟子因無上知見故，稱說我者，彼因此處，恭敬、尊重、供養、奉事我，常隨不離。復次，優陀夷！我有弟子，謂厭愛箭<note n="m207.37"/>而來問我：『苦是苦，集<note n="m207.38"/>是 *集，滅是滅，道是道？』我𣈳答彼：『苦是苦， *集是 *集，滅是滅，道是道。』優陀夷！若我弟子而來問我，我答可意令歡喜者，彼因此處，恭敬、尊重、供養、奉事我，常隨不離。
「復次，優陀夷！我為弟子或說宿命智通作證明達，或說漏盡智通作證明達。優陀夷！若我弟子於此正法、律中得受得度，得至彼岸，無疑無惑，於善法中無有猶豫者，彼因此處，恭敬、尊重、供養、奉事我，常隨不離。優陀夷！是謂我更有五法，令諸弟子恭敬、尊重、供養、奉事我，常隨不離。」
於是，異學箭毛卽從 *座起，偏袒著衣，叉手向佛，白曰：「瞿曇！甚奇！甚特！善說妙事，潤澤我體，猶如甘露。瞿曇！猶如大雨，此地高下，普得潤澤。如是沙門瞿曇為我等善說妙事，潤澤我體，猶如甘露。世尊！我已解。善逝！我已知。世尊！我今<note n="m207.39"/>自歸於佛、法及比丘眾，唯願世尊受我為優婆塞！從今日始，終身自歸，乃至命盡。」
佛說如是，異學箭毛聞佛所說，歡喜奉行！
箭毛經（上）第六竟<note n="m207.40"/>（二千八百七字<note n="m207.41"/>）