　　（一八四） *中阿含雙品牛角娑羅林經<note n="m184.48"/>（上<note n="m184.49"/>）第三（ *第四分別誦）
我聞如是：
一時，佛遊跋耆瘦，在牛角娑羅林<note n="m184.50"/>，及諸多知識上尊比丘大弟子等，尊者舍梨子、尊者大目揵<note n="m184.51"/>連、尊者大迦葉、尊者大迦旃<note n="m184.52"/>延、尊者阿那律陀、尊者離越哆<note n="m184.53"/>、尊者阿難。如是比丘<note n="m184.54"/>多知識上尊比丘大弟子等，亦遊跋耆瘦，在牛角娑羅林，並共近佛葉屋<note n="m184.55"/>邊住。
於是，尊者大目 *揵連、尊者大迦葉、尊者大迦 *旃延、尊者阿那律陀過夜平旦，往詣尊者舍梨子所。尊者阿難遙見彼諸尊往已，白曰：「賢者離越哆！當知此尊者大目 *揵連、尊者大迦葉、尊者大迦旃延、尊者阿那律陀過夜<note n="m184.56"/>平旦，往詣尊者舍梨子所。賢者離越哆！今可共彼諸尊往詣尊者舍梨子所，儻<note n="m184.57"/>能因彼從尊者舍梨子少多聞法。」於是，尊者大目 *揵連、尊者大迦葉、尊者大迦旃延、尊者阿那律陀、尊者離越哆、尊者阿難過夜平旦，往詣尊者舍梨子所。
尊者舍梨子遙見彼諸尊來已，尊者舍梨子因彼諸尊故說：「善來，賢者阿難！善來，阿難！善來，阿難！世尊侍者解世尊意，常為世尊之所稱譽，及諸智梵行人。我今問賢者阿難，此牛角娑羅林甚可愛樂，夜有明月，諸娑羅樹皆敷妙香，猶若天花。賢者阿難！何等比丘起發牛角娑羅林<note n="m184.58"/>？」
尊者阿難答曰：「尊者舍梨子！若有比丘廣學多聞，守持不忘，積聚博聞，所謂法者，初妙、中妙、竟亦妙，有義有文，具足清淨，顯現梵行。如是諸法廣學多聞，翫習至千<note n="m184.59"/>，意所惟觀，明見深達，彼所說法簡要捷<note n="m184.60"/>疾，與正相應，欲斷諸結。尊者舍梨子！如是比丘起發牛角娑羅林。」
尊者舍梨子復問曰：「賢者離越哆！賢者阿難比丘已說隨所知，我今復問賢者離越哆，此牛角娑婆羅林甚可愛樂，夜有明月，諸娑羅樹皆敷妙香，猶若天花。賢者離越哆<note n="m184.61"/>！何等比丘起發牛角娑羅林？」
尊者離越哆答曰：「尊者舍梨子！若有比丘樂於燕<note n="m184.62"/>坐，內行止<note n="m184.63"/>，不廢坐禪，成就於觀，常好閑居，喜安 *靜處。尊者舍梨子！如是比丘起發牛角娑羅林。」
尊者舍梨子復問曰：「賢者阿那律陀！賢者離越哆比丘已說隨所知，我今復問賢者阿那律陀，此牛角娑羅林甚可愛樂，夜有明月，諸娑羅樹皆敷妙香，猶若天華。賢者阿那律陀！何等比丘起發牛角娑羅林？」
尊者阿那律陀答曰：「尊者舍梨子！若有比丘逮得天眼，成就天眼，於千世界彼少方便須臾盡見。尊者舍梨子！猶有目人住高樓上，於下露地有千土墼<note n="m184.64"/>，彼少方便須臾盡見。尊者舍梨子！如是若有比丘逮得天眼，成就天眼，於千世界彼少方便須臾盡見。尊者舍梨子！如是比丘起發牛角娑羅林。」
尊者舍梨子復問曰：「賢者迦旃延！賢者阿那律陀比丘已說隨所知，我今復問賢者迦旃延，此牛角娑羅林甚可愛樂，夜有明月，諸娑羅樹皆敷妙香，猶若天花。賢者迦旃延！何等比丘起發牛角娑羅林？」
尊者大迦旃延答曰：「尊者舍梨子！猶二比丘法師共論甚深阿毘曇<note n="m184.65"/>，彼所問事，善解悉知，答亦無礙，說法辯捷。尊者舍梨子！如是比丘起發牛角娑羅林。」
尊者舍梨子復問曰：「尊者大迦葉！賢者迦旃延比丘已說隨所知，我今復問尊者大迦葉，此牛角娑羅林甚可愛樂，夜有明月，諸娑羅樹皆敷妙香，猶若天華。尊者大迦葉！何等比丘起發牛角娑羅林？」
尊者大迦葉答曰：「賢者舍梨子！若有比丘自無事稱說無事，自有少欲稱說少欲，自有知足稱說知足，自樂在遠離獨住稱說樂在遠離獨住，自修行精勤稱說修行精勤，自立正念正智稱說立正念正智，自得定稱說得定，自有智慧稱說智慧，自諸漏已盡稱說諸漏已盡，自勸發渴仰成就歡喜稱說勸發渴仰成就歡喜。賢者舍梨子！如是比丘起發牛角娑羅林。」
尊者舍梨子復問曰：「賢者目 *揵連！尊者大迦葉已說隨所知，我今復問賢者目*揵連，此牛角娑羅林甚可愛樂，夜有明月，諸娑羅樹<note n="m184.66"/>皆敷妙香，猶若天華。賢者目揵<note n="m184.67"/>連！何等比丘起發牛角娑羅林？」
尊者大目 *揵連答曰：「尊者舍梨子！若有比丘有大如意足，有大威德，有大福祐，有大威神，自在無量如意足。彼行無量如意足，變一為眾，合眾為一，一則住一，有知有見，徹過石壁，如空無礙，出入於地，猶若如水，履水如地而不陷沒，上昇虛空，結跏趺坐，猶若如鳥。今此日月有大如意足，有大威德，有大福祐，有大威神，以手捫摸，身至梵天<note n="m184.68"/>，尊者舍梨子！如是比丘起發牛角娑羅林。」
尊者大目 *揵連問曰：「尊者舍梨子！我及諸尊已各自說隨其所知，我今問尊者舍梨子，此牛角娑羅林甚可愛樂，夜有明月，諸娑羅樹皆敷妙香，猶若天華。尊者舍梨子！何等比丘起發牛角娑羅林？」
尊者舍梨子答曰：「賢者目 *揵連！若有比丘隨用心自在而不隨心<note n="m184.69"/>，彼若欲得隨所住止，中前遊行，卽彼住止，中前遊行<note n="m184.70"/>；彼若欲得隨所住止，日中、晡時遊行，卽彼住止，日中、晡時遊行。賢者目 *揵連！猶王、王臣，衣服甚多，有若干種雜妙色衣，彼若欲得中前著者卽取著之，彼若欲得日中、晡時著者卽取著之。賢者目 *揵連！如是，若有比丘隨用心自在而不隨心，彼若欲得隨所住止，中前遊行，卽彼住止，中前遊行；彼若欲得隨所住止，日中、晡時遊行，卽彼住止，日中、晡時遊行。賢者目 *揵連！如是比丘起發牛角娑羅林。」
尊者舍梨子告曰：「賢者目 *揵連！我及諸賢已各自說隨其所知，賢者目 *揵連！我等寧可共彼諸賢往詣佛所，向論此事，於中知誰最為善說？」於是，尊者舍梨子、尊者大目 *揵連、尊者大迦葉、尊者大迦旃延、尊者阿那律陀、尊者離越哆、尊者阿難往詣佛所，諸尊者等稽首佛足，卻坐一面。尊者阿難亦稽首佛足，卻住<note n="m184.71"/>一面。
尊者舍梨子白曰：「世尊！今日賢者大目 *揵連、尊者大迦葉、賢者迦旃延、賢者阿那律陀、賢者離越哆、賢者阿難過夜平旦，來詣我所。我遙見彼諸賢來已，因彼諸賢故說：『善來，賢者阿難！善來，阿難！善來，阿難！世尊侍者解世尊意，常為世尊之所稱譽，及諸智梵行人。我今問賢者阿難，此牛角娑羅林甚可愛樂，夜有明月，諸娑羅樹皆敷妙香，猶若天華。賢者阿難！何等比丘起發牛角娑羅林？』賢者阿難卽答我曰：『尊者舍梨子！若有比丘廣學多聞，守持不忘，積聚博聞，所謂法者，初妙、中妙、竟亦妙，有義有文，具足清淨，顯現梵行。如是諸法廣學多聞，翫習至 *千，意所惟觀，明見深達，彼所說法簡要捷疾，與正相應，欲斷諸結。尊者舍梨子！如是比丘起發牛角娑羅林。』」
世尊歎曰：「善哉！善哉！舍梨子！實如阿難比丘所說。所以者何？阿難比丘成就多聞。」
尊者舍梨子白曰：「世尊！賢者阿難如是說已，我復問曰：『賢者離越哆！賢者阿難比丘已說隨所知，我今復問賢者離越哆，此牛角娑羅林甚可愛樂，夜有明月，諸娑羅樹皆敷妙香，猶若天華。賢者離越哆！何等比丘起發牛角娑羅林？』賢者離越哆卽答我曰：『尊者舍梨子！若有比丘樂於 *燕坐，內行止，不廢坐禪，成就於觀，常好閑居，喜安 *靜處。尊者舍梨子！如是比丘起發牛角娑羅林。』」
世尊歎曰：「善哉！善哉！舍梨子！如離越哆比丘所說。所以者何？離越哆比丘常樂坐禪。」
尊者舍梨子白曰：「世尊！賢者離越哆如是說已，我復問曰：『賢者阿那律陀！賢者離越哆比丘已說隨所<note n="m184.72"/>知，我今復問賢者阿那律陀，此牛角娑羅林甚可愛樂，夜有明月，諸娑羅樹皆敷妙香，猶若天華。賢者阿那律陀！何等比丘起發牛角娑羅林？』賢者阿那律陀𣈳答我曰：『尊者舍梨子！若有比丘逮得天眼，成就天眼，於千世界彼少方便須臾盡見。尊者舍梨子！猶有目人住高樓上，於下露地有千土 *墼，彼少有方便須臾盡見。尊者舍梨子！如是，若有比丘逮得天眼，成就天眼，於千世界微<note n="m184.73"/>少方便須臾盡見。尊者舍梨子！如是比丘起發牛角娑羅林。』」
世尊歎曰：「善哉！善哉！舍梨子！如阿那律陀比丘所說。所以者何？阿那律陀比丘成就天眼。」
尊者舍梨子白曰：「世尊！賢者阿那律陀如是說已，我復問曰：『賢者迦旃延！賢者阿那律陀比丘已說隨所知，我今復問賢者迦旃延，此牛角娑羅林甚可愛樂，夜有明月，諸娑羅樹皆敷妙香，猶若天華。賢者迦旃延！何等比丘起發牛角娑羅林？』賢者迦旃延𣈳答我曰：『尊者舍梨子！猶二比丘法師共論甚深阿毘曇，彼所問事，善解悉知，答亦無礙，說法辯捷。尊者舍梨子！如是比丘起發牛角娑羅林。』」
世尊歎曰：「善哉！善哉！舍梨子！如迦旃延比丘所說。所以者何？迦旃延比丘分別法師。」
尊者舍梨子白曰：「世尊！賢者迦旃延如是說已，我復問曰：『尊者大迦葉！賢者迦旃延比丘已說隨所知，我今復問尊者大迦葉，此牛角娑羅林甚可愛樂，夜有明月，諸娑羅樹皆敷妙香，猶若天華。尊者大迦葉！何等比丘起發牛角娑羅林？』尊者大迦葉𣈳答我曰：『賢者舍梨子！若有比丘自無事稱說無事，自有少欲稱說少欲，自有知足稱說知足，自樂在遠離獨住稱說樂在遠離獨住，自修行精勤稱說修行精勤，自立正念正智稱說立正念正智，自得定稱說得定，自有智慧稱說智慧，自諸漏已盡稱說諸漏已盡，自勸發渴仰成就歡喜稱說勸發渴仰成就歡喜。賢者舍梨子！如是比丘起發牛角娑羅林。』」
世尊歎曰：「善哉！善哉！舍梨子！如<note n="m184.74"/>迦葉比丘所說。所以者何？迦葉比丘常行無事。」
尊者舍梨子白曰：「世尊！尊者大迦葉如是說已，我復問曰：『賢者目 *揵連！尊者大迦葉已說隨所知，我今復問賢者目 *揵連，此牛角娑羅林甚可愛樂，夜有明月，諸娑羅樹皆敷妙香，猶若天華。賢者目 *揵連！何等比丘起發牛角娑羅林？』賢者大目 *揵連𣈳答我<note n="m184.75"/>曰：『尊者舍梨子！若有比丘有大如意足，有大威德，有大福祐，有大威神，自在無量如意足。彼行無量如意足，變一為眾，合眾為一，一則住一，有知有見，徹過石壁，如空無礙，出入於地，猶若如水，履水如地而不陷沒，上昇虛空，結跏趺坐，猶若如鳥。今此日月有大如意足，有大威德，有大福祐，有大威神，以手捫摸，身至梵天。尊者舍梨子！如是比丘起發牛角娑羅林。』」
世尊歎曰：「善哉！善哉！舍梨子！如目 *揵連比丘所說。所以者何？目 *揵連比丘有大如意足。」
於是，尊者大目 *揵連卽從座<note n="m184.76"/>起，偏袒著衣，叉手向佛，白曰：「世尊！我及諸尊如是說已，便白尊者舍梨子曰：『尊者舍梨子！我及諸尊已各自說隨其所知，我今問尊者舍梨子，此牛角娑羅林甚可愛樂，夜有明月，諸娑羅樹皆敷妙香，猶若天華。尊者舍梨子！何等比丘起發牛角娑羅林？』尊者舍梨子卽答我曰：『賢者目 *揵連！若有比丘隨用心自在而不隨心，彼若欲得隨所住止，中前遊行，卽彼住止，中前遊行；彼若欲得隨所住止，日中、晡時遊行，卽彼住止，日中、晡時遊行。賢者目 *揵連！猶王、王臣，衣服甚多，有若干種雜妙色衣，彼若欲得中前著者卽取著之，彼若欲得日中、晡時著者卽取著之。賢者目 *揵連！如是，若有比丘隨用心自在而不隨心，彼若欲得隨所住止，中前遊行，卽彼住止，中前遊行；彼若欲得隨所住止，日中、晡時遊行，卽彼住止，日中、晡時遊行。賢者目 *揵連！如是比丘起發牛角娑羅林。』」
世尊歎曰：「善哉！善哉！目 *揵連！如舍梨子比丘所說。所以者何？舍梨子比丘隨用心自在。」
於是，尊者舍梨子卽從 *座起，偏袒著衣，叉手向佛，白曰：「世尊！我及諸賢如是說已，告曰：『賢者目 *揵連！我及諸賢已各自說隨其所知。賢者目 *揵連！我等寧可共彼諸賢往詣佛所，向論此事，於中知誰最為善說？』世尊！我等誰為善說耶？」
世尊答曰：「舍梨子！一切悉善。所以者何？此諸法者，盡我所說。舍梨子！聽我所說，如是比丘起發牛角娑羅林。舍梨子！若有比丘隨所依住城郭村邑，彼過夜平旦，著衣持鉢，入村乞食，善守護身，善斂諸根，善立其念。彼乞食已，過日中後，收舉衣鉢，澡洗手足，以尼師壇著於肩上，或至無事處，或至樹下，或至空安 *靜處，敷尼師壇，結 *跏趺坐，不解結 *跏趺坐乃至漏盡，彼便不解結 *跏趺坐乃至漏盡。舍梨子！如是比丘起發牛角娑羅林。」
佛說如是，彼諸比丘聞佛所說，歡喜奉行！
牛角娑羅林經（上<note n="m184.77"/>）第三竟<note n="m184.78"/>（三千七百八十五字<note n="m184.79"/>）