<sid n="m156"/>　　（一五六） *中阿 *含梵志品梵波羅延經<note n="m156.121"/>第十五<note n="m156.122"/>（第四分別誦<note n="m156.123"/>）
如是我聞：
一時，佛遊舍衛國，在勝林給孤獨園。
爾時，拘娑羅國<note n="m156.124"/>眾多梵志中後彷徉，往詣佛所，共相問訊，卻坐一面，白曰：「瞿曇！欲有所問，聽我問耶？」
世尊告曰：「恣汝所問。」
時，諸梵志問曰：「瞿曇！頗今有梵志學故梵志法，為越故梵志法耶<note n="m156.125"/>？」
世尊答曰：「今無梵志學故梵志法，梵志久已越故梵志法。」
時，諸梵志問曰：「瞿曇！云何今無梵志學故梵志法，諸梵志等越故梵志法來為幾時 *耶？」
彼時，世尊以偈答曰：
「所謂昔時有，自調御熱行<note n="m156.126"/>，
捨五欲功德，行清淨梵行<note n="m156.127"/>；
梵行及戒行，率至柔軟性，
恕亮無害心，忍辱護其意。
昔時有此法，梵志不護此，
梵志不守護，所有錢財穀，
誦習錢財穀，梵志守此藏<note n="m156.128"/>。
衣色若干種，屋<note n="m156.129"/>舍及床榻，
豐城及諸國，梵志學如是<note n="m156.130"/>；
此梵志莫害，率守護諸法。
往到於他<note n="m156.131"/>門，無有拘制彼；
發家乞求法<note n="m156.132"/>，隨其食時到。
梵志住在家，見者欲為施；
滿四十八年，行清淨梵行。
求索明行成，昔時梵志行；
彼不偷財物，亦無有恐怖。
愛受<note n="m156.133"/>攝相應，當以共和合；
不為煩惱故，怨淫<note n="m156.134"/>相應法。
諸有梵志者，無能行如是；
若有第一行，梵志極堅求。
彼諸淫<note n="m156.135"/>欲法，不行乃至夢；
彼因此梵行，自稱梵我梵。
知彼有此行，慧者當知彼；
床薄衣極單，食酥<note n="m156.136"/>乳命存。
乞求皆如法，立齋行布施；
齋時無異乞，自於己乞求。
立齋行施時，彼不有殺牛；
如父母兄弟，及餘有親親。
人牛亦如是，彼因是生樂；
飲<note n="m156.137"/>食體有力<note n="m156.138"/>，乘者安隱樂。
知有此義理，莫樂殺於牛；
柔軟身極大，精色名稱譽。
慇懃自求利，昔時梵志行；
梵志為自利，專事及非事。
彼當來此世，必度脫此世；
彼月過於月，見意趣向彼。
遊戲於夜中，嚴飾諸婦人<note n="m156.139"/>；
吉牛圍繞前，婦女極端 *正。
人間微妙欲，梵志之常願；
具足車乘具，善作縫治好。
家居及婚姻，梵志之常願；
彼造作此縛，我等從彼來。
大王<note n="m156.140"/>齋行施，莫失其財利；
饒財物米穀，若有餘錢財。
大王相應此，梵志及車乘；
象齋及馬齋，馬齋不障門<note n="m156.141"/>。
聚<note n="m156.142"/>集作齋施，財物施梵志；
彼從此得<note n="m156.143"/>利，愛樂惜財物。
彼以起為欲，數數增長愛；
猶如廣池水，及無量財物。
如是人有牛，於生生活具；
彼造作此縛，我等從彼來。
大王齋<note n="m156.144"/>行施，莫失其財利；
饒財物米穀，若汝多有牛。
大王相應此，梵志及車乘；
無量百千牛，因為齋<note n="m156.145"/>故殺。
頭角無所嬈，牛猪昔時等；
往至捉牛角，持利刀殺牛。
喚牛及於父，羅剎<note n="m156.146"/>名曰香；
彼喚呼非法，以刀刺牛時<note n="m156.147"/>。
此法行於齋，越過最在前；
無有事而殺，遠離衰退法。
昔時有三病<note n="m156.148"/>，欲不用食<note n="m156.149"/>老<note n="m156.150"/>；
以憎嫉於牛，起病九十八。
如是此憎<note n="m156.151"/>諍，故為智所惡；
若人見如是，誰不有憎者。
如是此世行，無智最下賤；
各各為欲憎，若婦誹謗夫。
剎利梵志女，及守護於姓<note n="m156.152"/>；
若犯於生法，自在由於欲。」
「如是，梵志！今無梵志學故梵志法，梵志越故梵志法來爾許時也。」
於是，拘娑羅國眾多梵志白曰：「世尊！我已知。善逝！我已解。世尊<note n="m156.153"/>！我今自歸於佛、法及比丘眾，唯<note n="m156.154"/>願世尊受我為優婆塞！從今日始，終身自歸，乃至命盡。」
佛說如是，彼拘娑羅國眾多梵志及諸比丘聞佛所說，歡喜奉行！
梵波羅延經第十五<note n="m156.155"/>竟<note n="m156.156"/>（九百五十九字<note n="m156.157"/>）
中阿含經卷第三十九（十千六百九字<note n="m156.158"/>）（第四分別誦<note n="m156.159"/>）