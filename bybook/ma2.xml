<sid n="m69"/>　　（六九）中阿含<note n="m69.1"/>王相應品三十喻經<note n="m69.2"/>第十二<note n="m69.3"/>（第二小土城誦<note n="m69.4"/>）
<p/>我聞如是：
<p/>一時，佛遊王舍城，在竹林迦蘭哆園<note n="m69.5"/>，與大比丘眾俱，共受夏坐。
<p/>爾時，世尊於十五日說從解脫時，在比丘眾前敷座而坐。世尊坐已，便入定意，觀諸比丘心。於是，世尊見比丘眾靜坐默然極默然，無有睡眠，除陰蓋故。比丘眾坐甚深極甚深，息極息、妙極妙。
<p/>是時，尊者舍梨子亦在眾中，於是，世尊告曰：「舍梨子！比丘眾靜坐默然極默然，無有睡眠，除陰蓋故。比丘眾坐甚深極甚深，息極息、妙極妙。舍梨子！誰能敬重奉事比丘眾者？」
<p/>於是，尊者舍梨子卽從座<note n="m69.6"/>起，偏袒著衣，叉手向佛，白曰：「世尊！如是比丘眾靜坐默然極默然，無有睡眠，除陰蓋故。比丘眾坐甚深極甚深，息極息、妙極妙。世尊！無能敬重奉事比丘眾者，唯有世尊能敬重奉事法及比丘眾、戒、不放逸、布施及定，唯有世尊能敬重奉事。」
<p/>世尊告曰：「舍梨子！如是！如是！無能敬重奉事比丘眾者，唯有世尊能敬重奉事法及比丘眾、戒、不放逸、布施及定，唯有世尊能敬重奉事。舍梨子！猶如王及大臣有種種嚴飾具，繒綵錦罽、指環、臂釧、肘瓔、咽鉗、生色<note n="m69.7"/>珠鬘，舍梨子！如是，比丘、比丘尼以戒德為嚴飾具。舍梨子！若比丘、比丘尼成就戒德為嚴飾具者，便能捨惡，修習於善。舍梨子！猶如王及大臣有五儀式，劍、蓋、天冠、珠柄之拂及嚴飾屣，守衛其身，令得安隱，舍梨子！如是，比丘、比丘尼以持禁戒為衛梵行。舍梨子！若比丘、比丘尼成就禁戒為衛梵行者，便能捨惡，修習於善。
<p/>「舍梨子！猶如王及大臣有守閤人，舍梨子！如是，比丘、比丘尼以護六根為守閤人。舍梨子！若比丘、比丘尼成就護六根為守閤人者，便能捨惡，修習於善。舍梨子！猶如王及大臣有守門將，聰明智慧，分別曉了，舍梨子！如是，比丘、比丘尼以正念為守門將。舍梨子！若比丘、比丘尼成就正念為守門將者，便能捨惡，修習於善。舍梨子！猶如王及大臣有好浴池，清泉平滿，舍梨子！如是，比丘、比丘尼以息<note n="m69.8"/>心為浴池泉。舍梨子！若比丘、比丘尼成就 *息心為浴池泉者，便能捨惡，修習於善。舍梨子！猶如王及大臣有沐浴人，常使洗浴，舍梨子！如是，比丘、比丘尼以善知識為沐浴人。舍梨子！若比丘、比丘尼成就善知識為沐浴人者，便能捨惡，修習於善。
<p/>「舍梨子！猶如王及大臣有塗身香，木蜜、沈水、栴檀<note n="m69.9"/>、蘇合<note n="m69.10"/>、雞舌、都梁<note n="m69.11"/>，舍梨子！如是，比丘、比丘尼以戒德為塗香。舍梨子！若比丘、比丘尼成就戒德為塗香者，便能捨惡，修習於善。舍梨子！猶如王及大臣有好衣服，初<note n="m69.12"/>摩衣、錦繒衣、白㲲衣、加陵伽波惒邏<note n="m69.13"/>衣，舍梨子！如是，比丘、比丘尼以慚愧為衣服。舍梨子！若比丘、比丘尼成就慚愧為衣服者，便能捨惡，修習於善。舍梨子！猶如王及大臣有好床座，極廣高大，舍梨子！如是，比丘、比丘尼以四禪為床座。舍梨子！若比丘、比丘尼成就四禪為床座者，便能捨惡，修習於善。
<p/>「舍梨子！猶如王及大臣有工剃師，常使洗浴，舍梨子！如是，比丘、比丘尼以正念為剃師。舍梨子！若比丘、比丘尼成就正念為剃師者，便能捨惡，修習於善。舍梨子！猶如王及大臣有餚饌美食，種種異味，舍梨子！如是，比丘、比丘尼以喜為食。舍梨子！若比丘、比丘尼成就於喜以為食者，便能捨惡，修習於善。舍梨子！猶如王及大臣有種種飲，㮈飲、瞻波飲、甘蔗飲、蒲桃<note n="m69.14"/>飲、末蹉提飲<note n="m69.15"/>，舍梨子！如是，比丘、比丘尼以法味為飲。舍梨子！若比丘、比丘尼成就法味以為飲者，便能捨惡，修習於善。
<p/>「舍梨子！猶如王及大臣有妙華鬘，青蓮華鬘、瞻蔔華鬘、修摩那華鬘、婆師華鬘、阿提牟哆華鬘，舍梨子！如是，比丘、比丘尼以三定為華鬘：空、無願、無相。舍梨子！若比丘、比丘尼成就三定為華鬘者，便能捨惡，修習於善。舍梨子！猶如王及大臣有諸屋舍、堂閣、樓觀，舍梨子！如是，比丘、比丘尼以三室為屋舍：天室、梵室、聖室。舍梨子！若比丘、比丘尼成就三室為屋舍者，便能捨惡，修習於善。舍梨子！猶如王及大臣有典守者，謂守室人，舍梨子！如是，比丘、比丘尼以智慧為守室人。舍梨子！若比丘、比丘尼成就智慧為守室人者，便能捨惡，修習於善。
<p/>「舍梨子！猶如王及大臣有諸國邑四種租稅，一分供王及給皇后、宮中綵女，二分供給太子、羣臣，三分供國一切民人，四分供給沙門、梵志，舍梨子！如是，比丘、比丘尼以四念處<note n="m69.16"/>為租稅。舍梨子！若比丘、比丘尼成就四念處為租稅者，便能捨惡，修習於善。舍梨子！猶如王及大臣有四種軍──象軍、馬軍、車軍、步軍，舍梨子！如是，比丘、比丘尼以四正斷<note n="m69.17"/>為四種軍。舍梨子！若比丘、比丘尼成就四正斷為四種軍者，便能捨惡，修習於善。舍梨子！猶如王及大臣有種種轝<note n="m69.18"/>──象轝、馬轝、車轝、步轝，舍梨子！如是，比丘、比丘尼以四如意足<note n="m69.19"/>為掆轝。舍梨子！若比丘、比丘尼成就四如意足以為轝者，便能捨惡，修習於善。
<p/>「舍梨子！猶如王及大臣有種種車莊，以眾好師子、虎、豹斑文之皮，織成雜色種種莊飾，舍梨子！如是，比丘、比丘尼以止觀為車。舍梨子！若比丘、比丘尼成就止觀以為車者，便能捨惡，修習於善。舍梨子！猶如王及大臣有駕御者，謂御車人，舍梨子！如是，比丘、比丘尼以正念為駕御人。舍梨子！若比丘、比丘尼成就正念為駕御人者，便能捨惡，修習於善。舍梨子！猶如王及大臣有極高幢，舍梨子！如是，比丘、比丘尼以己心為高幢。舍梨子！若比丘、比丘尼成就己心為高幢者，便能捨惡，修習於善。
<p/>「舍梨子！猶如王及大臣有好道路，平正坦然，唯趣圍觀，舍梨子！如是，比丘、比丘尼以八支聖道<note n="m69.20"/>為道路，平正坦然，唯趣涅槃。舍梨子！若比丘、比丘尼成就八支聖道以為道路，平正坦然，唯趣涅槃者，便能捨惡，修習於善。舍梨子！猶如王及大臣有主兵臣，聰明智慧，分別曉了，舍梨子！如是，比丘、比丘尼以智慧為主兵臣。舍梨子！若比丘、比丘尼成就智慧為主兵臣者，便能捨惡，修習於善。舍梨子
<p/>！猶如王及大臣有大正殿，極廣高敞，舍梨子！如是，比丘、比丘尼以智慧為大正殿。舍梨子！若比丘、比丘尼成就智慧為大正殿者，便能捨惡，修習於善。
<p/>「舍梨子！猶如王及大臣昇高殿上，觀殿下人往來走踊、住立坐臥，舍梨子！如是，比丘、比丘尼以昇無上智慧高殿，為自觀己心，周正柔軟，歡喜遠離。舍梨子！若比丘、比丘尼成就無上智慧高殿，為自觀己心，周正柔軟，歡喜遠離者，便能捨惡，修習於善。舍梨子！猶如王及大臣有宗正卿<note n="m69.21"/>，諳練宗族，舍梨子！如是，比丘、比丘尼以四聖種<note n="m69.22"/>為宗正卿。舍梨子！若比丘、比丘尼成就四聖種為宗正卿者，便能捨惡，修習於善。舍梨子！猶如王及大臣有名良醫，能治眾病，舍梨子！如是，比丘、比丘尼以正念為良醫。舍梨子！若比丘、比丘尼成就正念為良醫者，便能捨惡，修習於善。
<p/>「舍梨子！猶如王及大臣有正御床，敷以氍氀、毾㲪，覆以錦綺羅縠，有襯體被，兩頭安枕，加陵伽波惒邏波遮悉多羅那，舍梨子！如是，比丘、比丘尼以無礙定為正御床。舍梨子！若比丘、比丘尼成就無礙定為正御床者，便能捨惡，修習於善。舍梨子！猶如王及大臣有名珠寶，舍梨子！如是，比丘、比丘尼以不動心解脫為名珠寶。舍梨子！若比丘、比丘尼成就不動心解脫為名珠寶者，便能捨惡，修習於善。舍梨子！猶如王及大臣極淨沐浴，好香塗身，身極清淨，舍梨子！如是，比丘、比丘尼以自觀己心為身極淨。舍梨子！若比丘、比丘尼成就自觀己心為身淨者，便能敬重奉事世尊、法及比丘眾、戒、不放逸、布施及定。」
<p/>佛說如是，尊者舍梨子及諸比丘聞佛所說，歡喜奉行！
<p/>三十喻經第十二<note n="m69.23"/>竟<note n="m69.24"/>（二千三百八十八字<note n="m69.25"/>）
<sid n="m70"/>　　（七○）中阿含<note n="m70.26"/>王相應品轉輪王經<note n="m70.27"/>第十三<note n="m70.28"/>（第二小土城誦<note n="m70.29"/>）
<p/>我聞如是：
<p/>一時，佛遊摩兜麗剎利<note n="m70.30"/>，在㮈林駛河岸。
<p/>爾時，世尊告諸比丘：「諸比丘！當自然法燈，自歸己法，莫然餘燈，莫歸餘法<note n="m70.31"/>！諸比丘！若自然法燈，自歸己法，不然餘燈，不歸餘法者，便能求學得利，獲福無量。所以者何？比丘！昔時有王名曰堅念<note n="m70.32"/>，為轉輪王，聰明智慧，有四種軍整御天下，由己自在，如法法王，成就七寶<note n="m70.33"/>，得人四種如意之德。云何成就七寶，得人四種如意之德？如前所說成就七寶，得人四種如意之德。
<p/>「於是，堅念王而於後時，天輪寶移，忽離本處，有人見之，詣堅念王白曰：『天王！當知天輪寶移離於本處。』堅念王聞已，告曰：『太子！我天輪寶移離於本處。太子！我自曾從古人聞之，若轉輪王天輪寶移離本處者，彼王必不久住，命不久存。太子！我已得人間之欲，今當復求於天上欲。太子！我欲剃除鬚髮，著袈裟衣，至信、捨家、無家、學道。太子！我今以此四天下付授於汝，汝當如法治化，莫以非法，無令國中有諸惡業、非梵行人。太子！汝後若見天輪寶移離本處者，汝亦當復以此國政授汝太子，善教敕之。授太子國已，汝亦當復剃除鬚髮，著袈裟衣，至信、捨家、無家、學道。』於是，堅念王授太子國，善教敕已，便剃除鬚髮，著袈裟衣，至信、捨家、無家、學道。
<p/>「時，堅念王出家學道七日之後，彼天輪寶;卽沒不現。失天輪已，剎利頂生王<note n="m70.34"/>便大憂惱，愁慼不樂。剎利頂生王;卽詣父堅念王仙人所，到已，白曰：『天王！當知天王學道七日之後，彼天輪寶便沒不現。』父堅念王仙人告子剎利頂生王曰：『汝莫以失天輪寶故而懷憂慼，所以者何？汝不從父得此天輪。』剎利頂生王復白父曰：『天王！我今當何所為？』
<p/>「父堅念王仙人告其子曰：『汝當應學相繼之法！汝若學相繼之法者，於十五日說從解脫時，沐浴澡洗，昇正殿已，彼天輪寶必從東方來，輪有千幅，一切具足，清淨自然，非人所造，色如火㷿，光明昱爍。』剎利頂生王復白父曰：『天王！云何相繼之法欲令我學，令<note n="m70.35"/>我學已，於十五日說從解脫時，沐浴澡洗，昇正殿已，彼天輪寶從東方來，輪有千幅，一切具足，清淨自然，非人所造，色如火㷿，光明昱爍？』
<p/>「父堅念王仙人復告子曰：『汝當觀法如法，行法如法，當為太子、后妃、綵女及諸臣民、沙門、梵志乃至;蜫蟲奉持法齋。月八日、十四日、十五日修行布施，施諸窮乏沙門、梵志、貧窮、孤獨、遠來乞者，以飲食、衣被、車乘、華鬘、散華、塗香、屋舍、床褥、氍氀<note n="m70.36"/>、綩綖、給使、明燈。若汝國中有上尊、名德、沙門、梵志者，汝當隨時往詣彼所，問法受<note n="m70.37"/>法：諸尊！何者善法？何者不善法？何者為罪？何者為福？何者為妙？何者非妙？何者為黑？何者為白？黑白之法從何而生？何者現世義？何者後世義？云何作行受善不受惡？從彼聞已，行如所說。若汝國中有貧窮者，當出財物，以給恤之。子<note n="m70.38"/>！是謂相繼之法，汝當善學！汝善學已，於十五日說從解脫時，沐浴澡洗，昇正殿已，彼天輪寶必從東方來，輪有千幅，一切具足，清淨自然，非人所造，色如火㷿<note n="m70.39"/>，光明昱爍。』
<p/>「剎利頂生王便於後時觀法如法，行法如法，而為太子、后妃、綵女及諸臣民、沙門、梵志乃至蜫蟲奉持法齋。月八日、十四日、十五日修行布施，施諸窮乏沙門、梵志、貧窮、孤獨、遠來乞者，以飲食、衣被、車乘、華鬘、散華、塗香、屋舍、床褥、氍氀、綩綖、給使、明燈。若其國中有上尊、名德、沙門、梵志者，便自隨時往詣彼所，問法受法：『諸尊！何者善法？何者不善法？何者為罪？何者為福？何者為妙？何者非妙？何者為黑？何者為白？黑白之法<note n="m70.40"/>從何而生？何者現世義？何者後世義？云何作行受善不受惡？』從彼聞已，行如所說。若其國中有貧窮者，;卽出財物，隨時給恤。剎利頂生王於後十五日說從解脫時，沐浴澡洗，昇正殿已，彼天輪寶從東方來，輪有千幅，一切具足，清淨自然，非人所造，色如火㷿，光明昱爍。彼亦得轉輪王，亦成就七寶，亦得人四種如意之德。云何成就七寶、得人四種如意之德？亦如前說。
<p/>「彼轉輪王而於後時，天輪寶移，忽離本處，有人見之，詣轉輪王白曰：『天王！當知天輪寶移離於本處。』轉輪王聞已，告曰：『太子！我天輪寶移離本處。太子！我曾從父堅念王仙人聞之，若轉輪王天輪寶移離本處者，彼王必不久住，命不久存。太子！我已得人間之欲，今當復求於天上欲。太子！我欲剃除鬚髮，著袈裟衣，至信、捨家、無家、學道。太子！我今以此四天下付授於汝，汝當如法治化，莫以非法，無令國中有諸惡業、非梵行人。太子！汝後若見天輪寶移離本處者，汝亦當復以此國政授汝太子，善教敕之。授太子國已，汝亦當復剃除鬚髮，著袈裟衣，至信、捨家、無家、學道。』於是，轉輪王授太子國，善教敕已，便剃除鬚髮，著袈裟衣，至信、捨家、無家、學道。
<p/>「彼轉輪王出家學道七日之後，彼天輪寶卽沒不現。失天輪已，剎利頂生王而不憂慼，但染欲著欲，貪欲無厭，為欲所縛，為欲所觸，為欲所使，不見災患，不知出要，便自出意治國，以自出意治國故，國遂衰減，不復增益。猶如昔時諸轉輪王學相繼法，國土人民轉增熾盛，無有衰減；剎利頂生王亦復如是，自出意治國，以自<note n="m70.41"/>出意治國故，國遂衰減，不復增益。
<p/>「於是，國師梵志案<note n="m70.42"/>行國界，見國人民轉就衰減，不復增益，便作是念：剎利頂生王自出意治國，以自出意治國故，國土人民轉就衰減，不復增益，猶如昔時諸轉輪王學相繼法，國土人民轉增熾盛，無有衰減；此剎利頂生王亦復如是，自出意治國，以自出意治國故，國土人民轉就衰減，不復增益。
<p/>「國師梵志𣈳共往詣剎利頂生王，白曰：『天王！當知天王自出意治國，以自出意治國故，國土人民轉就衰減，不復增益，猶如昔時諸轉輪王學相繼法，國土人民轉增熾盛，無有衰減；今天王亦復如是，自出意治國，以自出意治國故，國土人民轉就衰減，不復增益。』剎利頂生王聞已告曰：『梵志！我當云何？』國師梵志白曰：『天王！國中有人聰明智慧，明知算數，國中有大臣眷屬學經明經，誦習受持相繼之法，猶如我等一切眷屬。天王！當學相繼之法，學相繼法已，於十五日說從解脫時，沐浴澡洗，昇正殿已，彼天輪寶必從東方來，輪有千輻，一切具足，清淨自然，非人所造，色如火㷿，光明昱爍。』
<p/>「剎利頂生王復問曰：『梵志！云何相繼之法欲令我學，令我學已，於十五日說從解脫時，沐浴澡洗，昇正殿已，彼天輪寶必從東方來，輪有千輻，一切具足，清淨自然，非人所造，色如火㷿，光明昱爍？』國師梵志白曰：『天王！當觀法如法，行法如法，當為太子、后妃、綵女及諸臣民、沙門、梵志乃至蜫蟲奉持法齋。月八日、十四日、十五日修行布施，施諸窮乏沙門、梵志、貧窮、孤獨、遠來乞者，以飲食、衣被、車乘、華鬘、散華、塗香、屋舍、床褥、氍氀、綩綖、給使、明燈。若王國中有上尊、名德、沙門、梵志者，當自隨時往詣彼所，問法受法：諸尊！何者善法？何者不善法？何者為罪？何者為福？何者為妙？何者非妙？何者為黑？何者為白？黑白之法從何而生？何者現世義？何者後世義？云何作行受善不受惡？從彼聞已，行如所說。若王國中有貧窮者，當出財物，用給恤之。天王！是謂相繼之法，當善取學。善取學已，於十五日說從解脫時，沐浴澡洗，昇正殿已，彼天輪寶必從東方來，輪有千輻，一切具足，清淨自然，非人所造，色如火㷿，光明昱爍。』
<p/>「剎利頂生王便於後時觀法如法，行法如法，而為太子、后妃、綵女及諸臣民、沙門、梵志乃至蜫蟲奉持法齋。月八日、十四日、十五日修行布施，施諸窮乏沙門、梵志、貧窮、孤獨、遠來乞者，以飲食、衣被、車乘、華鬘、散華、塗香、屋舍、床褥、氍氀、綩綖、給使、明燈。若其國中有上尊、名德、沙門、梵志者，便自隨時往詣彼所，問法受法：『諸尊！何者善法？何者不善法？何者為罪？何者為福？何者為妙？何者非妙？何者為黑？何者為白？黑白之法從何而生？何者現世義？何者後世義？云何作行受善不受惡？』從彼聞已，行如所說。
<p/>「然國中民有貧窮者，不能出物，用給恤之，是為困貧無財物者不能給恤，故人轉窮困。因窮困故，便盜他物；因偷盜故，其主捕伺收縛，送詣剎利頂生王，白曰：『天王！此人盜我物，願天王治。』剎利頂生王問彼人曰：『汝實盜耶？』彼人白曰：『天王！我實偷盜。所以者何？天王！以貧困故，若不盜者，便無以自濟。』剎利頂生王卽出財物而給與之，語盜者曰：『汝等還去，後莫復作！』於是，國中人民聞剎利頂生王若國中人有行盜者，王便出財物而給與之，由斯之故，人作是念：我等亦應盜他財物。
<p/>「於是，國人各各競行盜他財物，是為困貧無財物者，不能給恤，故人轉窮困；因窮困故，盜轉滋甚；因盜滋甚故，彼人壽轉減，形色轉惡。彼壽轉減色轉惡已，比丘！父壽八萬歲，子壽四萬歲。比丘！彼人壽四萬歲時，有人便行盜他財物，其主捕伺收縛，送詣剎利頂生王，白曰：『天王！此人盜我物，願天王治。』剎利頂生王問彼人曰：『汝實盜耶？』彼人白曰：『天王！我實偷盜，所以者何？以貧困故，若不盜者，便無以自濟。』剎利頂生王聞已，便作是念：若我國中有盜他物，更出財物盡給與者，如是唐空竭國藏，盜遂滋甚，我今寧可作極利刀，若我國中有偷盜者，便收捕取，坐高標下，斬截其頭。
<p/>「於是，剎利頂生王後便敕令，作極利刀，若國中有盜他物者，卽敕捕取，坐高標下，斬截其頭。國中人民聞剎利頂生王敕作利刀，若國中有盜他物者，卽便捕取，坐高標下，斬截其頭，我亦寧可效作利刀，持行劫物，若從劫物者，捉彼物主而截其頭。於是，彼人則於後時效作利刀，持行劫物，捉彼物主，截斷其頭。是為困<note n="m70.43"/>貧無財物者，不能給恤故，人轉窮困；因窮困故，盜轉滋甚；因盜滋甚故，刀殺轉增；因刀殺增故，彼人壽轉減，形色轉惡。彼壽轉減，色轉惡已，比丘！父壽四萬歲，子壽二萬歲。
<p/>「比丘！人壽二萬歲時，有人盜他財物，其主捕伺收縛，送詣剎利頂生王，白曰：『天王！此人盜我財物，願天王治！』剎利頂生王問彼人曰：『汝實盜耶？』時，彼盜者便作是念：剎利頂生王若知其實，或縛鞭我，或拋<note n="m70.44"/>或擯，或罰錢物，或種種苦治，或貫標上，或梟其首，我寧可以妄言欺誑剎利頂生王耶？念已，白曰：『天王！我不偷盜。』是為困<note n="m70.45"/>貧無財物者，不能給恤故，人轉窮困；因窮困故，盜轉滋甚；因盜滋甚故，刀殺轉增；因刀殺增故，便妄言、兩舌轉增；因妄言、兩舌增故，彼人壽轉減，形色轉惡。彼壽轉減，色轉惡已，比丘！父壽二萬歲，子壽一萬歲。
<p/>「比丘！人壽萬歲時，人民或有德，或無德。若無德者，彼為有德人起嫉妬意而犯其妻。是為困貧無財物者，不能給恤故，人轉窮困；因窮困故，盜轉滋甚；因盜滋甚故，刀殺轉增；因刀殺增故，便妄言、兩舌轉增；因妄言、兩舌增故，便嫉妬、邪淫轉增；因嫉妬、邪淫增故，彼人壽轉減，形色轉惡。彼壽轉減，色轉惡已，比丘！父壽萬歲，子壽五千歲。
<p/>「比丘！人壽五千歲時，三法轉增：非法、欲貪、邪法。因三法增故，彼人壽轉減，形色轉惡。彼壽轉減，色轉惡已，比丘！父壽五千歲，子壽二千五百歲。比丘！人壽二千五百歲時，復三法轉增：兩舌、;麁言、綺語。因三法增故，彼人壽轉減，形色轉惡。彼壽轉減，色轉惡已，比丘！父壽二千五百歲，子壽千歲。比丘！人壽千歲時，一法轉增，邪見是也。因一法增故，彼人壽轉減，形色轉惡。彼壽轉減，色轉惡已，比丘！父壽千歲，子壽五百歲。
<p/>「比丘！人壽五百歲時，彼人盡壽<note n="m70.46"/>不孝父母，不能尊敬沙門、梵志，不行順事，不作福業，不見後世罪。彼因不孝父母，不能尊敬沙門、梵志，不行順事，不作福業，不見後世罪故，比丘！父壽五百歲，子壽或二百五十、或二百歲。比丘！今若有長壽，或壽百歲，或不啻者。」
<p/>佛復告曰：「比丘！未來久遠時，人壽十歲。比丘！人壽十歲時，女生五月，卽便出嫁<note n="m70.47"/>。比丘！人壽十歲時，有<note n="m70.48"/>穀名稗子<note n="m70.49"/>，為第一美食；猶如今人，粳<note n="m70.50"/>糧為上饌。比丘！如是人壽十歲時， *有穀名稗子，為第一美食。比丘！人壽十歲時，若今日所有美味：酥油、鹽、蜜、甘<note n="m70.51"/>蔗、糖<note n="m70.52"/>，彼一切盡沒。比丘！人壽十歲時，若行十惡業道者，彼便為人所敬重，猶如今日若行十善業道者，彼便為人所敬重。比丘！人壽十歲時亦復如是，若行十惡業道者，彼便為人之所敬重。比丘！人壽十歲時都無有善名，況復有行十善業道？
<p/>「比丘！人壽十歲時，有人名彈罰，周行遍往，家家彈罰。比丘！人壽十歲時，母於其子極有害心，子亦於母極有害心。父子、兄弟、姊妹、親屬，展轉相向，有賊害心；猶如獵師見彼鹿已，極有害心。比丘！人壽十歲時亦復如是，母於其子極有害心，子亦於母極有害心，父子、兄弟、姊妹、親屬，展轉相向，有賊害心。比丘！人壽十歲時，當有七日刀兵劫。彼若捉草，卽化成刀，若捉樵木，亦化成刀。彼以此刀各各相殺，彼於七日刀兵劫，過七日便止。
<p/>「爾時，亦有人生慚恥羞愧，厭惡不愛，彼人七日刀兵劫時，便入山野，在隱處藏。過七日已，則從山野於隱處出，更互相見，生慈愍心，極相愛念；猶如慈母，唯有一子，與久離別，從遠來還，安隱歸家，相見喜歡<note n="m70.53"/>，生慈愍心，極相愛念。如是彼人過七日後，則從山野於隱處出，更互相見，生慈愍心，極相愛念。共相見已，便作是語：『諸賢！我今相見，今<note n="m70.54"/>得安隱，我等坐生不善法故，今值見此，親族死盡，我等寧可共行善法。云何當共行善法耶？我等皆是殺生之人，今寧可共離殺、斷殺，我等應共行是善法！』
<p/>「彼便共行如是善法，行善法已，壽便轉增，形色轉好。彼壽轉增，色轉好已，比丘！壽十歲人生子壽二十。比丘！壽二十歲人復作是念：若求學善者，壽便轉增，形色轉好，我等應共更增行善。云何當共更增行善？我等已共離殺、斷殺，然故共行不與而取，我等寧可離不與取、斷不與取，我等應共行是善法！彼便共行如是善法，行善法已，壽便<note n="m70.55"/>轉增，形色轉好。彼壽轉增，色轉好已，比丘！壽二十歲人生子壽四十<note n="m70.56"/>。
<p/>「比丘！壽四十歲人亦作是念：若求學善者，壽便轉增，形色轉好，我等應共更增行善。云何當共更增行善？我等已離殺、斷殺，離不與取、斷不與取，然故行邪淫，我等寧可離邪淫、斷邪淫，我等應共行是善法！彼便共行如是善法，行善法已，壽便轉增，形色轉好。彼壽轉增，色轉好已，比丘！壽四十歲人生子壽八十。
<p/>「比丘！壽八十歲人亦作是念：若求學善者，壽便轉增，形色轉好，我等應共更增行善。云何當共更增行善？我等已離殺、斷殺，離不與取、斷不與取，離邪淫、斷邪淫，然故行妄言，我等寧可離妄言、斷妄言，我等應共行是善法！彼便共行如是善法，行善法已，壽便轉增，形色轉好。彼壽轉增，色轉好已，比丘！壽八十歲人生子壽百六十。
<p/>「比丘！壽百六十歲人亦作是念：若求學善者，壽便轉增，形色轉好，我等應共更增行善。云何當共更增行善？我等已離殺、斷殺，離不與取、斷不與取，離邪淫、斷邪淫，離妄言、斷妄言，然故行兩舌，我等寧可離兩舌、斷兩舌，我等應共行是善法！彼便共行如是善法，行善法已，壽便轉增，形色轉好。彼壽轉增，色轉好已，比丘！壽百六十歲人生子壽三百二十歲。
<p/>「比丘！壽三百二十歲人亦作是念：若求學善者，壽便轉增，形色轉好，我等應共更增行善。云何當共更增行善？我等已離殺、斷殺，離不與取、斷不與取，離邪淫、斷邪淫，離妄言、斷妄言，離兩舌、斷兩舌，然故行麁言，我等寧可離麁言、斷麁言，我等應共行是善法！彼便共行如是善法，行善法已，壽便轉增，形色轉好。彼壽轉增，色轉好已，比丘！壽三百二十歲人生子壽六百四十。
<p/>「比丘！壽六百四十歲人亦作是念：若求學善者，壽便轉增，形色轉好，我等應共更增行善。云何當共更增行善？我等已離殺、斷殺，離不與取、斷不與取，離邪淫、斷邪淫，離妄言、斷妄言，離兩舌、斷兩舌，離麁言、斷麁言，然故行綺語，我等寧可離綺語、斷綺語，我等應共行是善法！彼便共行如是善法，行善法已，壽便轉增，形色轉好。彼壽轉增，色轉好已，比丘！壽六百四十歲人生子壽二千五百。
<p/>「比丘！壽二千五百歲人亦作是念：若求學善者，壽便轉增，形色轉好，我等應共更增行善。云何當共更增行善？我等已離殺、斷殺，離不與取、斷不與取，離邪淫、斷邪淫，離妄言、斷妄言，離兩舌、斷兩舌，離麁言、斷麁言，離綺語、斷綺語，然故行貪嫉，我等寧可離貪嫉、斷貪嫉，我等應共行是善法！彼便共行如是善法，行善法已，壽便轉增，形色轉好。彼壽轉增，色轉好已，比丘！壽二千五百歲人生子壽五千<note n="m70.57"/>。
<p/>「比丘！壽五千歲人亦作是念：若求學善者，壽便轉增，形色轉好，我等應共更增行善。云何當共更增行善？我等已離殺、斷殺，離不與取、斷不與取，離邪淫、斷邪淫，離妄言、斷妄言，離兩舌、斷兩舌，離麁言、斷麁言，離綺語、斷綺語，離貪嫉、斷貪嫉，然故行瞋恚，我等寧可離瞋恚、斷瞋恚，我等應共行是善法！彼便共行如是善法，行善法已，壽便轉增，形色轉好。彼壽轉增，色轉好已，比丘！壽五千歲人生子壽一萬。
<p/>「比丘！壽萬歲人亦作是念：若求學善者，壽便轉增，形色轉好，我等應共更增行善。云何當共更增行善？我等已離殺、斷殺，離不與取、斷不與取，離邪淫、斷邪淫，離妄言、斷妄言，離兩舌、斷兩舌，離麁言、斷麁言，離綺語、斷綺語，離貪嫉、斷貪嫉，離瞋恚、斷瞋恚，然故行邪見，我等寧可離邪見、斷邪見，我等應共行是善法！彼便共行如是善法，行善法已，壽便轉增，形色轉好。彼壽轉增，色轉好已，比丘！壽萬歲人生子壽二萬。
<p/>「比丘！壽二萬歲人亦作是念：若求學善者，壽便轉增，形色轉好，我等應共更增行善。云何當共更增行善？我等已離殺、斷殺，離不與取、斷不與取，離邪淫、斷邪淫，離妄言、斷妄言，離兩舌、斷兩舌，離麁言、斷麁言，離綺語、斷綺語，離貪嫉、斷貪嫉，離瞋恚、斷瞋恚，離邪見、斷邪見，然故有非法、欲惡、貪行邪法，我等寧可離此三惡不善法、斷三惡不善法，我等應共行是善法！彼便共行如是善法，行善法已，壽便轉增，形色轉好。彼壽轉增，色轉好已，比丘！壽二萬歲人生子壽四萬<note n="m70.58"/>。
<p/>「比丘！人壽四萬歲時孝順父母，尊重恭敬沙門、梵志，奉行順事，修習福業，見後世罪。彼因孝順父母，尊重恭敬沙門、梵志，奉行順事，修習福業，見後世罪故，比丘！壽四萬歲人生子壽八 *萬。比丘！人壽八萬歲時，此閻浮洲極大豐樂，多有人民，村邑相近，如雞一飛。比丘！人壽八萬歲時，女年五百乃當出嫁。比丘！人壽八萬歲時，唯有如是病：寒熱、大小便、欲、飲食<note n="m70.59"/>、老，更無餘患。
<p/>「比丘！人壽八萬歲時有王名螺<note n="m70.60"/>，為轉輪王，聰明智慧，有四種軍整御天下，由己自在，如法法王，成就七寶。彼七寶者，輪寶、象寶、馬寶、珠寶、女寶、居士寶、主兵臣寶，是謂為七。千子具足，顏貌端正，勇猛無畏，能伏他眾。彼必統領此一切地，乃至大海，不以刀杖，以法教令，令得安樂。比丘！諸剎利頂生王得為人主，整御天下，行自境界，從<note n="m70.61"/>父所得。彼因行自境界，從父所得，壽不轉減，形色不惡，未曾失樂，力亦不衰。諸比丘！汝等亦應如是，剃除鬚髮，著袈裟衣，至信、捨家、無家、學道，行自境界，從父所得。諸比丘！汝等因行自境界，從父所得，壽不轉減，形色不惡，未曾失樂，力亦不衰。
<p/>「云何比丘行自境界，從父所得？此比丘觀內身如身，觀內覺、心、法如法<note n="m70.62"/>，是謂比丘行自境界，從父所得。云何比丘壽？此比丘修欲定如意足，依遠離，依無欲，依滅盡，趣向出要；修精進定，修心定，修思惟定<note n="m70.63"/>如意足，依遠離，依無欲，依滅盡，趣向出要，是謂比丘壽。云何比丘色？此比丘修習禁戒，守護從解脫，又復善攝威儀禮節，見;纎介罪，常懷畏怖，受持學戒，是謂比丘色。云何比丘樂？此比丘離欲、離惡不善之法，乃至得第四禪成就遊，是謂比丘樂。云何比丘力？此比丘諸漏已盡，得無漏，心解脫、慧解脫，於現法中自知自覺，自作證成就遊：生已盡，梵行已立，所作已辦，不更受有，知如真，是謂比丘力。
<p/>「比丘！我不更見有力不可降伏如魔王力，彼<note n="m70.64"/>漏盡比丘則以無上聖慧之力而能降伏！」
<p/>佛說如是，彼諸比丘聞佛所說，歡喜奉行！
<p/>轉輪王經第十三<note n="m70.65"/>竟<note n="m70.66"/>（六千三百一十三字<note n="m70.67"/>）<note n="m70.68"/>
<p/>中阿含經卷第十五（八千七百二十一字<note n="m70.69"/>）
<sid n="m71"/>　　（七一）中阿含<note n="m71.1"/>王相應品蜱肆經<note n="m71.2"/>第十四<note n="m71.3"/>（第二小土城誦<note n="m71.4"/>）
<p/>我聞如是：
<p/>一時，尊者鳩摩羅迦葉<note n="m71.5"/>遊拘薩羅國，與大比丘眾俱，往詣斯噏提<note n="m71.6"/>，住彼村北尸攝惒林<note n="m71.7"/>。
<p/>爾時，斯惒提中有王名蜱肆<note n="m71.8"/>，極大豐樂，資財無量，畜牧產業不可稱計，封戶、食邑種種具足。斯惒提邑泉池草木一切屬王，從拘薩羅王波斯匿<note n="m71.9"/>之所封授。
<p/>於是，斯惒提梵志、居士聞：「有沙門名鳩摩羅迦葉遊拘薩羅國，與大比丘眾俱，來至此斯惒提，住彼村北尸攝惒林。彼沙門鳩摩羅迦葉有大名稱，周聞十方，鳩摩羅迦葉才辯無礙，所說微妙，彼是多聞阿羅訶也。若有見此阿羅訶恭敬禮事者，快得善利，我等可往見彼沙門鳩摩羅迦葉。」斯惒提梵志、居士各與等類相隨而行，從斯惒提並共北出，至尸攝惒林。
<p/>是時，蜱肆王在正殿上，遙見斯惒提梵志、居士各與等類相隨而行，從斯惒提並共北出，至尸攝惒林。蜱肆王見已，告侍人曰：「此斯惒提梵志、居士，今日何故各與等類相隨而行，從斯惒提並共北出，至尸攝惒林？」
<p/>侍人白曰：「天王！彼斯惒提梵志、居士聞：『有沙門鳩摩羅迦葉遊拘薩羅國，與大比丘眾俱，來至此斯惒提，住彼村北尸攝惒林。天王！彼沙門鳩摩羅迦葉有大名稱，周聞十方，鳩摩羅迦葉才辯無礙，所說微妙，彼是多聞阿羅訶也。若有見此阿羅訶恭敬禮事者，快得善利，我等可往見彼沙門鳩摩羅迦葉。』天王！是故斯惒提梵志、居士各與等類相隨而行，從斯惒提並共北出，至尸攝惒林。」
<p/>蜱肆王聞已，告侍人曰：「汝往詣彼斯惒提梵志、居士所，而語之曰：『蜱肆王告斯惒提梵志、居士：諸賢可住！我與汝等共往見彼沙門鳩摩羅迦葉。汝等愚癡，勿為彼所欺：為有後世，有眾生生。我如是見，如是說：無有後世，無眾生生<note n="m71.10"/>。』」
<p/>侍人受教，卽往詣彼斯惒提梵志、居士所，而語之曰：「蜱肆王告斯惒提梵志、居士：『諸賢可住！我與汝等共往見彼沙門鳩摩羅迦葉。汝等愚癡，勿為彼所欺：為有後世，有眾生生。我如是見，如是說：無有後世，無眾生生。』」
<p/>斯惒提梵志、居士聞此教已，答侍人曰：「輙如來敕。」
<p/>侍人還啟：「已宣王命，彼斯惒提梵志、居士住待天王，唯願天王宜知是時。」
<p/>時，蜱肆王卽敕御者：「汝速嚴駕！我今欲行。」
<p/>御者受教，卽<note n="m71.11"/>速嚴駕訖，還白王：「嚴駕已辦<note n="m71.12"/>，隨天王意。」
<p/>時，蜱肆王卽乘車出，往詣斯惒提梵志、居士所，與共北<note n="m71.13"/>行至尸攝惒林。時，蜱肆王遙見尊者鳩摩羅迦葉在樹林間，卽下車步進，往詣尊者鳩摩羅迦葉所，共相問訊，卻坐一面，問曰：「迦葉！我今欲問，寧見聽耶？」
<p/>尊者鳩摩羅迦葉告曰：「蜱肆！若欲問者，便可問之，我聞已當思。」
<p/>時，蜱肆王卽便問曰：「迦葉！我如是見，如是說：無有後世，無眾生生。沙門鳩摩羅迦葉！於意云何？」
<p/>尊者鳩摩羅迦葉告曰：「蜱肆！我今問王，隨所解答。於王意云何？今此日月，為是今世？為後世耶？」
<p/>蜱肆答曰<note n="m71.14"/>：「沙門鳩摩羅迦葉雖作是說，但我如是見，如是說：無有後世，無眾生生<note n="m71.15"/>。」
<p/>尊者鳩摩羅迦葉告曰：「蜱肆！復更有惡而過此耶<note n="m71.16"/>？」
<p/>蜱肆答曰：「如是，迦葉！復更有惡。迦葉！我有親親<note n="m71.17"/>疾病困篤，我往彼所，到已，謂言：『汝等當知我如是見，如是說：無有後世，無眾生生。親親！有沙門、梵志如是見，如是說，言：有後世，有眾生生。我常不信彼之所說。彼復作是語：若有男女作惡行，不精進，懶<note n="m71.18"/>惰、懈怠、嫉妬、慳貪，不舒手，不庶幾，極著財物。彼因緣此，身壞命終，必至惡處，生地獄中。若彼沙門、梵志所說是真實者，汝等是我親親，作惡行，不精進， *懶惰、懈怠、嫉妬、慳貪，不舒手，不庶幾，極著財物。若汝等身壞命終，必至惡處，生地獄中者，可還語我：蜱肆！彼地獄中如是如是苦。若當爾者，我便現見。』彼聞我語，受我教已，都無有來語我言：『蜱肆！彼地獄中如是如是苦。』迦葉！因此事故，我作是念：無有後世，無眾生生。」
<p/>尊者鳩摩羅迦葉告曰：「蜱肆！我復問王，隨所解答。若有王人收縛罪者，送至王所，白曰：『天王！此人有罪，王當治之。』王告彼曰：『汝等將去反縛兩手，令彼騎驢，打破敗鼓，聲如驢鳴。遍宣令已，從城南門出，坐高標下，斬斷其頭。』彼受教已，卽反縛罪人，令其騎驢，打破敗鼓，聲如驢鳴。遍宣令已，從城南門出，坐高標下，欲斬其頭，此人臨死語彼卒曰：『汝且小住！我欲得見父母、妻子、奴婢、使人，聽我暫去。』於王意云何？彼卒寧當放斯罪人，聽暫去耶？」
<p/>蜱肆答曰：「不也，迦葉！」
<p/>尊者鳩摩羅迦葉告曰：「蜱肆！王親親者亦復如是，作惡行，不精進， *懶惰、懈怠、嫉妬、慳貪，不舒手，不庶幾，極著財物。彼因緣此，身壞命終，必至惡處，生地獄中。地獄卒捉極苦治時，彼語卒曰：『諸地獄卒！汝等小住，莫苦治我！我欲暫去詣蜱肆王，告語之曰：彼地獄中如是如是苦。令彼現見。』於王意云何？彼地獄卒寧當放王親親令暫來耶？」
<p/>蜱肆答曰：「不也，迦葉！」
<p/>尊者鳩摩羅迦葉告曰：「蜱肆！汝應如是觀於後世，莫如肉眼之所見也。蜱肆！若有沙門、梵志斷絕離欲，趣向離欲；斷絕離恚，趣向離恚；斷絕離癡，趣向離癡。彼以清淨天眼出過於人，見此眾生死時、生時，好色、惡色，或妙、不妙，往來善處及不善處，隨此眾生之所作業，見其如真。」
<p/>蜱肆王復言：「沙門鳩摩羅迦葉雖作是說，但我如是見，如是說：無有後世，無眾生生。」
<p/>尊者鳩摩羅迦葉告曰：「蜱肆！復更有惡而過此耶？」
<p/>蜱肆答曰：「如是，迦葉！復更有惡。迦葉！我有親親疾病困篤，我往彼所，到已謂言：『汝等當知我如是見，如是說：無有後世，無眾生生。親親！有沙門、梵志如是見，如是說，言：有後世，有眾生生。我常不信彼之所說。彼復作是語：若有男女妙行精進，精勤不懈，無有嫉妬，亦不慳貪，舒手，庶幾，開意放捨，給諸孤窮，常樂施與，不著財物。彼因緣此，身壞命終，必昇善處，乃生天上。若彼沙門、梵志所說是真實者，汝等是我親親，妙行精進，精勤不懈，無有嫉妬，亦不慳貪，舒手，庶幾，開意放捨，給諸孤窮，常樂施與，不著財物。若汝等身壞命終，必昇善處，生天上者，可還語我：蜱肆！天上如是如是樂。若當爾者，我便現見。』彼聞我語，受我教已，都無有來語我言：『蜱肆！天上如是如是<note n="m71.19"/>樂。』迦葉！因此事故，我作是念：無有後世，無眾生生。」
<p/>尊者鳩摩羅迦葉告曰：「蜱肆！聽我說喻，慧者聞喻則解其義。蜱肆！猶村邑外有都圊<note n="m71.20"/>廁，深沒人頭，糞滿其中，而有一人墮沒廁底，若復有人為慈愍彼，求義及饒益，求安隱快樂，便從廁上徐徐挽出，刮以竹片，拭以樹葉，洗以暖湯。彼於後時時淨澡浴已，以香塗身，昇正殿上，以五所欲而娛樂之，於王意云何？彼人寧復憶念先廁，歡喜稱譽，復欲見耶？」
<p/>蜱肆答曰：「不也，迦葉！若更有人憶念彼廁，歡喜稱譽而欲見者，便不愛此人，況復自憶念先廁，歡喜稱譽，復欲見者，是處不然！」
<p/>「蜱肆！若王有親親妙行精進，精勤不懈，無有嫉妬，亦不慳貪，舒手，庶幾，開意放捨，給諸孤窮，常樂施與，不著財物。彼因緣此，身壞命終，必昇善處，乃生天上。生天上已，天五所欲而自娛樂。於王意云何？彼天天子寧當捨彼天五所欲，憶念於此人間五欲，歡喜稱譽，復欲見耶？」
<p/>蜱肆答曰：「不也，迦葉！所以者何？人間五欲臭處不淨，甚可憎<note n="m71.21"/>惡，而不可向，不可愛念，麁澁不淨<note n="m71.22"/>。迦葉！比於人間五所<note n="m71.23"/>欲者，天欲為最，最上最好，最妙最勝。若彼天天子捨天五欲，而更憶念人間五欲，歡喜<note n="m71.24"/>稱譽，復欲見者，是處不然！」
<p/>「蜱肆！汝應如是觀於後世，莫如肉眼之所見也。蜱肆！若有沙門、梵志斷絕離欲，趣向離欲；斷絕離恚，趣向離恚；斷絕離癡，趣向離癡。彼以清淨天眼出過於人，見此眾生死時、生時，好色、惡色，或妙、不妙，往來善處及不善處，隨此眾生之所作業，見其如真。」
<p/>蜱肆王復言：「沙門鳩摩羅迦葉雖作是說，但我如是見，如是說：無有後世，無眾生生。」
<p/>尊者鳩摩羅迦葉告曰：「蜱肆！復更有惡而過是耶？」
<p/>蜱肆答曰：「如是，迦葉！復更有惡。迦葉！我有親親疾病困篤，我往彼所，到已謂言：『汝等當知我如是見，如是說：無有後世，無眾生生。親親！有沙門、梵志如是見，如是說，言：有後世，有眾生生。我常不信彼之所說。彼復作是語：若有男女妙行精進，精勤不懈，無有嫉妬，亦不慳貪，舒手，庶幾，開意放捨，給諸<note n="m71.25"/>孤窮，常樂施與，不著財物。彼因緣此，身壞命終，必昇善處，乃生天上。若彼沙門、梵志所說是真實者，汝等是我親親，妙行精進，精勤不懈，無有嫉妬，亦不慳貪，舒手，庶幾，開意放捨，給諸孤窮，常樂施與，不著財物。若汝等身壞命終，必昇善處，生天上者，可還語我：蜱肆！天上如是如是樂。若汝天上而作是念：我若還歸，當何所得？蜱肆王家多有財物，吾當與汝。』彼聞我語，受我教已，都無有來語我言：『蜱肆！天上如是如是樂。』迦葉！因此事故，我作是念：無有後世，無眾生生。」
<p/>尊者鳩摩羅迦葉告曰：「蜱肆！天上壽長，人間命短。若人間百歲，是三十三天一日一夜，如是一日一夜，月三十日，年十二月，三十三天天<note n="m71.26"/>壽千年，於王意云何？若汝有親親妙行精進，精<note n="m71.27"/>勤不懈，無有嫉妬，亦不慳貪，舒手，庶幾，開意放捨，給諸孤窮，常樂施與，不著財物。彼因緣此，身壞命終，必昇善處，乃生天上。生天上已，便作是念：我等先當一日一夜，以天五欲而自娛樂；或二、三、四……至六、七日，以天五欲而自娛樂，然後當往語蜱肆王：『天上如是如是樂，令彼現見。』於王意云何？汝竟當得爾所活不？」
<p/>蜱肆問曰：「迦葉！誰從後世來語：『沙門鳩摩羅迦葉！天上壽長，人間命短。若人間百歲，是三十三天一日一夜，如是一日一夜，月三十日，年十二月，三十三天*天壽千年。』？」
<p/>尊者鳩摩羅迦葉告曰：「蜱肆！聽我說喻，慧者聞喻則解其義。蜱肆！猶如盲人，彼作是說：『無黑白色，亦無見黑白色；無長短色，亦無見長短色；無近遠色，亦無見近遠色；無𡸜細色，亦無見𡸜細色。何以故？我初不見不知，是故無有色。』彼盲如是說，為真說耶？」
<p/>蜱肆答曰：「不也，迦葉！所以者何？迦葉！有黑白色，亦有見黑白色；有長短色，亦有見長短色；有近遠色，亦有見近遠色；有𡸜細色，亦有見𡸜細色。若盲作是說：『我不見不知，是故無有色者。』彼作是說，為不真實。」
<p/>尊者鳩摩羅迦葉告曰：「蜱肆王亦如盲。若王作是說：『誰從後世來語：沙門鳩摩羅迦葉！天上壽長，人間命<note n="m71.28"/>短，若人間百歲是三十三天一日一夜，如是一日一夜，月三十日，年十二月，三十三天天壽千年？』」
<p/>蜱肆王言：「沙門鳩摩羅迦葉！大為不可！不應作是說！所以者何？沙門鳩摩羅迦葉！精進比我如盲。迦葉！若知我知我親親妙行精進，精勤不懈，無有嫉妬，亦不慳貪，舒手，庶幾，開意放捨，給諸孤窮，常樂施與，不著財物。彼因緣此，身壞命終，必昇善處，生天上者。迦葉！我今便應卽行布施，修諸福業，奉齋守戒已，以刀自殺，或服毒藥，或投坑井，或自縊<note n="m71.29"/>死。沙門鳩摩羅迦葉！精進不應比我如彼盲人。」
<p/>尊者鳩摩羅迦葉告曰：「蜱肆！復聽我說喻，慧者聞喻則解其義。蜱肆！猶如梵志有年少婦，方始懷姙，又前婦者已有一男，而彼梵志於其中間忽便命終。命終之後，彼前婦兒語小母曰：『小母！當知今此家中所有財物盡應屬我，不復見應可與分者。』小母報曰：『我今懷;姙，若生男者，汝應與分；若生女者，物盡屬汝。』彼前婦兒復更再三語小母曰：『今此家中所有財物盡應屬我，不復見應可與分者。』小母亦復再三報曰<note n="m71.30"/>：『我今懷姙，若<note n="m71.31"/>生男者，汝應與分；若生女者，物盡屬汝。』於是，小母愚癡不達，不善曉解，無有智慧，欲求存命而反自害，卽入室中，便取利刀自決其腹，看為是男？為是女耶？彼愚癡不達，不善曉解，無有智慧，欲求存命而反自害及腹中子。
<p/>「當知蜱肆亦復如是愚癡不達，不善曉解，無有智慧，欲求存命，反作是念：『迦葉！若知我知我親親妙行精進，精勤不懈，無有嫉妬，亦不慳貪，舒手，庶幾，開意放捨，給諸孤窮，常樂施與，不著財物。彼因緣此，身壞命終，必昇善處，生天上者，我今便應卽行布施，修諸福業，奉齋守戒已，以刀自殺，或服毒藥，或投坑井，或自縊死。沙門鳩摩羅迦葉！精進不應比我如彼盲人。』蜱肆！若精進人長壽者，便得大福；若得大福者，便得生天長壽。蜱肆！汝應如是觀於後世，莫如肉眼之所見也。蜱肆！若有沙門、梵志斷絕離欲，趣向離欲；斷絕離恚，趣向離恚；斷絕離癡，趣向離癡。彼以清淨天眼出過於人，見此眾生死時、生時，好色、惡色，或妙、不妙，往來善處及不善處，隨此眾生之所作業，見其如真。」
<p/>蜱肆王復言：「沙門鳩摩羅迦葉雖作是說，但我如是見，如是說：無有後世，無眾生生。」
<p/>尊者鳩摩羅迦葉告曰：「蜱肆！復更有惡而過此耶？」
<p/>蜱肆答曰：「如是，迦葉！復更有惡。迦葉！我有親親疾病困篤，我往彼所，慰勞看彼，彼亦慰勞視我。彼若命終，我復詣彼慰勞看彼，彼亦不復慰勞視我，我亦不復慰勞看彼。迦葉！以此事故，我作是念：無眾生生。」
<p/>尊者鳩摩羅迦葉告曰：「蜱肆！復聽我說喻，慧者聞喻則解其義。蜱肆！猶如有人善能吹螺，若彼方土未曾聞螺聲，便往彼方，於夜闇中昇高山上盡力吹螺。彼眾多人未曾聞螺聲，聞已，便念：此為何聲？如是極妙，為甚奇特！實可愛樂，好可觀聽，令心歡悅。時，彼眾人便共往詣善吹螺人所，到已，問曰：『此是何聲？如是極妙，為甚奇特！實可愛樂，好可觀聽，令心歡悅。』善吹螺人以螺投地，語眾人曰：『諸君！當知卽此螺聲。』於是，眾人以足蹴螺，而作是語：『螺可出聲！螺可出聲！』寂無音響，善吹螺人便作是念：今此眾人愚癡不達，不善曉解，無有智慧。所以者何？乃從無知之物欲求音聲。
<p/>「是時，善吹螺人還取彼螺，以水淨洗，便舉向口，盡力吹之。時，彼眾人聞已，作是念：螺甚奇妙！所以者何？謂因手因水因口，風吹便生好聲，周滿四方。如是，蜱肆！若人活命存者，則能言語共相慰勞；若其命終，便不能言共相慰勞。蜱肆！汝應<note n="m71.32"/>如是觀眾生生，莫如肉眼之所見也。蜱肆！若有沙門、梵志斷絕離欲，趣向離欲；斷絕離恚，趣向離恚；斷絕離癡，趣向離癡。彼以清淨天眼出過於人，見此眾生死時、生時，好色、惡色，或妙、不妙，往來善處及不善處，隨此眾生之所作業，見其如真。」
<p/>蜱肆王復言：「沙門鳩摩羅迦葉雖作是說，但我如是見，如是說：無眾生生。」
<p/>尊者鳩摩羅迦葉告曰：「蜱肆！復更有惡而過此耶？」
<p/>蜱肆答曰：「如是，迦葉！復更有惡。迦葉！我有有司<note n="m71.33"/>，收捕罪人送詣我所，到已，白曰：『天王！此人有罪，願王治之！』我語彼曰：『取此罪人可生稱之<note n="m71.34"/>，生稱之已，還下著地，以繩絞殺，殺已<note n="m71.35"/>復稱。我欲得知此人為何時極輕柔軟，色悅澤<note n="m71.36"/>好？為死時耶？為活時耶？』彼受我教，取此罪人，活稱之已，還下著地，以繩絞殺，殺已復稱。彼罪人活時極輕柔軟，色悅 *澤好；彼人死已，皮轉厚重，堅不柔軟，色不悅 *澤。迦葉！因此事故，我作是念：無眾生生。」
<p/>尊者鳩摩羅迦葉告曰：「蜱肆！復聽我說喻，慧者聞喻則解其義。蜱<note n="m71.37"/>肆！猶如鐵丸或鐵犁鑱<note n="m71.38"/>，竟日火燒，彼當爾時，極輕柔軟，色悅 *澤好。若火滅已，漸漸就冷，轉<note n="m71.39"/>凝厚重，堅不柔軟，色不悅 *澤。如是，蜱肆！若人活時，身體極輕柔軟，色悅 *澤好。若彼死已，便轉厚重，堅不柔軟，色不悅 *澤。蜱肆！汝應如是觀眾生生，莫如肉眼之所見也。蜱肆！若有沙門、梵志斷絕離欲，趣向離欲；斷絕離恚，趣向離恚；斷絕離癡，趣向離癡。彼以清淨天眼出過於人，見眾生死時、生時，好色、惡色，或妙、不妙，往來善處及不善處，隨此眾生之所作業，見其如真。」
<p/>蜱肆王復言：「沙門鳩摩羅迦葉雖作是說，但我如是見，如是說：無眾生生。」
<p/>尊者鳩摩羅迦葉告曰：「蜱肆！復更有惡而過此耶？」
<p/>蜱肆答曰：「如是，迦葉！復更有惡。迦葉！我有 *有司收捕罪人送詣我所，到已，白曰：『天王！此人有罪，願王治之！』我語彼曰：『取此罪人倒著鐵釜中，或著銅釜中，密蓋其口，於下燃火。下燃火已，觀視眾生入時出時，往來周旋。』彼受我教，取此罪人，倒著鐵釜中，或著銅釜中，密蓋其口，於下燃火。下燃火已，觀視眾生入時出時、往來周旋。迦葉！我作如是方便，不見眾生生。迦葉！因此事故，我作是念：無眾生生。」
<p/>尊者鳩摩羅迦葉告曰：「蜱肆！我今問汝，隨所解答。於意云何？若汝食好極美上饌，晝寢於床，汝頗曾憶於夢中見園觀浴池、林木華果、清泉長流，極意遊戲周旋往來耶？」
<p/>蜱肆答曰：「曾憶有之。」
<p/>迦葉復問：「若汝食好極美上饌，晝寢於床，爾時頗有直侍人不？」
<p/>答曰：「有也。」
<p/>迦葉復問：「若汝食好極美上饌，晝寢於床，當爾之時，左右直侍頗有見汝出入周旋往來時耶？」
<p/>蜱肆答曰：「正使異人亦不能見，況復左右直侍人耶？」
<p/>「蜱肆！汝應如是觀眾生生，莫如肉眼之所見也。蜱肆！若有沙門、梵志斷絕離欲，趣向離欲；斷絕離恚，趣向離恚；斷絕離癡，趣向離癡。彼以清淨天眼出過於人，見此眾生死時、生時，好色、惡色，或妙、不妙，往來善處及不善處，隨此眾生之所作業，見其如真。」
<p/>蜱肆王復言：「沙門鳩摩羅迦葉雖作是說，但我如是見，如是說：無眾生生。」
<p/>尊者鳩摩羅迦葉告曰：「蜱肆！復更有惡而過此耶？」
<p/>蜱肆答曰：「如是，迦葉！復更有惡。迦葉！我有 *有司，收捕罪人送詣我所，到已，白曰：『天王！此人有罪，願王治之！』我語彼曰：『取此罪人剝皮剔肉，截筋破骨，乃至於髓，求眾生生。』彼受我教，取此罪人剝皮剔肉，截筋破骨，乃至於髓，求眾生生。迦葉！我作如是方便求眾生生，而竟不<note n="m71.40"/>見眾生生。迦葉！因此事故，我作是念：無眾生生。」
<p/>尊者鳩摩羅迦葉告曰：「蜱肆！復聽我說喻，慧者聞喻則解其義。蜱肆！猶如事火編髮梵志<note n="m71.41"/>居近道邊，去彼不遠，有商人宿。時，諸<note n="m71.42"/>商人過夜平旦怱怱發去，忘一小兒。於是，事火編髮梵志早起案行商人宿處，見一小兒獨住失主，見已，念曰：今此小兒無所依怙，我不養者，必死無疑。便抱持去，還至本處而養長之。此兒轉大，諸根成就。爾時，事火編髮梵志彼於人間有小事緣，於是，事火編髮梵志敕年少曰：『我有小事暫出人間，汝當種火，慎莫令滅！若火滅者，汝可取此火鑽求之。』
<p/>「爾時，事火編髮梵志善教敕已，卽至人間。於後年少便出遊戲，火遂滅盡。彼還求火，卽取火鑽以用打地，而作是語：『火出！火出！』火竟不出。復於石上加力打之：『火出！火出！』火亦不出。火既不出，便破火鑽十片、百片，棄去坐地，愁惱而言：『不能得火，當如之何？』
<p/>「是時，事火編髮梵志彼於人間所作已訖，還歸本處，到已，問曰：『年少！汝不遊戲隨視種火，不令滅耶？』年少白曰：『尊者！我出遊戲，火後遂滅。我還求火，卽取火鑽以用打地而作是語：火出！火出！火竟不出。復於石上加力打之：火出！火出！火亦不出。火既不出，便破火鑽十片、百片，棄去坐地。尊者！我如是求，不能得火，當如之何？』
<p/>「爾時，事火編髮梵志便作是念：今此年少甚癡不達，不善曉解，無有智慧。所以者何？從無知火鑽作如是意求索火耶？於是，事火編髮梵志取燥火鑽火母，著地而以鑽之，卽便火出，轉轉熾盛，語年少曰：『年少！求火法應如是！不應如汝愚癡不達，無有智慧，從無知火鑽作如是意求索於火。』當知蜱肆亦復如是！愚癡不達，不善曉解，無有智慧，於無知死肉乃至骨髓求眾生生。蜱肆！汝應如是觀眾生生，莫如肉眼之所見也。蜱肆！若有沙門、梵志斷絕離欲，趣向離欲；斷絕離恚，趣向離恚；斷絕離癡，趣向離癡。彼以清淨天眼出過於人，見此眾生死時、生時，好色、惡色，或妙、不妙，往來善處及不善處，隨此眾生之所作業，見其如真。」
<p/>蜱肆王復言：「沙門鳩摩羅迦葉雖作是說，但我此見欲取、恚取、怖取、癡取，終不能捨。所以者何？若有他國異人聞之，便作是說：『蜱肆王有見長夜受持，彼為沙門鳩摩羅迦葉之所降伏、所治斷捨。迦葉！是故我此見欲取、恚取、怖取、癡取，終不能捨。」
<p/>尊者鳩摩羅迦葉告曰：「蜱肆！聽<note n="m71.43"/>我說喻，慧者聞喻則解其義。蜱肆！猶如朋友二人捨家治生，彼行道時，初見有麻甚多無主，一人見已，便語伴曰：『汝當知之：今此有麻甚多無主，我欲與汝共取，自重而擔，還歸可得資用。』便取重擔。彼於道路復見多有劫貝<note n="m71.44"/>紗縷及劫貝衣甚多無主，復見多銀亦無有主。一人見已，便棄麻擔取銀自重。復於道路見多金聚而無有主，時，擔銀人語擔麻者：『汝今當知：此金極多而無有主，汝可捨麻，我捨銀擔，我欲與汝共取此金，重擔而歸，可得供用。』彼擔麻者語擔銀人：『我此麻擔已好，裝治縛束已堅，從遠擔來，我不能捨，汝且自知，勿憂我也。』於是，擔銀人強奪麻擔，撲著於地而挽<note n="m71.45"/>壞之。彼擔麻者語擔銀人：『汝已如是 *挽壞我擔，我此麻擔縛束已堅，所來處遠，我要自欲擔此麻歸，終不捨之，汝且自知，勿憂我也。』
<p/>「彼擔銀人卽捨銀擔，便自取金重擔而還。擔金人歸，父母遙見擔金來歸，見已，嘆曰：『善來！賢子！快來！賢子！汝因是金快得生活，供養父母，供給妻子、奴婢、使人，復可布施沙門、梵志，作福昇上，善果善報，生天長壽。』彼擔麻者還歸其家，父母遙見擔麻來歸，見已，罵曰：『汝罪人來！無德人來！汝因此麻，不得生活，供養父母，供給妻子、奴婢、使人，又亦不得布施沙門及諸梵志，作福昇上，善果善報，生天長壽<note n="m71.46"/>。』當知蜱肆亦復如是！若汝此見欲取、恚取、怖取、癡取，終不捨者，汝便當受無量之惡，亦為眾人之所 *憎惡。」
<p/>蜱肆王復言：「沙門鳩摩羅迦葉雖作是說，但我此見欲取、恚取、怖取、癡取，終不能捨。所以者何？若有他國異人聞之，便作是說：『蜱肆王有見長夜受持，彼為沙門鳩摩羅迦葉之所降伏、所治斷捨。』迦葉！是故我此見欲取、恚取、怖取、癡取，終不能捨。」
<p/>尊者鳩摩羅迦葉告曰：「蜱肆！復聽我說喻，慧者聞喻則解其義。蜱肆！猶如商人與其大眾，有千乘車，行飢儉道。此大眾中而有兩主，彼作是念：我等何因得脫此難？復作是念：我此大眾應分為兩部，部各五百。彼商人眾便分為兩部，部各五百。於是，一商人主將五百乘至飢儉道，彼商人主常在前導，見有一人從傍道來，衣服盡濕，身黑頭黃，兩眼極赤，著蘅<note n="m71.47"/>華鬘<note n="m71.48"/>而乘驢車，泥著兩[車怱]<note n="m71.49"/>。彼商人主見，便問曰：『飢儉道中有天雨不？彼有新水、樵<note n="m71.50"/>及草耶？』彼人答曰：『飢儉道中天降<note n="m71.51"/>大雨，極有新水乃饒樵、草。諸賢！汝等可捨故水、樵、草，莫令乘乏<note n="m71.52"/>，汝等不久當得新水及好樵、草。』
<p/>「彼商人主聞已卽還，詣諸商人而告之曰：『我在前行，見有一人從傍道來，衣服盡濕，身黑頭黃，兩眼極赤，著蘅華 *鬘而乘驢車，泥著兩[車怱]。我問彼曰：飢儉道中有天雨不？彼有新水、樵及草耶？彼答我曰：飢儉道中天 *降大雨，極有新水乃饒樵、草。諸賢！汝等可捨故水、樵、草，莫令乘 *乏，汝等不久當得新水及好樵、草。諸商人！我等可捨故水、樵、草，如是不久當得新水、樵、草，莫令乘 *乏。』彼商人等𣈳便棄捨故水、樵、草，一日行道不得新水、樵、草，二日、三日……乃至七日行道，猶故不得新水、樵、草。過七日已，為食人鬼之所殺害。
<p/>「第二商人主便作是念：前商人主已過嶮難，我等今當以何方便復得脫難？第二商人主作是念已，與五百車卽便俱進至飢儉道。第二商人主自在前導，見有一人從傍道來，衣服盡濕，身黑頭黃，兩眼極赤，著蘅華 *鬘而乘驢車，泥著兩[車怱]。第二商人王見便問曰：『飢儉道中有天雨不？彼有新水、樵及草耶？』彼人答曰：『飢儉道中天降大雨，極有新水乃饒樵、草。諸賢！汝等可捨故水、樵、草，莫令乘 *乏，汝等不久當得新水及好樵、草。』
<p/>「第二商人主聞已卽還，詣諸商人而告之曰：『我在前行見有一人從傍道來，衣服盡濕，身黑頭黃，兩眼極赤，著蘅華 *鬘而乘驢車，泥著兩[車怱]。我問彼曰：飢儉道中有天雨不？彼有新水、樵及草耶？彼答我曰：飢儉道中天適大雨，極有新水乃饒樵、草。諸賢！汝等可捨故水、樵、草，莫令乘 *乏，汝等不久當得新水及好樵、草。諸商人！我等未可捨故水、樵、草，若得新水、樵、草，然後當棄。』彼不捨故水、樵、草，一日行道不得新水、樵、草，二日、三日……乃至七日行道，猶故不得新水、樵、草。第二商人主在前行時，見前第一商人主及諸商人為食人鬼之所殺害。第二商人主見已，語諸商人：『汝等看前商人主愚癡不達，不善曉解，無有智慧，既自殺身，復殺諸人。汝等商人若欲取前諸商人物，自恣取之。』當知蜱肆亦復如是！若汝此見欲取、恚取、怖取、癡取，終不捨者，汝便當受無量之惡，亦為眾人之所憎惡，猶前第一商人之主及諸商人。」
<p/>蜱肆王復言：「沙門鳩摩羅迦葉雖作是說，但我此見欲取、恚取、怖取、癡取，終不能捨。所以者何？若有他國異人聞之，便作是說：『蜱肆王有見長夜受持，彼為沙門鳩摩羅迦葉之所降伏、所治斷捨。』迦葉！是故我此見欲取、恚取、怖取、癡取，終不能捨。」
<p/>尊者鳩摩羅迦葉告曰：「蜱肆！復聽我說喻，慧者聞喻則解其義。蜱肆！猶如二人許戲<note n="m71.53"/>賭䴵，第一戲者並竊食之，食一、二、三，或至眾多。第二戲者便作是念：共此人戲，數數欺我而偷䴵食，或一、二、三，或至眾多。見如是已，語彼伴曰：『我今欲息，後當更戲。』於是，第二戲者離於彼處，便以毒藥用塗其䴵，塗已卽還，語其伴曰：『可來共戲！卽來共戲！』第一戲者復竊䴵食，或一、二、三，或至眾多。既食䴵已，卽便戴眼<note n="m71.54"/>吐沫欲死，於是，第二戲者向第一戲人卽說頌曰：
<p/>『此䴵毒藥塗，汝貪食不覺；
<p/>坐為䴵欺我，後必致苦患。』
<p/>「當知蜱肆亦復如是！若汝此見欲取、恚取、怖取、癡取，終不捨者，汝便當受無量之惡，亦為眾人之所憎惡，猶如戲人為䴵欺他，還自得殃。」
<p/>蜱肆王復言：「沙門鳩摩羅迦葉雖作是說，但我此見欲取、恚取、怖取、癡取，終不能捨。所以者何？若有他國異人聞之，便作是說：『蜱肆王有見長夜受持，彼為沙門鳩摩羅迦葉之所降伏、所治斷捨。』迦葉！是故我此見欲取、恚取、怖取、癡取，終不能捨。」
<p/>尊者鳩摩羅迦葉告曰：「蜱肆！復聽我說喻，慧者聞喻則解其義。蜱肆！猶養豬人，彼行路時，見有熇<note n="m71.55"/>糞甚多無主，便作是念：此糞可以養飽多豬，我寧可取自重而去。卽取負去，彼於中道遇天大雨，糞液<note n="m71.56"/>流漫，澆汙其身，故負持去，終不棄捨。彼則自受無量之惡，亦為眾人之所憎惡。當知蜱肆亦復如是！若汝此見欲取、恚取、怖取、癡取，終不捨者，汝便當受無量之惡，亦為眾人之所憎惡，猶養豬人。」
<p/>蜱肆王復言：「沙門鳩摩羅迦葉雖作是說，但我此見欲取、恚取、怖取、癡取，終不能捨。所以者何？若有他國異人聞之，便作是說：『蜱肆王有見長夜受持，彼為沙門鳩摩羅迦葉之所降伏、所治斷捨。』迦葉！是故我此見欲取、恚取、怖取、癡取，終不能捨。」
<p/>尊者鳩摩羅迦葉告曰：「蜱肆！復聽我說最後譬喻。若汝知者，善；若不知者，我不復說法。蜱肆！猶如大豬為五百豬王，行嶮難道，彼於中路<note n="m71.57"/>遇見一虎。豬見虎已，便作是念：若與鬪者，虎必殺我；若畏走者，然諸親族便輕慢我。不知今當以何方便得脫此難？作是念已，而語虎曰：『若欲鬪者，便可共鬪；若不爾者，借我道過。』彼虎聞已，便語豬曰：『聽汝共鬪，不借汝道。』豬復語曰：『虎！汝小住！待我被著祖父時鎧，還當共戰。』彼虎聞已，而作是念：彼非我敵，況祖父鎧耶？便語豬曰：『隨汝所欲！』豬卽還至本廁處所，婉<note n="m71.58"/>轉糞中，塗身至眼已，便往至虎所，語曰：『汝欲鬪者便可共鬪，若不爾者，借我道過。』虎見豬已，復作是念：我常不食雜小蟲者，以惜牙故，況復當近此臭豬耶？虎念是已，便語豬曰：『我借汝道，不與汝鬪。』豬得過已，則還向虎而說頌曰：
<p/>『虎汝有四足，我亦有四足；
<p/>汝來共我鬪，何意怖而走？』
<p/>「時，虎聞已，亦復說頌而答豬曰：
<p/>『汝毛竪森森，諸畜中下極；
<p/>豬汝可速去，糞臭不可堪。』
<p/>「時，豬自誇復說頌曰：
<p/>『摩竭、鴦二國，聞我共汝鬪；
<p/>汝來共我戰，何以怖而走？』
<p/>「虎聞此已，復說頌曰<note n="m71.59"/>：
<p/>『舉身毛皆汙，豬汝臭熏我；
<p/>汝鬪欲求勝，我今與汝勝。』」
<p/>尊者鳩摩羅迦葉告曰：「蜱肆！我亦如是，若汝此見欲取、恚取、怖取、癡取，終不捨者，汝便自受無量之惡，亦為眾人之所憎惡，猶如彼虎與豬勝也。」
<p/>蜱肆王聞已，白曰：「尊者初說日月喻時，我聞卽解，歡喜奉受，然我欲從尊者鳩摩羅迦葉求上復上妙智所說，是故我向問復問耳！我今自<note n="m71.60"/>歸尊者鳩摩羅迦葉。」
<p/>尊者鳩摩羅迦葉告曰：「蜱肆！汝莫歸我！我所歸佛，汝亦應歸。」
<p/>蜱肆王白曰：「尊者！我今自歸佛<note n="m71.61"/>、法及比丘眾，願尊者鳩摩羅迦葉為佛受我為優婆塞！從今日始，終身自歸，乃至命盡。尊者鳩摩羅迦葉！我從今日始行布施修福。」
<p/>尊者鳩摩羅迦葉問曰：「蜱肆！汝欲行施修福，施與幾人？能至幾時？」
<p/>蜱肆王白曰：「布施百人，或至千人；一日、二日，或至七日。」
<p/>尊者鳩摩羅迦葉告曰：「若王行施修福，布施百人，或至千人；一日、二日，或至七日者，諸方沙門、梵志盡聞：『蜱肆王有見長夜受持，彼為沙門鳩摩羅迦葉之所降伏、所治斷捨。』諸方聞已，盡當遠來，七日之中不及王施；若不得食王信施者，王便無福，不得長夜受其安樂。蜱肆王！猶如種子不碎不壞，不剖不坼<note n="m71.62"/>，非風非日，非水中傷，秋時好藏。若彼居士深耕良田，極治地已，隨時下種，然雨澤不適者，於蜱肆意云何？彼種可得生增長不？」
<p/>答曰：「不也。」
<p/>尊者鳩摩羅迦葉告曰：「蜱肆！汝亦如是！若行施修福，布施百人或至千人；一日、二日，或至七日者，諸方沙門、梵志盡聞：『蜱肆王有見長夜受持，彼為沙門鳩摩羅迦葉之所降伏、所治斷捨。』諸方聞已，盡當遠來，七日之中不及王施；若不得食王信施者，王便無福，不得長夜受其安樂。」
<p/>蜱肆王復問曰：「尊者！我當云何？」
<p/>尊者鳩摩羅迦葉告曰：「蜱肆！汝當行施修福，常供長齋。若蜱肆王行施修福，常供長齋者，諸方沙門、梵志聞：『蜱肆王有見長夜受持，彼為沙門鳩摩羅迦葉之所降伏、所治斷捨。』諸方聞已，盡當遠來，彼皆可得及王信施，王便有福，而得長夜受其安樂。蜱肆！猶如種子不碎不壞，不剖不 *坼，非風非日，非水中傷，秋時好藏。若彼居士深耕良田，極治地已，隨時下種，雨澤適者，於蜱肆意云何？彼種可得生增長不？」
<p/>答曰：「生也。」
<p/>尊者鳩摩羅迦葉告曰：「蜱肆！汝亦如是。若當行施修福，常供長齋者，諸方沙門、梵志聞：『蜱肆王有見長夜受持，彼為沙門鳩摩羅迦葉之所降伏、所治斷捨。』諸方聞已，盡當遠來，彼皆可得及王信施，王便有福，而得長夜受其安樂。」
<p/>於是，蜱肆王白曰：「尊者！我從今始行施修福，常供長齋。」
<p/>爾時，尊者鳩摩羅迦葉為蜱肆王及斯惒提梵志、居士說法，勸發渴仰，成就歡喜。無量方便，為彼說法，勸發渴仰，成就歡喜已，默然而住。於是，蜱肆王及斯惒提梵志、居士，尊者鳩摩羅迦葉為其說法，勸發渴仰，成就歡喜已，;卽從座<note n="m71.63"/>起，稽首尊者鳩摩羅迦葉足，繞三匝而去。
<p/>彼蜱肆王雖行施修福，然極惡;麁弊豆羹菜茹，唯一片薑，又復施以麁弊布衣。
<p/>時，監廚者名優多羅<note n="m71.64"/>，彼行施修福時，為蜱肆王囑語上座咒願：「此施若有福報者，莫令蜱肆王今世後世受。」蜱肆王聞優多羅行施修福時，常為囑上座咒願：「此施若有福報者，莫令蜱肆王今世後世受。」聞已，卽呼問曰：「優多羅！汝實行施修福時，為我囑上座咒願：『此施若有福報者，莫令蜱肆王今世後世受。』為如是耶？」
<p/>優多羅白曰：「實爾，天王！所以者何？天王雖行施修福，然極惡麁弊豆羹菜茹，唯一片薑。天王！此食尚不可以手觸，況復自食耶？天王施以麁弊布衣。天王！此衣尚不可<note n="m71.65"/>以腳躡，況復自著耶？我敬天王，不重所施，是故，天王！我不願此弊布施報令王受也。」
<p/>蜱肆王聞已，告曰：「優多羅！汝從今始，如我所食，當以飯食；如我著衣，當以布施。」於是，優多羅從是已後，如王所食，便以飯食；如王所衣，便以布施。
<p/>爾時，優多羅因為蜱肆王監行布施故，身壞命終，生四王天<note n="m71.66"/>中。彼蜱肆王以不至心行布施故，身壞命終，生榵樹林空宮殿<note n="m71.67"/>中。尊者橋㷿鉢帝<note n="m71.68"/>數往遊行彼*榵樹林空宮殿中，尊者橋㷿鉢帝遙見蜱肆王，卽便問曰：「汝是誰耶？」
<p/>蜱肆王答曰：「尊者橋㷿鉢帝！頗聞閻浮洲中有斯惒<note n="m71.69"/>提王，名蜱肆耶？」
<p/>尊者橋㷿鉢帝答曰：「我聞閻浮洲中斯  *惒提有王，名蜱肆。」
<p/>蜱肆王白曰：「尊者橋㷿鉢帝！我卽是也，本名蜱肆王。」
<p/>尊者橋㷿鉢帝復問曰：「蜱肆王如是見，如是說：『無有後世，無眾生生。』彼何由生此？依<note n="m71.70"/>四王天小 *榵樹林空宮殿中？」
<p/>蜱肆王白曰：「尊者橋㷿鉢帝！我本實有是見，然為尊者沙門鳩摩羅迦葉之所降伏、所治斷捨。若尊者橋㷿鉢帝還下閻浮洲者，願遍告語閻浮洲人<note n="m71.71"/>：『若行施修福時，當至心與，自手與，自往與，至信與，知有業、有業報與。所以者何？莫令以是受布施報如斯 *噏提蜱肆王也！蜱肆王者是布施主，以不至心行施與故，生依四王天小 *榵樹林空宮殿中。』」爾時，尊者橋㷿;鉢帝默然而受。
<p/>於是，尊者橋㷿鉢帝有時來下至閻浮洲，則遍告諸<note n="m71.72"/>閻浮洲人：「至心施與，自手與，自往與，至信與，知有業、有業報與。所以者何？莫令以是受布施報如斯 *惒提蜱肆王也！蜱肆王者是布施主，以不至心行施與故，生依四王天小 *榵樹林空宮殿中。」
<p/>尊者鳩摩羅迦葉所說如是，蜱肆王、斯惒提梵志、居士及諸比丘聞尊者鳩摩羅迦葉所說，歡喜奉行！
<p/>蜱肆經<note n="m71.73"/>第十四<note n="m71.74"/>竟<note n="m71.75"/>（萬三百六十七字<note n="m71.76"/>）
<p/>中阿含經卷第十六<note n="m71.77"/>（萬三百六十七字<note n="m71.78"/>）
<p/> *中阿含王相應<note n="m71.79"/>品第六<note n="m71.80"/>竟（五萬三千五百五十六字<note n="m71.81"/>）（第二小土城誦<note n="m71.82"/>）
　　中阿含<note n="m72.1"/>長壽王品第七<note n="m72.2"/>（有十五經<note n="m72.3"/>，第二小土城誦。）
<p/>長壽‧天‧八念，淨不移動道，
<p/>郁伽<note n="m72.4"/>支羅說，娑雞三族姓，
<p/>梵天迎請<note n="m72.5"/>佛，勝天‧迦<note n="m72.6"/>絺那，
<p/>念身‧支離彌，上尊長老眠，
<p/>無刺及真人，說處最在後。
<sid n="m72"/>（七二） *中阿含長壽王品長壽王本起經<note n="m72.7"/>第一
<p/>我聞如是：
<p/>一時，佛遊拘舍彌<note n="m72.8"/>，在瞿師羅園<note n="m72.9"/>。
<p/>爾時，拘舍彌諸比丘數共拟諍，於是，世尊告拘舍彌諸比丘曰：「比丘！汝等莫共鬪諍！所以者何？
<p/>「若以諍止諍，至竟不見止；
<p/>唯忍能止諍，是法可尊貴。
<p/>「所以者何？昔過去時，有拘娑羅<note n="m72.10"/>國王，名曰長壽<note n="m72.11"/>；復有加赦<note n="m72.12"/>國王，名梵摩達哆<note n="m72.13"/>。彼二國王常共戰諍，於是，加赦國王梵摩達哆興四種軍──象軍、馬軍、車軍、步軍；興四種軍已，加赦國王梵摩達哆自引軍往，欲與拘娑羅國王長壽共戰。拘娑羅國王長壽聞加赦國王梵摩達哆興四種軍──象軍、馬軍、車軍、步軍；興四種軍已，來與我戰。拘娑羅國王長壽聞已，亦興四種軍──象軍、馬軍、車軍、步軍；興四種軍已，拘娑羅國王長壽自引軍出，往至界上，列陣共戰，卽摧破之。於是，拘娑羅國王長壽盡奪取彼梵摩達哆四種軍──象軍、馬軍、車軍、步軍，乃復生擒加赦國王梵摩達哆身。得已，卽放而語彼曰：『汝窮厄人！今原赦汝，後莫復作！』
<p/>「加赦國王梵摩達哆復再三興四種軍──象軍、馬軍、車軍、步軍；興四種軍已，復自引軍往與拘娑羅國王長壽共戰。拘娑羅國王長壽聞加赦國王梵摩達哆復興四種軍──象軍、馬軍、車軍、步軍，興四種軍已，來與我戰。拘娑羅國王長壽聞已，便作是念：我已克<note n="m72.14"/>彼，何須復 *克？我已伏彼，何足更伏？我已害彼，何須復害？但以空弓，足能伏彼。拘娑羅國王長壽作是念已，晏<note n="m72.15"/>然不復興四種軍──象軍、馬軍、車軍、步軍，亦不自往。於是，加赦國王梵摩達哆得來破之，盡奪取拘娑羅國王長壽四種軍眾──象軍、馬軍、車軍、步軍。
<p/>「於是，拘娑羅王長壽聞加赦國王梵摩達哆來，盡奪取我四種軍眾──象軍、馬軍、車軍、步軍已，復作是念：鬪為甚奇！鬪為甚惡！所以者何？ *克當復克<note n="m72.16"/>，伏當復伏，害當復害，我今寧可獨將一妻，共乘一車，走至波羅㮈<note n="m72.17"/>。於是，拘娑羅國王長壽卽獨將妻，共乘一車，走至波羅㮈。拘娑羅國王長壽復作是念：我今寧可至村村邑邑，受學博聞。拘娑羅國王長壽作是念已，卽便往至村村邑邑，受學博聞。以博聞故，卽轉名為長壽博士。
<p/>「長壽博士復作是念：所為學者，我今已得，我寧可往波羅㮈都邑中，住街街巷巷，以歡悅顏色作妙音伎，如是波羅㮈諸貴豪族聞已，當極歡喜而自娛樂。長壽博士作是念已，便往至<note n="m72.18"/>波羅㮈都邑中，住街街巷巷，以歡悅顏色作妙音伎，如是波羅㮈諸貴豪族聞已，極大歡喜而自娛樂。於是，加赦國王梵摩達哆外眷屬聞，中眷屬、內眷屬及梵志國師展轉悉聞。梵志國師聞已，便呼見之。於是，長壽博士往詣梵志國師所，向彼而立，以歡悅顏色作妙音伎。梵志國師聞已，極大歡喜而自娛樂。於是，梵志國師告長壽博士：『汝從今日可依我住，當相供給。』長壽博士白曰：『尊者！我有一妻，當如之何？』梵志國師報曰：『博士！汝可將來依我家住，當供給之。』於是，長壽博士卽將其妻依梵志國師家住，梵志國師𣈳便供給彼。
<p/>「於後時長壽博士妻心懷憂慼，作如是念：欲令四種軍陣列鹵簿<note n="m72.19"/>，拔白露刃，徐詳<note n="m72.20"/>而過，我欲遍觀，亦復欲得磨刀水飲<note n="m72.21"/>。長壽博士妻作是念已，便白長壽博士：『我心懷憂慼，作如是念：欲令四種軍陣列鹵簿，拔白露刃，徐 *詳而過，我欲遍觀，亦復欲得磨刀水飲。』長壽博士卽告妻曰：『卿莫作是念！所以者何？我等今為梵摩達哆王所破壞，卿當何由得見四種軍陣列鹵簿，拔白露刃，徐詳<note n="m72.22"/>而過，我欲遍觀，亦復欲得磨刀水飲耶？』妻復白曰：『尊若能得者，我有活望；若不得者，必死無疑。』
<p/>「長壽博士卽便往詣梵志國師所，向彼而立，顏色愁慘，以惡微聲作諸音伎，梵志國師聞已不得歡喜。於是，梵志國師問曰：『博士！汝本向我立，以歡悅顏色作妙音伎，我聞已極大歡喜而自娛樂。汝今何以向我立，顏色愁慘，以惡微聲作諸音伎？我聞已不得歡喜。長壽博士！汝身無疾患，意無憂慼耶？』長壽博士白曰：『尊者！我身無患，但意有憂慼耳！尊者！我妻心懷憂慼，作如是念：我欲得四種軍陣列鹵簿，拔白露刃，徐 *詳而過，我欲遍觀，亦復欲得磨刀水飲。我卽報妻曰：卿莫作是念！所以者何？我今如此，卿當何由得四種軍陣列鹵簿，拔白露刃，徐 *詳而過，我欲遍觀，亦復欲得磨刀水飲耶？妻復白我曰：尊若能得者，我有活望；若不得者，必死無疑。尊者！若妻不全，我亦無理。』
<p/>「梵志國師問曰：『博士！汝妻可得見不？』白曰：『尊者！可得見耳！』於是，梵志國師將長壽博士往至妻所。是時，長壽博士妻懷有德子，梵志國師見長壽博士妻懷有德子故，便以右膝跪地，叉手向長壽博士妻，再三稱說：『生拘娑羅國王<note n="m72.23"/>！生拘娑羅國王！』教敕左右曰：『莫令人知。』梵志國師告曰：『博士！汝勿憂慼！我能令汝妻得見四種軍陣列鹵簿，拔白露刃，徐 *詳而過，亦能令得磨刀水飲。』
<p/>「於是，梵志國師往詣加赦國王梵摩達哆所，到已，白曰：『天王！當知有德星現，唯願天王嚴四種軍，陣列鹵簿，拔白露刃，徐 *詳導引，出曜軍威，以水磨刀。唯願天王自出觀視！天王！若作是者，必有吉應。』加赦國王梵摩達哆卽敕主兵臣：『卿！今當知有德星現，卿宜速嚴四種之軍，陣列鹵簿，拔白露刃，徐 *詳導引，出曜軍威，以水磨刀，我自出觀。若作是者，必有吉應。』時，主兵臣𣈳受王教，嚴四種軍，陣列鹵簿，拔白露刃，徐 *詳導引，出曜軍威，以水磨刀，梵摩達哆卽自出觀。
<p/>「因是長壽博士妻得見四種軍陣列鹵簿，拔白露刃，徐 *詳導引，出曜軍威，并亦復得磨刀水飲。飲磨刀水已，憂慼卽除，尋生德子，便為作字，名長生童子，寄人密養，漸已長大。長生童子若諸剎利頂生王者，整御天下得大國土，種種伎<note n="m72.24"/>藝，乘象、騎馬、調御、馳驟、射戲、手搏、擲羂<note n="m72.25"/>、擲鉤、乘車<note n="m72.26"/>、坐輦，如是種種諸妙 *伎藝皆善知之。若干種妙觸事殊勝，猛毅超世，聰明挺出，幽微隱遠，無不博達。
<p/>「於是，梵摩達哆聞拘娑羅國王長壽彼作博士，轉名在此波羅儎城中。梵摩達哆卽敕左右：『卿等速往收拘娑羅國王長壽，反縛兩手，令彼騎驢，打破敗鼓，聲如驢鳴，遍宣令已，從城南門出，坐高標下，詰問其辭。』左右受教，卽便往收拘娑羅國王長壽，反縛兩手，令彼騎驢，打破敗鼓，聲如驢鳴，遍宣令已，從城南門出，坐高標下，詰問其辭。是時，長生童子尋隨父後，或在左右而白父曰：『天王勿怖！天王勿怖！我卽於此，必能拔濟！必能拔濟！』拘娑羅王長壽告曰：『童子可忍！童子可忍！莫起怨詰，但當行慈。』眾人聞長壽王而作此語，便問於王：『所道何等？』王答眾人曰：『此童子聰明，必解我語。』
<p/>「爾時，長生童子勸波羅㮈城中諸貴豪族：『諸君！行施修福，為拘娑羅國王長壽咒願；以此施福，願拘娑羅國王長壽令安隱，得解脫！』於是，波羅㮈城中諸貴豪族為長生童子所勸，行施修福，為拘娑羅國王長壽咒願；以此施福，願拘娑羅國王長壽令安隱，得解<note n="m72.27"/>脫！加赦國王梵摩達哆聞此波羅㮈諸貴豪族行施修福，為拘娑羅國王長壽咒願；以此施福願拘娑羅國王長壽令安隱，得解脫！聞卽大怖，身毛皆竪：『莫令此波羅㮈城中諸貴豪族反於我耶？且置彼事，我今急當先滅此事。』於是，加赦國王梵摩達哆教敕左右：『汝等速去！殺拘娑羅國王長壽，斬作七段。』左右受教，卽便速往，殺長壽王，斬作七段。
<p/>「於是，長生童子勸波羅㮈城中諸貴豪族而作是語：『諸君看此！加赦國王梵摩達哆酷暴無道，彼取我父拘娑羅國王長壽無過之人，奪取其國倉庫財物，怨酷枉殺，斬作七段。諸君可往，以新繒疊<note n="m72.28"/>收斂我父，取七段屍，以一切香、香木積聚而闍維<note n="m72.29"/>之，立於廟堂。為我作書與梵摩達哆言：拘娑羅國王長生童子，彼作是語：汝不畏後為子孫作患耶？』於是，波羅㮈諸貴豪族為長生童子所勸，以新繒 *疊卽往斂，取彼七段屍，以一切香、香木積聚而闍維之，為立廟堂，亦為作書與梵摩達哆言：『拘娑羅國王長生童子，彼作是語：汝不畏後為子孫作患耶？』
<p/>「於是，長壽王妻告長生童子曰：『汝當知此加赦國王梵摩達哆酷暴無道，彼取汝父拘娑羅國王長壽無過之人，奪取其國倉庫財物，怨酷枉殺，斬作七段。童子汝來！共乘一車，走出波羅㮈。若不去者，禍將及汝。』於是，長壽王妻與長生童子共乘一車，走出波羅㮈。爾時，長生童子作如是念：我寧可往至村村邑邑，受學博聞。長生童子作是念已，便往至村村邑<note n="m72.30"/>邑，受學博聞。以博聞故，卽轉名為長生博士。
<p/>「長生博士復作是念：所為學者，我今已得，我寧可往波羅㮈都邑中，住街街巷<note n="m72.31"/>巷，以歡悅顏色作妙音伎，如是波羅㮈諸貴豪族聞已，當大歡喜而自娛樂。長生博士作是念已，便往至波羅㮈都邑中，住街 *街巷巷，歡悅顏色作妙音伎，如是波羅㮈諸貴豪族聞已，極大歡喜<note n="m72.32"/>而自娛樂。於是，加赦國王梵摩達哆外眷屬聞，中眷屬、內眷屬、梵志國師，展轉乃至加赦國王梵摩達哆聞，便呼見。
<p/>「於是，長生博士卽往詣加赦國王梵摩達哆所，向彼而立，以歡悅顏色作妙音伎。如是加赦國王梵摩達哆聞已，極大歡喜而自娛樂。於是，加赦國王梵摩達哆告曰：『博士！汝從今日可依我住，當相供給。』於是，長生博士卽依彼住，加赦國王梵摩達哆卽供給之。後遂信任，一以委付，卽持衛身刀劍授與長生博士。
<p/>「爾時，加赦國王梵摩達哆便敕御者：『汝可嚴駕，我欲出獵。』御者受教，卽便嚴駕訖，還白曰：『嚴駕已辦<note n="m72.33"/>，隨天王意。』於是，加赦國王梵摩達哆便與長生博士共乘車出。長生博士𣈳作是念：此加赦國王梵摩達哆酷暴無道，彼取我父拘娑羅國王長壽無過之人，奪取其國倉庫財物，怨酷枉殺，斬作七段；我今寧可御車，使離四種軍眾各在異處。長生博士作是念已，卽便御車離四種軍，各在異處。
<p/>「彼時，加赦國王梵摩達哆冒涉塗路，風熱所逼，煩悶渴乏，疲極欲臥，卽便下車，枕長生<note n="m72.34"/>博士膝眠。於是，長生博士復作是念：此加赦國王梵摩達哆酷暴無道，彼取我父無過之人，奪取其國倉庫財物，怨酷枉殺，斬作七段；然于<note n="m72.35"/>今日已在我手，但當報怨！長生博士作是念已，卽拔利刀，著加赦國王梵摩達哆頸上而作是語：我今殺汝！我今殺汝！長生博士復作是念：我為不是！所以者何？憶父昔日在標下時，臨終語我：『童子可忍！童子可忍！莫起怨結，但當行慈。』憶已，舉刀還內鞘中。
<p/>「彼時，加赦國王梵摩達哆夢見拘娑羅國王長壽兒長生童子，手拔利刀，著我頸上而作此言<note n="m72.36"/>：『我今殺汝！我今殺汝！』見已恐怖，身毛皆;竪，便疾驚寤<note n="m72.37"/>，起語長生博士：『汝今當知我於夢中，見拘娑羅國王長壽兒長生童子，手拔利刀，著我頸上而作是言<note n="m72.38"/>：我今殺汝！我今殺汝！』長生博士聞已，白曰：『天王勿怖！天王勿怖！所以者何？彼拘娑羅國王長壽兒長生童子者，卽我身是。天王！我作是念：加赦國王梵摩達哆酷暴無道，彼取我父無過之人，奪取其國倉庫財物，怨酷枉殺，斬作七段；而 *于今日已在我手，但當報怨！天王！我拔利刃，著王頸上而作是語：我今殺汝！我今殺汝！天王！我復作是念：我為不是！所以者何？憶父昔日在標下時，臨終語我：童子可忍！童子可忍！莫起怨結，但當行慈。憶已舉刀還內鞘中。』
<p/>「加赦國王梵摩達哆語曰：『童子！汝作是說：童子可忍！童子可忍！我已知<note n="m72.39"/>此義。童子又言：莫起怨結，但當行慈者，此謂何義？』長生童子答曰：『天王！莫起怨結，但當行慈者，卽謂此也。』加赦國王梵摩達哆聞已，語曰：『童子！從今日始，我所領國盡以相與，汝父本國還持付卿。所以者何？汝所作甚難，乃惠我命。』長生童子聞已，白曰：『天王本國自屬天王，我父本國可以見還！』
<p/>「於是，加赦國王梵摩達哆與長生童子共載還歸，入波羅㮈城，坐正殿上，告諸臣曰：『卿等若見拘娑羅國王長壽兒長生童子者，當云何耶？』諸臣聞已，或有白曰：『天王！若見彼者，當截其手！』或復作是語：『天王！若見彼者，當截其足！』或復作是語：『當斷其命！』加赦國王梵摩達哆告諸臣曰：『卿等欲見<note n="m72.40"/>拘娑羅國王長壽兒長生童子者，卽此是也。汝等莫起惡意向此童子。所以者何？此童子所作甚難，惠與我命。』於是，加赦國王梵摩達哆以王沐浴浴長生童子，塗以王香，衣以王服<note n="m72.41"/>，令坐金御床，以女妻之，還其本國。
<p/>「比丘！彼諸國王剎利頂生王，為大國主，整御天下，自行忍辱，復稱歎忍；自行慈心，復稱歎慈；自行恩惠，復稱恩惠。諸比丘！汝亦應如是，至信、捨家、無家、學道，當行忍辱，復稱歎忍；自行慈心，復稱歎慈；自行恩惠，復稱恩惠。」
<p/>於是，諸比丘聞佛所說，有作是言：「世尊法主<note n="m72.42"/>今且住也，彼導<note n="m72.43"/>說我，我那得不 *導說彼<note n="m72.44"/>。」
<p/>於是，世尊不悅可拘舍彌諸比丘所行威儀、禮節、所學、所習，卽從座<note n="m72.45"/>起，而說頌曰：
<p/>「以若干言語，破壞最尊眾；
<p/>破壞聖眾時，無有能訶止。
<p/>碎身至斷命，奪象牛馬財；
<p/>破國滅亡盡，彼猶故和解。
<p/>況汝小言罵，不能制和合；
<p/>若不思真義，怨結焉得息<note n="m72.46"/>？
<p/>罵詈責數說，而能制和合；
<p/>若思真實義，怨結必得息。
<p/>若以諍止諍，至竟不見止；
<p/>唯忍能止諍，是法可尊貴。
<p/>瞋向慧真人，口說無賴言；
<p/>誹謗牟尼聖，是下賤非智。
<p/>他人不解義，唯我獨能知；
<p/>若有能解義，彼恚便得息。
<p/>若得定為侶，慧者共修善；
<p/>捨本所執意，歡喜常相隨<note n="m72.47"/>。
<p/>若不得定伴，慧者獨修善；
<p/>如王嚴治國，如象獨在野。
<p/>獨行莫為惡，如象獨在野；
<p/>獨行為善勝，勿與惡共會。
<p/>學不得善友，不與己等者；
<p/>當堅意獨住，勿與惡共會<note n="m72.48"/>。」
<p/>爾時，世尊說此頌已，卽以如意足乘虛<note n="m72.49"/>而去，至婆羅樓羅村<note n="m72.50"/>。於是，婆羅樓羅村有尊者婆咎<note n="m72.51"/>釋家子，晝夜不眠，精勤行道，志行常定，住道品法<note n="m72.52"/>。尊者釋家子遙見佛來，見已往迎，攝佛衣鉢，為佛敷床，汲水洗足。佛洗足已，坐尊者釋家子婆咎座，坐已，告曰：「婆咎比丘！汝常安隱，無所乏耶？」
<p/>尊者釋家子婆咎白曰：「世尊！我常安隱，無有所乏。」
<p/>世尊復問：「婆咎比丘！云何安隱，無所乏耶？」
<p/>尊者婆咎白曰：「世尊！我晝夜不眠，精勤行道，志行常定<note n="m72.53"/>，住道品法。世尊！如是我常安隱，無有所乏。」
<p/>世尊復念：此族姓子遊行安樂，我今寧可為彼說法。作是念已，便為尊者婆咎說法，勸發渴仰，成就歡喜。無量方便為彼說法，勸發渴仰，成就歡喜已，從 *座起去，往至護寺林<note n="m72.54"/>。入護寺林中，至一樹下，敷尼師檀<note n="m72.55"/>，結跏趺坐。
<p/>世尊復念：我已得脫彼拘舍彌諸比丘輩，數數鬪訟，相伏相憎，相瞋共諍，我不喜念彼方，謂拘舍彌諸比丘輩所住處也。當爾之時，有一大象為眾象王，彼離象眾而獨遊行，亦至護寺林。入護寺林中，至賢娑羅<note n="m72.56"/>樹，倚賢娑羅樹立。爾時，大象而作是念：我已得脫彼羣象輩，牝象、牡象、大小象子，彼羣象輩常在前行，草為之蹋，水為之渾。我於爾時，食彼<note n="m72.57"/>蹋草，飲渾濁水，我今飲食新草、清水。
<p/>於是，世尊以他心智，知彼大象心之所念，卽說頌曰：
<p/>「一象與象等，成身具足牙；
<p/>以心與心等，若樂獨住林。」
<p/>於是，世尊從護寺林攝衣持鉢，往至般那蔓闍寺林<note n="m72.58"/>。爾時，般那蔓闍寺林有三族姓子共在中住，尊者阿那律陀<note n="m72.59"/>、尊者難提<note n="m72.60"/>、尊者金毘羅<note n="m72.61"/>。彼尊者等所行如是：若彼乞食有前還者，便敷床，汲水出，洗足器，安洗足橙<note n="m72.62"/>，及拭腳巾、水瓶、澡罐<note n="m72.63"/>。若所乞食能盡食者，便盡食之；若有餘者，器盛覆舉。食訖收鉢，澡洗手足，以尼師檀<note n="m72.64"/>著於肩上，入室宴坐。若彼乞食有後還者，能盡食者，亦盡食之；若不足者，取前餘食，足而食之。若有餘者，便瀉<note n="m72.65"/>著淨地，及無蟲水中。取彼食器，淨洗拭已，舉著一面，收捲<note n="m72.66"/>床席<note n="m72.67"/>，斂洗足橙<note n="m72.68"/>，收拭腳巾，舉洗足器，及水瓶、澡罐。掃灑食堂，糞除淨已，收舉衣鉢，澡洗手足，以尼師 *檀著於肩上，入室宴坐。彼尊者等至於晡時，若有先從宴坐起者，見水瓶、澡 *罐空無有水，便持行取。若能勝者，便舉持來，安著一面。若不能勝，則便以手招一比丘，兩人共舉，持著一面，各不相語，各不相問。彼尊者等五日一集，或共說法，或聖默然。
<p/>於是，守林人遙見世尊來，逆訶止曰：「沙門！沙門！莫入此林！所以者何？今此林中有三族姓子，尊者阿那律陀、尊者難提、尊者金毘羅，彼若見汝，或有不可。」
<p/>世尊告曰：「汝守林人！彼若見我，必可，無不可。」
<p/>於是，尊者阿那律陀遙見世尊來，卽訶彼曰：「汝守林人！莫訶世尊！汝守林人！莫止善逝！所以者何？是我尊來，我善逝來。」尊者阿那律陀出迎世尊，攝佛衣鉢，尊者難提為佛敷床，尊者金毘羅為佛取水。
<p/>爾時，世尊洗手足已，坐彼尊者所敷之座，坐已，問曰：「阿那律陀！汝常安隱，無所乏耶？」
<p/>尊者阿那律陀白曰：「世尊！我常安隱，無有所乏。」
<p/>世尊復問阿那律陀：「云何安隱，無所乏耶？」
<p/>尊者阿那律陀白曰：「世尊！我作是念：我有善利，有大功德，謂我與如是梵行共行。世尊！我常向彼梵行行慈身業，見與不見，等無有異；行慈口業、行慈意業，見與不見，等無有異。世尊！我作是念：我今寧可自捨己心，隨彼諸賢心。世尊！我便自捨己心，隨彼諸賢心。世尊！我未曾有一不可心。世尊！如是我常安隱，無有所乏。」問尊者難提，答亦如是。
<p/>復問尊者金毘羅曰：「汝常安隱，無所乏耶？」
<p/>尊者金毘羅白曰：「世尊！我常安隱，無有所乏。」
<p/>問曰：「金毘羅！云何安隱，無所乏耶？」尊者金毘羅白曰：「世尊！我作是念：我有善利，有大功德，謂我與如是梵行共行。世尊！我常向彼梵行行慈身業，見與不見，等無有異；行慈口業、行慈意業，見與不見，等無有異。世尊！我作是念：我今寧可自捨己心，隨彼諸賢心。世尊！我便自捨己心，隨彼諸賢心。世尊！我未曾有一不可心。世尊！如是我常安隱，無有所乏。」
<p/>世尊歎曰：「善哉！善哉！阿那律陀！如是汝等常共和合，安樂無諍，一心一師，合一水乳，頗得人上之法<note n="m72.69"/>而有差降安樂<note n="m72.70"/>住止耶？」
<p/>尊者阿那律陀白曰：「世尊！如是我等常共和合，安樂無諍，一心一師，合一水乳，得人上之法而有差降安樂住止。世尊！我等得光明便見色，彼見色光明尋復滅<note n="m72.71"/>。」
<p/>世尊告曰：「阿那律陀！汝等不達此相，謂相得光明而見色者，彼見色光明尋復滅。阿那律陀！我本未得覺無上正真道時，亦得光明而見色，彼見色光明尋復滅。阿那律陀！我作是念：我心中有何患？令我失定而滅眼，眼滅已，我本所得光明而見色，彼見色光明尋復滅？阿那律陀！我行精勤無懈怠，身止住，有正念正智，無有愚癡，得定一心。阿那律陀！我作是念：我行精勤無懈怠，身止住，有正念正智，無有愚癡，得定一心，若世中無道<note n="m72.72"/>，我可見可知彼耶？我心中生此疑患<note n="m72.73"/>，因此疑患故，便失定而滅眼，眼滅已，我本所<note n="m72.74"/>得光明而見色，彼見色光明尋復滅。阿那律陀！我今要當作是念：我心中不生疑患。阿那律陀！我欲不起此患故，便在遠離獨住，心無放逸，修行精勤。因在遠離獨住，心無放逸，修行精勤故，便得光明而見色，彼見色光明尋復滅。
<p/>「阿那律陀！我復作是念：我心中有何患？令我失定而滅眼，眼滅已，我本所得光明而見色，彼見色光明尋復滅？阿那律陀！我復作是念：我心中生無念患<note n="m72.75"/>，因此無念患故，便失定而滅眼，眼滅已，我本所得光明而見色<note n="m72.76"/>，彼見色光明尋復滅。阿那律陀！我今要當作是念：我心中不生疑患，亦不生無念患。阿那律陀！我欲不起此患故，便在遠離獨住，心無放逸，修行精勤。因在遠離獨住，心無放逸，修行精勤故，便得光明而見色，彼見色光明尋復滅。
<p/>「阿那律陀！我復作是念：我心中有何患？令<note n="m72.77"/>我失定而滅眼，眼滅已，我本所得光明而見色，彼見色光明尋復滅？阿那律陀！我復作是念：我心中生身病想患，因此身病想患故，便失定而滅眼，眼滅已，我本所得光明而見色，彼見色光明尋復滅。阿那律陀！我今要當作是念：我心中不生疑患，不生無念患，亦不生身病想患。阿那律陀！我欲不起此患故，便在遠離獨住，心無放逸，修行精勤。因在遠離獨住，心無放逸，修行精勤故，便得光明而見色，彼見色光明尋復滅。
<p/>「阿那律陀！我復作是念：我心中有何患？令我失定而滅眼，眼滅已，我本所得光明而見色，彼見色光明尋復滅？阿那律陀！我復作是念：我心中生睡眠患<note n="m72.78"/>，因此睡眠患故，便失定而滅眼，眼滅已，我本所得光明而見色，彼見色光明尋復滅。阿那律陀！我今要當作是念：我心中不生疑患，不生無念患，不生身病想患，亦不生睡眠患。阿那律陀！我欲不起此患故，便在遠離獨住，心無放逸，修行精勤。因在遠離獨住，心無放逸，修行精勤故，便得光明而見色，彼見色光明尋復滅。
<p/>「阿那律陀！我復作是念：我心中有何患？令我失定而滅眼，眼滅已，我本所得光明而見色，彼見色光明尋復滅？阿那律陀！我復作是念：我心中生過精勤患<note n="m72.79"/>，因此過精勤患故，便失定而滅眼，眼滅已，我本所得光明而見色，彼見色光明尋復滅。阿那律陀！猶如力士捉蠅太急，蠅卽便死。如是，阿那律陀！我心中生過精勤患，因此過精勤患故，便失定而滅眼，眼滅已，我本所得光明而見色，彼見色光明尋復滅。阿那律陀！我今要當作是念：我心中不生疑患，不生無念患，不生身病想患，不生睡眠患，亦不生過精勤患。阿那律陀！我欲不起此患故，便在遠離獨住，心無放逸，修行精勤。因在遠離獨住，心無放逸，修行精勤故，便得光明而見色，彼見色光明尋復滅。
<p/>「阿那律陀！我復作是念：我心中有何患？令我失定而滅眼，眼滅已，我本所得光明而見色，彼見色光明尋復滅？阿那律陀！我復作是念：我心中生太懈怠患<note n="m72.80"/>，因此太懈怠患故，便失定而滅眼，眼滅已，我本所得光明而見色，彼見色光明尋復滅。阿那律陀！猶如力士捉蠅太緩，蠅便飛去。阿那律陀！我心中生太懈怠患，因此太懈怠患故，便失定而滅眼，眼滅已，我本所得光明而見色，彼見色光明尋復滅。阿那律陀！我今要當作是念：我心中不生疑患，不生無念患，不生身病想患，不生睡眠患，不生太精勤患，亦不生太懈怠患。阿那律陀！我欲不起此患故，便在遠離獨住，心無放逸，修行精勤。因在遠離獨住，心無放逸，修行精勤故，便得光明而見色，彼見色光明尋復滅。
<p/>「阿那律陀！我復作是念：我心中有何患？令我失定而滅眼，眼滅已，我本所得光明而見色，彼見色光明尋復滅？阿那律陀！我復作是念：我心中生恐怖患<note n="m72.81"/>，因此恐怖患故，便失定而滅眼，眼滅已，我本所得光明而見色，彼見色光明尋復滅。阿那律陀！猶如人行道，四方有怨賊來，彼人見已，畏懼恐怖，舉身毛竪。如是，阿那律陀！我心中生恐怖患，因此恐怖患故，便失定而滅眼，眼滅已，我本所得光明而見色，彼見色光明尋復滅。阿那律陀！我今要當作是念：我心中不生疑患，不生無念患，不生身病想患，不生睡眠患，不生太<note n="m72.82"/>精勤患，不生太懈怠患，亦不生恐怖患。阿那律陀！我欲不起此患故，便在遠離獨住，心無放逸，修行精勤。因在遠離獨住，心無放逸，修行精勤故，便得光明而見色，彼見色光明尋復滅。
<p/>「阿那律陀！我復作是念：我心中有何患？令我失定而滅眼，眼滅已，我本所得光明而見色，彼見色光明尋復滅？阿那律陀！我復作是念：我心中生喜悅患<note n="m72.83"/>，因此喜悅患故，便失定而滅眼，眼滅已，我本所得光明而見色，彼見色光明尋復滅。阿那律陀！猶若如人本求一寶藏，頓得四寶藏，彼見已，便生悅歡喜。如是，阿那律陀！我心中生喜悅患，因此喜悅患故，便失定而滅眼，眼滅已，我本所得光明而見色，彼見色光明尋復滅。阿那律陀！我今要當作是念：我心中不生疑患，不生無念患，不生身病想患，不生睡眠患，不生太精勤患，不生太懈怠患，不生恐怖患，亦不生喜悅患。阿那律陀！我欲不起此患故，便在遠離獨住，心無放逸，修行精勤。因在遠離獨住，心無放逸，修行精勤故，便得光明而見色，彼見色光明尋復滅。
<p/>「阿那律陀！我復作是念：我心中有何患？令我失定而滅眼，眼滅已，我本所得光明而見色，彼見色光明尋復滅？阿那律陀！我復作是念：我心中生自高心患，因此自高心患故，便失定而滅眼，眼滅已，我本所得光明而見色，彼見色光明尋復滅。阿那律陀！我今要當作是念：我心中不生疑患，不生無念患，不生身病想患，不生睡眠患，不生太精勤患，不生太懈怠患，不生恐怖患，不生喜悅患，亦不生自高心患。阿那律陀！我欲不起此患故，便在遠離獨住，心無放逸，修行精勤。因在遠離獨住，心無放逸，修行精勤故，便得光明而見色，彼見色光明尋復滅。
<p/>「阿那律陀！我復作是念：我心中有何患？令我失定而滅眼，眼滅已，我本所得光明而見色，彼見色光明尋復滅？阿那律陀！我復作是念：我心中生若干想患<note n="m72.84"/>，因此若干想患故，便失定而滅眼，眼滅已，我本所得光明而見色，彼見色光明尋復滅。阿那律陀！我今要當作是念：我心中不生疑患，不生無念患，不生身病想患，不生睡眠患，不生 *太精勤患，不生太懈怠患，不生恐怖患，不生喜悅患，不生自高心患，亦不生若干想患。阿那律陀！我欲不起此患故，便在遠離獨住，心無放逸，修行精勤。因在遠離獨住，心無放逸，修行精勤故，便得光明而見色，彼見色光明尋復滅。
<p/>「阿那律陀！我復作是念：我心中有何患？令我失定而滅眼，眼滅已，我本所得光明而見色，彼見色光明尋復滅？阿那律陀！我復作是念：我心中生不觀色患，因此不觀色患故，便失定而滅眼，眼滅已，我本所得光明而見色，彼見色光明尋復滅。阿那律陀！我今要當作是念：我心中不生疑患，不生無念患，不生身病想患，不生睡眠患，不生太精勤患，不生太懈怠患，不生恐怖患，不生喜悅患，亦<note n="m72.85"/>不生自高心患，不生若干想患，亦不生不觀色患。阿那律陀！我欲不起此患故，便在遠離獨住，心無放逸，修行精勤。因在遠離獨住，心無放逸，修行精勤故，便得光明而見色。阿那律陀！若我心生疑患，彼得心清淨，無念、身病想、睡眠、太精勤、太懈怠、恐怖、喜悅、高心、生若干想、不觀色心患，彼得心清淨。
<p/>「阿那律陀！我復作是念：我當修學三定，修學有覺有觀定，修學無覺少觀定，修學無覺無觀定。阿那律陀！我便修學三定，修學有覺有觀定，修學無覺少觀定，修學無覺無觀定。若我修學有覺有觀定者，心便順向無覺少觀定，如是我必不失此智<note n="m72.86"/>見。阿那律陀！如是我知如是已，竟日、竟夜、竟日夜修學有覺有觀定。阿那律陀！我爾時行此住止行，若我修學有覺有觀定者，心便順向無覺無觀定，如是我必不失此 *智見。阿那律陀！如是我知如是已，竟日、竟夜、竟日夜修學有覺有觀定。阿那律陀！我爾時行此住止行。
<p/>「阿那律陀！若我修學無覺少觀定者，心便順向有覺有觀定<note n="m72.87"/>，如是我必不失此 *智見。阿那律陀！如是我知如是已，竟日、竟夜、竟日夜修學無覺少觀定。阿那律陀！我爾時行此住止行<note n="m72.88"/>，若我修學無覺少觀定者，心便順向無覺無觀定，如是我必不失此 *智見。阿那律陀！如是我知如是已，竟日、竟夜、竟日夜修學無覺少觀定。阿那律陀！我爾時行此住止行。
<p/>「阿那律陀！若我修學無覺無觀定者，心便順向有覺有觀定，如是我必不失此 *智見。阿那律陀！如是我知如是已，竟日、竟夜、竟日夜修學無覺無觀定。阿那律陀！我爾時行此住止行，若我修學無覺無觀定者，心便順向無覺少觀定，如是我不失此*智見。阿那律陀！如是我知如是已，竟日、竟夜、竟日夜修學無覺無觀定。阿那律陀！我爾時行此住止行。
<p/>「阿那律陀！有時我知光明而不見色。阿那律陀！我作是念：何因何緣知光明而不見色？阿那律陀！我復作是念：若我念光明相，不念色相者，爾時我知光明而不見色。阿那律陀！如是我知如是已，竟日、竟夜、竟日夜知光明而不見色。阿那律陀！我爾時行此住止行。阿那律陀！有時我見色而不知光明。阿那律陀！我作是念：何因何緣我見色而不知光明？阿那律陀！我復作是念：若我念色相，不念光明相者，爾時我知色而不知光明。阿那律陀！如是我知如是已，竟日、竟夜、竟日夜知色而不知光明。阿那律陀！我爾時行此住止行。
<p/>「阿那律陀！有時我少知光明，亦少見色。阿那律陀！我作是念：何因何緣我少知光明，亦少見色？阿那律陀！我復作是念：若我少入定，少入定故，少眼清淨；少眼清淨故，我少知光明，亦少見色。阿那律陀！如是我知如是已，竟日、竟夜、竟日夜少知光明，亦少見色。阿那律陀！爾時我行此住止行。阿那律陀！有時我廣知光明，亦廣見色。阿那律陀！我作是念：何因何緣我廣知光明，亦廣見色？阿那律陀！我復作是念：若我廣入定，廣入定故，廣眼清淨；廣眼清淨故，我廣知光明，亦廣見色。阿那律陀！如是我知如是已，竟日、竟夜、竟日夜廣知光明，亦廣見色。阿那律陀！爾時我行此住止行。
<p/>「阿那律陀！若我心中生疑患，彼得心清淨，無念、身病想、睡眠、太精勤、太懈怠、恐怖、喜悅、高心、生若干想、不觀色心患，彼得心清淨，有覺有觀定修學極修學，無覺少觀定修學極修學，無覺無觀定修學極修學，一向定修學極修學，雜定修學極修學，少定修學極修學，廣無量定修學極修學，我生知見極明淨，趣向定住，精勤修道品，生已盡，梵行已立，所作已辦，不更受有，知如真。阿那律陀！爾時我行此住止行。」
<p/>佛說如是，尊者阿那律陀、尊者難提、尊者金毘羅聞佛所說，歡喜奉行！
<p/>長壽王本起經第一竟<note n="m72.89"/>（九千二百一十八字<note n="m72.90"/>）
<p/>中阿含經卷第十七（ *九千二百一十八字）（第二小土城誦<note n="m72.91"/>）
<sid n="m73"/>　　（七三）中阿含<note n="m73.1"/>長壽王品天經<note n="m73.2"/>第二（第二小土城誦<note n="m73.3"/>）
<p/>我聞如是：
<p/>一時，佛遊枝提瘦<note n="m73.4"/>，在水渚林中。
<p/>爾時，世尊告諸比丘：「我本未得覺無上正真道時，而作是念：我寧可得生其光明，因其光明而見形色<note n="m73.5"/>，如是我智<note n="m73.6"/>見極大明淨。我為 *智見極明淨故，便在遠離獨住，心無放逸，修行精勤。我因在遠離獨住，心無放逸，修行精勤故，卽得光明，便見形色也；然我未與彼天共同集會，未相慰勞，未有所論說，未有所答對。
<p/>「我復作是念：我寧可得生其光明，因其光明而見形色，及與彼天共同集會，共相慰勞，有所論說，有所答對，如是我 *智見極大明淨。我為 *智見極明淨故，便在遠離獨住，心無放逸，修行精勤。我因在遠離獨住，心無放逸，修行精勤故，卽得光明，便見形色，及與彼天共同集會，共相慰勞，有所論說，有所答對也；然我不知彼天如是姓、如是字、如是生。
<p/>「我復作是念：我寧可得生其光明，因其光明而見形色，及與彼天共同集會，共相慰勞，有所論說，有所答對，亦知彼天如是姓、如是字、如是生，如是我 *智見極大明淨。我為 *智見極明淨故，便在遠離獨住，心無放逸，修行精勤。我因在遠離獨住，心無放逸，修行精勤故，卽得光明，便見<note n="m73.7"/>形色，及與彼天共同集會，共相慰勞，有所論說，有所答對，亦知彼天如是姓、如是字、如是生也；然我不知彼天如是食、如是受苦樂。
<p/>「我復作是念：我寧可得生其光明，因其光明而見形色，及與彼天共同集會，共相慰勞，有所論說，有所答對，亦知彼天如是姓、如是字、如是生，亦知彼天如是食、如是受苦樂，如是我 *智見極大明淨。我為 *智見極明淨故，便在遠離獨住，心無放逸，修行精勤。我因在遠離獨住，心無放逸，修行精勤故，卽得光明，便見形色，及與彼天共同集會，共相慰勞，有所論說，有所答對，亦知彼天如是姓、如是字、如是生，亦知彼天如是食、如是受苦樂也；然我不知彼天如是長壽、如是久住、如是命盡。
<p/>「我復作是念：我寧可得生其光明，因其光明而見形色，及與彼天共同集會，共相慰勞，有所論說，有所答對，亦知彼天如是姓、如是字、如是生，亦知彼天如是食、如是受苦樂，亦知彼天如是長壽、如是久住、如是命盡，如是我 *智見極大明淨。我為 *智見極明淨故，便在遠離獨住，心無放逸，修行精勤。我因在遠離獨住，心無放逸，修行精勤故，卽得光明，便見形色，及與彼天共同集會，共相慰勞，有所論說，有所答對，亦知彼天如是姓、如是字、如是生，亦知彼天如是食、如是受苦樂，亦知彼天如是長壽、如是久住、如是命盡也；然我不知彼天作如是如是業已，死此生彼。
<p/>「我復作是念：我寧可得生其光明，因其光明而見形色，及與彼天共同集會，共相慰勞，有所論說，有所答對，亦知彼天如是姓、如是字、如是生，亦知彼天如是食、如是受苦樂，亦知彼天如是長壽、如是久住、如是命盡，亦知彼天作如是如是業已，死此生彼，如是我 *智見極大明淨。我為 *智見極明淨故，便在遠離獨住，心無放逸，修行精勤。我因在遠離獨住，心無放逸，修行精勤故，卽得光明，便見形色，及與彼天共同集會，共相慰勞，有所論說，有所答對，亦知彼天如是姓、如是字、如是生，亦知彼天如是食、如是受苦樂，亦知彼天如是長壽、如是久住、如是命盡，亦知彼天作如是如是業已，死此生彼也；然我不知彼天、彼彼天中。
<p/>「我復作是念：我寧可得生其光明，因其光明而見形色，及與彼天共同集會，共相慰勞，有所論說，有所答對，亦知彼天如是姓、如是字、如是生，亦知彼天如是食、如是受苦樂，亦知彼天如是長壽、如是久住、如是命盡，亦知彼天作如是如是業已，死此生彼，亦知彼天、彼彼天中，如是我 *智見極大明淨。我為 *智見極明淨故，便在遠離獨住，心無放逸，修行精勤。我因在遠離獨住，心無放逸，修行精勤故，卽得光明，便見形色，及與彼天共同集會，共相慰勞，有所論說，有所答對，亦知彼天如是姓、如是字、如是生，亦知彼天如是食、如是受苦樂，亦知彼天如是長壽、如是久住、如是命盡，亦知彼天作如是如是業已，死此生彼，亦知彼天、彼彼天中也；然我不知彼天上我曾生中、未曾生中。
<p/>「我復作是念：我寧可得生其光明，因其光明而見形色，及與彼天共同集會，共相慰勞，有所論說，有所答對，亦知彼天如是姓、如是字、如是生，亦知彼天如是食、如是受苦樂，亦知彼天如是長壽、如是久住、如是命盡，亦知彼天作如是如是業已，死此生彼，亦知彼天、彼彼天中，亦知彼天上我曾生中、未曾生中，如是我 *智見極大明淨。我為 *智見極明淨故，便在遠離獨住，心無放逸，修行精勤。我因在遠離獨住，心無放逸，修行精勤故，卽得光明，便見形色，及與彼天共同集會，共相慰勞，有所論說，有所答對，亦知彼天如是姓、如是字、如是生，亦知彼天如是食、如是受苦樂，亦知彼天如是長壽、如是久住、如是命盡，亦知彼天作如是如是業已，死此生彼，亦知彼天、彼彼天中，亦知彼天上我曾生中、未曾生中也。
<p/>「若我不正知得此八行<note n="m73.8"/>者，便不可一向說得，亦不知我得覺無上正真之道，我亦於此世間，諸天、魔、梵、沙門、梵志不能出過其上，我亦不得解脫種種解脫，我亦未離諸顛倒，未生已盡、梵行已立、所作已辦、不更受有，知如真。若我正知得此八行者，便可一向說得，亦知我得覺無上正真之道，我亦於此世間，諸天、魔、梵、沙門、梵志出過其上，我亦得解脫種種解脫，我心已離諸顛倒，生已盡，梵行已立，所作已辦，不更受有，知如真。」
<p/>佛說如是，彼諸比丘聞佛所說，歡喜奉行！
<p/>天經第二竟<note n="m73.9"/>（千七百七十四字<note n="m73.10"/>）
<sid n="m74"/>　　（七四） *中阿含長壽王品八念經<note n="m74.11"/>第三（第二小土城誦<note n="m74.12"/>）
<p/>我聞如是：
<p/>一時，佛遊婆奇瘦<note n="m74.13"/>，在鼉山<note n="m74.14"/>怖林鹿野園<note n="m74.15"/>中。
<p/>爾時，尊者阿那律陀在枝提瘦水渚林中，彼時，尊者阿那律陀在安靜處燕<note n="m74.16"/>坐思惟，心作是念：道從無欲，非有欲得；道從知足，非無厭得；道從遠離，非樂聚會，非住聚會，非合聚會得；道從精勤，非懈怠得；道從正念，非邪念得；道從定意，非亂意得；道從智慧，非愚癡得。
<p/>於是，世尊以他心智知尊者阿那律陀心中所念、所思、所行。世尊知已，卽入如其像定，以如其像定猶若力士屈伸<note n="m74.17"/>臂頃，如是世尊從婆奇瘦鼉山怖林鹿野園中忽沒不現，住枝提瘦水渚林中尊者阿那律陀前。是時，世尊便從定覺，歎尊者阿那律陀曰：「善哉！善哉！阿那律陀！謂汝在安靜處燕坐思惟，心作是念：道從無欲，非有欲得；道從知足，非無厭得；道從遠離，非樂聚會，非住聚會，非合聚會得；道從精勤，非懈怠得；道從正念，非邪念得；道從定意，非亂意得；道從智慧，非愚癡得<note n="m74.18"/>。
<p/>「阿那律陀！汝從如來更受第八大人之念，受已，便思道從不戲、樂不戲、行不戲，非戲、非樂戲、非行戲得<note n="m74.19"/>。阿那律陀！若汝成就此大人八念<note n="m74.20"/>者，汝必能離欲、離惡不善之法，……至得第四禪成就遊。阿那律陀！若汝成就大人八念，而復得此四增上心<note n="m74.21"/>，現法樂居，易不難得者，如王、王臣有好緘簏<note n="m74.22"/>，盛滿種種衣，中前欲著，便取著之；中時、中後<note n="m74.23"/>若欲著衣，便取著之，隨意自在。阿那律陀！汝亦如是，得糞掃衣<note n="m74.24"/>為第一服，汝心無欲，行此住止行。阿那律陀！若汝成就大人八念，而復得此四增上心，現法樂居，易不難得者，如王、王臣有好廚宰，種種淨妙甘美餚 <note n="m74.25"/>。阿那律陀！汝亦如是，常行乞食為第一饌，汝心無欲，行此住止行。阿那律陀！若汝成就大人八念，而復得此四增上心，現法樂居，易不難得者，如王、王臣有好屋舍，或樓閣宮殿。阿那律陀！汝亦如是，依樹下止為第一舍，汝心無欲，行此住止行。阿那律陀！若汝成就大人八念，而復得此四增上心，現法樂居，易不難得者，如王、王臣有好床座，敷以氍氀、毾㲪，覆以錦綺、羅縠，有襯體被，兩頭安枕，加陵伽波惒邏波遮悉哆羅那<note n="m74.26"/>。阿那律陀！汝亦如是，草座葉座為第一座，汝心無欲，行此住止行。
<p/>「阿那律陀！若汝成就大人八念，而復得此四增上心，現法樂居，易不難得者，如是汝若遊東方，必得安樂，無眾苦患；若遊南方、西方、北方者，必得安樂，無眾苦患。阿那律陀！若汝成就大人八念，而復得此四增上心，現法樂居，易不難得者，我尚<note n="m74.27"/>不說汝諸善法住，況說衰退？但當晝夜增長善法而不衰退。阿那律陀！若汝成就大人八念，而復得此四增上心，現法樂居，易不難得者，汝於二果必得其一，或於現世得究竟智，或復有餘得阿那含。阿那律陀！汝當成就此大人八念，亦應得此四增上心，現法樂居，易不難得已，然後於枝提瘦水渚林中受夏坐也。」
<p/>爾時，世尊為尊者阿那律陀說法，勸發渴仰，成就歡喜。無量方便為彼說法，勸發渴仰，成就歡喜已，入如其像定，以如其像定，猶若力士屈 *伸臂頃，如是，世尊從枝提瘦水渚林中忽沒不見，住婆奇瘦鼉山怖林鹿野園中。
<p/>彼時，尊者阿難執拂侍佛，於是，世尊便從定覺，迴顧告曰：「阿難！若有比丘遊鼉山怖林鹿野園中者，令彼一切皆集講堂。集講堂已，還來白我。」
<p/>尊者阿難受佛教已，稽首禮足，卽行宣敕，諸有比丘遊鼉山怖林鹿野園中者，令彼一切皆集講堂。集講堂已，還詣佛所，頭面禮足，卻住一面，白曰：「世尊！諸有比丘遊鼉山怖林鹿野園中者，已令一切皆集講堂，唯願世尊自當知時！」
<p/>於是，世尊將尊者阿難往詣講堂，於比丘眾前敷座而坐。坐已，告曰：「諸比丘！我今為汝說大人八念，汝等諦聽！善思念之。」時，諸比丘受教而聽。
<p/>佛言：「大人八念者，謂道從無欲，非有欲得；道從知足，非無厭得；道從遠離，非樂聚會，非住聚會，非合聚會得；道從精勤，非懈怠得；道從正念，非邪念得；道從定意，非亂意得；道從智慧，非愚癡得；道從不戲、樂不戲、行不戲，非戲、非樂戲、非行戲得。
<p/>「云何道從無欲，非有欲得？謂比丘得無欲，自知得無欲，不令他人知我無欲；得知足、得遠離、得精勤、得正念、得定意、得智慧、得不戲，自知得不戲，不欲令他知我無欲，是謂道從無欲，非有欲得。云何道從知足，非無厭得？謂比丘行知足，衣取覆形，食取充軀，是謂道從知足，非無厭得。云何道從遠離，非樂聚會，非住聚會，非合聚會得？謂比丘行遠離，成就二<note n="m74.28"/>遠離，身及心俱遠離，是謂道從遠離，非樂聚會，非住聚會，非合聚會得。云何道從精進，非懈怠得？謂比丘常行精進，斷惡不善，修諸善法，恒自起意，專一堅固，為諸善本不捨方便，是謂道從精勤，非懈怠得。云何道從正念，非邪念得？謂比丘觀內身如身，觀內覺、心、法如法，是謂道從正念，非邪念得。云何道從定意，非亂意得？謂比丘離欲、離惡不善之法，……至得第四禪成就遊，是謂道從定意，非亂意得。云何道從智慧，非愚癡得？謂比丘修行智慧，觀興衰法，得如是智，聖慧明達，分別曉了，以正盡苦，是謂道從智慧，非愚癡得。云何道從不戲、樂不戲、行不戲，非戲、非樂戲、非行戲得？謂比丘意常滅戲，樂住無餘涅槃，心恒樂住，歡喜意解，是謂道從不戲、樂不戲、行不戲，非戲、非樂戲、非行戲得。
<p/>「諸比丘！阿那律陀比丘成就此大人八念已，然後枝提瘦水渚林中受夏坐也。我以此教彼，在遠離獨住，心無放逸，修行精勤。彼在遠離獨住，心無放逸，修行精勤已，族姓子所為，剃除鬚髮，著袈裟衣，至信、捨家、無家、學道者，唯無上梵行訖，於現法中自知自覺，自作證成就遊：生已盡，梵行已立，所作已辦，不更受有，知如真。」
<p/>是時，尊者阿那律陀得阿羅呵<note n="m74.29"/>，心正解脫，得長老上尊，則於爾時而說頌曰：
<p/>「遙知我思念，無上世間師；
<p/>正身心入定，乘虛忽來到。
<p/>如我心所念，為說而復過；
<p/>諸佛樂不戲，遠離一切戲。
<p/>既從彼知法，樂住正法中；
<p/>逮得三昧達，佛法作已辦。
<p/>我不樂於死，亦不願於生；
<p/>隨時任所適，立正念正智。
<p/>鞞耶離竹林，我壽在彼盡，
<p/>當在竹林下，無餘般涅槃。」
<p/>佛說如是，尊者阿那律陀及諸比丘聞佛所說，歡喜奉行！
<p/>八念經第三竟<note n="m74.30"/>（千九百五十四字<note n="m74.31"/>）
<sid n="m75"/>　　（七五）中阿含<note n="m75.32"/>長壽王品淨不動道經<note n="m75.33"/>第四（ *第二小土城誦）
<p/>我聞如是：
<p/>一時，佛遊拘樓瘦<note n="m75.34"/>，在劍磨瑟曇<note n="m75.35"/>拘樓都邑<note n="m75.36"/>。
<p/>爾時，世尊告諸比丘：「欲者無常、虛偽、妄言<note n="m75.37"/>，是妄言法<note n="m75.38"/>則是幻化、欺誑、愚癡。若現世欲及後世欲，若現世色及後世色，彼一切是魔境界，則是魔餌，因此令心生無量惡不善之法，增伺<note n="m75.39"/>、瞋恚及鬪諍<note n="m75.40"/>等，謂聖弟子學時為作障礙。多聞聖弟子作如是觀：世尊所說，欲者無常、虛偽、妄言，是妄言法則是幻化、欺誑、愚癡。若現世欲及後世欲，若現世色及後世色，彼一切是魔境界，則是魔餌，因此令心生無量惡不善之法，增伺、瞋恚及鬪諍等，謂聖弟子學時為作障礙。彼作是念：我可得大心成就遊，掩伏世間，攝持其心。若我得大心成就遊，掩伏世間，攝持其心者，如是心便不生無量惡不善之法，增伺、瞋恚及鬪諍等，謂聖弟子學時為作障礙。彼以是行、以是學，如是修習而廣布，便於處得心淨。於處得心淨已，比丘者或於此得入不動<note n="m75.41"/>，或以慧為解；彼於後時，身壞命終，因本意故，必至不動，是謂第一說淨不動道<note n="m75.42"/>。
<p/>「復次，多聞聖弟子作如是觀：若有色者，彼一切四大<note n="m75.43"/>及四大造，四大者是無常法，是苦、是滅。彼如是行、如是學，如是修習而廣布，便於處得心淨。於處得心淨已，比丘者或於此得入不動，或以慧為解；彼於後時，身壞命終，因本意故，必至不動，是謂第二說淨不動道。
<p/>「復次，多聞聖弟子作如是觀：若現世欲及後世欲，若現世色及後世色，若現世欲想、後世欲想，若現世色想、後世色想，彼一切想是無常法、是苦、是滅。彼<note n="m75.44"/>於爾時必得不動想，彼如是行、如是學，如是修習而廣布，便於處得心淨。於處得心淨已，比丘者或於此得入不動，或以慧為解；彼於後時，身壞命終，因本意故，必至不動，是謂第三說淨不動道。
<p/>「復次，多聞聖弟子作如是觀：若現世欲想、後世欲想，若現世色想、後世色想及不動想，彼一切想是無常法，是苦、是滅。彼於爾時得無所有處想，彼如是行、如是學，如是修習而廣布，便於處得心淨。於處得心淨已，比丘者或於此得入不動，或以慧為解；彼於後時，身壞命終，因本意故，必至不動，是謂第一說淨無所有處道<note n="m75.45"/>。
<p/>「復次，多聞聖弟子作如是觀：此世空──空於神、神所有，空有常，空有恒，空長存，空不變易<note n="m75.46"/>。彼如是行、如是學，如是修習而廣布，便於處得心淨。於處得心淨已，比丘者或於此得入無所有處，或以慧為解；彼於後時，身壞命終，因本意故，必至無所有處，是謂第二說淨無所有處道。
<p/>「復次，多聞聖弟子作如是觀：我非為他而有所為，亦非自為而有所為。彼如是行、如是學，如是修習而廣布，便於處得心淨。於處得心淨已，比丘者或於此得入無所有處，或以慧為解；彼於後時，身壞命終，因本意故，必至無所有處，是謂第三說淨無所有處道。
<p/>「復次，多聞聖弟子作如是觀：若現世欲及後世欲，若現世色及後世色，若現世欲想、後世欲想，若現世色想、後世色想及不動想、無所有處想，彼一切想是無常法，是苦、是滅。彼於爾時而得無想，彼如是行、如是學，如是修習而廣布，便於處得心淨。於處得心淨已，比丘者或於此得入無想，或以慧為解；彼於後時，身壞命終，因本意故，必至無想處，是謂說淨無想道<note n="m75.47"/>。」
<p/>是時，尊者阿難執拂侍佛，於是，尊者阿難叉手向佛，白曰：「世尊！若有比丘如是行：無我、無我所、我當不有、我所當不有，若本有者，便盡得捨。世尊！比丘行如是，彼為盡，得般涅槃耶？」
<p/>世尊告曰：「阿難！此事不定，或有得者，或有不得。」
<p/>尊者阿難白曰：「世尊！比丘云何行不得般涅槃？」
<p/>世尊告曰：「阿難！若比丘如是行，無我、無我所、我當不有、我所當不有，若本有者，便盡得捨。阿難！若比丘樂彼捨、著彼捨、住彼捨者，阿難！比丘行如是，必不得般涅槃。」
<p/>尊者阿難白曰：「世尊！比丘若有所受<note n="m75.48"/>，不得般涅槃耶？」
<p/>世尊告曰：「阿難！若比丘有所受者，彼必不得般涅槃也。」
<p/>尊者阿難白曰：「世尊！彼比丘為何所受？」
<p/>世尊告曰：「阿難！行中有餘，謂有想、無想處，於有中第一，彼比丘受。」
<p/>尊者阿難白曰：「世尊！彼比丘受餘行耶？」
<p/>世尊告曰：「阿難！如是比丘受餘行也。」
<p/>尊者阿難白曰：「世尊！比丘云何行必得般涅槃？」
<p/>世尊告曰：「阿難！若比丘如是行，無我、無我所、我當不有、我所當不有，若本有者，便盡得捨。阿難！若比丘不樂彼捨、不著彼捨、不住彼捨者，阿難！比丘行如是，必得般涅槃。」
<p/>尊者阿難白曰：「世尊！比丘若無所受，必得般涅槃耶？」
<p/>世尊告曰：「阿難！若比丘無所受，必得般涅槃。」
<p/>爾時，尊者阿難叉手向佛，白曰：「世尊已說淨不動道，已說淨無所有處道，已說淨無想道，已說無餘涅槃。世尊！云何聖解脫耶？」
<p/>世尊告曰：「阿難！多聞聖弟子作如是觀：若現世欲及後世欲，若現世色及後世色，若現世欲想、後世欲想，若現世色想、後世色想及不動想、無所有處想、無想想，彼一切想是無常法、是苦、是滅，是謂自己有。若自己有者，是生、是老、是病、是死。阿難！若有此法，一切盡滅無餘不復有者，彼則無生，無老、病、死。
<p/>「聖如是觀，若有者必是解脫法，若有無餘涅槃<note n="m75.49"/>者是名甘露。彼如是觀、如是見，必得欲漏心解脫，有漏、無明漏心解脫。解脫已，便知解脫：生已盡，梵行已立，所作已辦，不更受有，知如真。
<p/>「阿難！我今為汝已說淨不動道，已說淨無所有處道，已說淨無想道，已說無餘涅槃，已說聖解脫，如尊師所為弟子起大慈哀，憐<note n="m75.50"/>念愍傷，求義及饒益，求安隱快樂者，我今已作，汝等當復自作，至無事處，至林樹下，空安靜處燕坐思惟，勿得放逸！勤加精進，莫令後悔！此是我之教敕，是我訓誨。」
<p/>佛說如是，尊者阿難及諸比丘聞佛所說，歡喜奉行！
<p/>淨不動經第四竟<note n="m75.51"/>（千七百八十七字<note n="m75.52"/>）
<sid n="m76"/>　　（七六） *中阿含長壽王品郁伽支羅經<note n="m76.53"/>第五（ *第二小土城誦）
<p/>我聞如是：
<p/>一時，佛遊郁伽支羅<note n="m76.54"/>，在恒水池岸。
<p/>爾時，一比丘則於晡時從燕坐起，往詣佛所，稽首佛足，卻坐一面，白曰：「世尊！唯願為我善略說法，從<note n="m76.55"/>世尊聞已，在遠離獨住，心無放逸，修行精勤。因在遠離獨住，心無放逸，修行精勤故，族姓子所為，剃除鬚髮，著袈裟衣，至信、捨家、無家、學道者，唯無上梵行訖，於現法中自知自覺，自作證成就遊：生已盡，梵行已立，所作已辦，不更受有，知如真。」
<p/>世尊告曰：「比丘當如是學，令心得住，在內不動無量善修。復觀內身如身，行極精勤，立正念、正智，善自御心，令離慳貪，意無憂慼。復觀外身如身，行極精勤，立正念、正智，善自御心，令離慳貪，意無憂慼。復觀內外身如身，行極精勤，立正念、正智，善自御心，令離慳貪，意無憂慼。比丘！如此<note n="m76.56"/>之定，去時、來時當善修習，住時、坐時、臥時、眠時、寤<note n="m76.57"/>時、眠 *寤時亦當修習。復次，亦當修習有覺有觀定、無覺少觀定，修習無覺無觀定；亦當修習喜共俱定、樂共俱定、定共俱定，修習捨共俱定。
<p/>「比丘！若修此定極善修者，比丘！當復更修觀內覺如覺，行極精勤，立正念、正智，善自御心，令離慳貪，意無憂慼。復觀外覺如覺，行極精勤，立正念、正智，善自御心，令離慳貪，意無憂慼。復觀內外覺如覺，行極精勤，立正念、正智，善自御心，令離慳貪，意無憂慼。比丘！如此之定，去時、來時當善修習，住時、坐時、臥時、眠時、 *寤時、眠 *寤時亦當修習。復次，亦當修習有覺有觀定、無覺少觀定，修習無覺無觀定；亦當修習喜共俱定、樂共俱定、定共俱定，修習捨共俱定。
<p/>「比丘！若修此定極善修者，比丘！當復更修觀內心如心，行極精勤，立正念、正智，善自御心，令離慳貪，意無憂慼。復觀外心如心，行極精勤，立正念、正智，善自御心，令離慳貪，意無憂慼。復觀內外心如心，行極精勤，立正念、正智，善自御心，令離慳貪，意無憂慼。比丘！如此之定，去時、來時當善修習，住時、坐時、臥時、眠時、 *寤時、眠 *寤時亦當修習。復次，亦當修習有覺有觀定、無覺少觀定，修習無覺無觀定；亦當修習喜共俱定、樂共俱定、定共俱定，修習捨共俱定。
<p/>「比丘！若修此定極善修<note n="m76.58"/>者，比丘！當復更修觀內法如法，行極精勤，立正念、正智，善自御心，令離慳貪，意無憂慼。復觀外法如法，行極精勤，立正念、正智，善自御心，令離慳貪，意無憂慼。復觀內外法如法，行極精勤，立正念、正智，善自御心，令離慳貪，意無憂慼。比丘！如此之定，去時、來時當善修習，住時、坐時、臥時、眠時、 *寤時、眠 *寤時亦當修習。復次，亦當修習有覺有觀定、無覺少觀定，修習無覺無觀定；亦當修習喜共俱定、樂共俱定、定共俱定，修習捨共俱定。
<p/>「比丘！若修此定極善修者，比丘！心當與慈俱，遍滿一方成就遊。如是二三四方，四維上下，普周一切，心與慈俱，無結無怨，無恚無諍，極廣甚大，無量善修，遍滿一切世間成就遊。如是悲、喜心與捨俱，無結無怨，無恚無諍，極廣甚大，無量善修，遍滿一切世間成就遊。
<p/>「比丘！若汝修習此定極善修者，若遊東方，必得安樂，無眾苦患；若遊南方、西方、北方者，必得安樂，無眾苦患。比丘！若汝修習此定極善修者，我尚不說汝諸善法住，況說衰退？但當晝夜增長善法而不衰退。比丘！若汝修習此定極善修者，汝於二果必得其一，或於現世得究竟智，或復有餘得阿那含。」
<p/>於是，彼比丘聞佛所說，善受善持，;卽從座<note n="m76.59"/>起，稽首佛足，繞三匝而去。受持佛教，在遠離獨住，心無放逸，修行精勤。因在遠離獨住，心無放逸，修行精勤故，族姓子所為，剃除鬚髮，著袈裟衣，至信、捨家、無家、學道者，唯無上梵行訖，於現法中自知自覺，自作證成就遊：生已盡，梵行已立，所作已辦，不更受有，知如真。彼尊者知法已至，得阿羅訶。
<p/>佛說如是，彼諸比丘聞佛所說，歡喜奉行！
<p/>郁伽支羅經第五竟<note n="m76.60"/>（千二百六字<note n="m76.61"/>）
<sid n="m77"/>　　（七七） *中阿含長壽王品娑雞帝三族姓子經<note n="m77.62"/>第六（ *第二小土城誦）
<p/>我聞如是：
<p/>一時，佛遊娑雞帝<note n="m77.63"/>，在青林中。
<p/>爾時，娑雞帝有三族姓子，尊者阿那律陀、尊者難提、尊者金毘羅<note n="m77.64"/>，並皆年少新出家學，共來入此正法不久。爾時，世尊問諸比丘：「此三族姓子並皆年少新出家學，共來入此正法不久，此三族姓子頗樂於此正法、律中行梵行耶？」時，諸比丘默<note n="m77.65"/>然不答。
<p/>世尊復再三問諸比丘：「此三族姓子並皆年少新出家學，共來入此正法不久，此三族姓子頗樂於此正法、律中行梵行耶？」時，諸比丘亦復再三 *默然不答。
<p/>於是，世尊自問三族姓子，告尊者阿那律陀：「汝等三族姓子並皆年少新出家學，共來入此正法不久，阿那律陀！汝等頗樂此正法、律中行梵行耶？」
<p/>尊者阿那律陀白曰：「世尊！如是！我等樂此正法，修行梵行。」
<p/>世尊問曰：「阿那律陀！汝等小時年幼童子，清淨黑髮，身體盛壯，樂於遊戲，樂數澡浴，嚴愛其身。於後親親及其父母皆<note n="m77.66"/>相愛戀，悲泣啼哭，不欲令汝出家學道，汝等故能剃除鬚髮，著袈裟衣，至信、捨家、無家、學道。阿那律陀！汝等不畏王而行學道，亦不畏賊，不畏負債，不畏恐怖，不畏貧窮不得活故而行學道，但厭生、老、病、死、啼哭、憂苦，或復欲得大苦聚邊。阿那律陀！汝等不以如是心故出家學道耶？」
<p/>答曰：「如是。」
<p/>「阿那律陀！若族姓子以如是心出家學道者，為知所由，得無量善法耶？」
<p/>尊者阿那律陀白世尊曰：「世尊為法本，世尊為法主，法由世尊，唯願說之！我等聞已，得廣知義。」
<p/>佛便告曰：「阿那律陀！汝等諦聽！善思念之，我當為汝分別其義。」阿那律陀等受教而聽。
<p/>世尊告曰：「阿那律陀！若為欲所覆、惡法所纏者，不得捨樂、無上止息，彼心生增伺、瞋恚、睡眠，心生不樂<note n="m77.67"/>，身生頻伸<note n="m77.68"/>，多食心憂，彼比丘便不能忍飢渴、寒熱、蚊虻、蠅蚤、風日所逼，惡聲、捶杖亦不能忍，身遇諸疾極為苦痛，至命欲絕，諸不可樂，皆不堪耐。所以者何？以為欲所覆、惡法所纏，不得捨樂、無上止息故。若有離欲，非為惡法之所纏者，必得捨樂及無上止息，彼心不生增伺、瞋恚、睡眠，心不生不樂，身不生頻 *伸，亦不多食，心不愁憂，彼比丘便能忍飢渴、寒熱、蚊虻、蠅蚤、風日所逼，惡聲、捶杖亦能忍之，身遇諸疾極為苦痛，至命欲絕，諸不可樂，皆能堪耐。所以者何？以非為欲所覆故，不為惡法之所纏故，又得捨樂、無上止息故。」
<p/>世尊問曰：「阿那律陀！如來以何義故，或有所除，或有所用，或有所堪，或有所止，或有所吐耶？」
<p/>阿那律陀白世尊曰：「世尊為法本，世尊為法主，法由世尊，唯願說之！我等聞已，得廣知義。」
<p/>佛便告曰：「阿那律陀！汝等諦聽！善思念之，我當為汝分別其義。」阿那律陀等受教而聽。
<p/>世尊告曰：「阿那律陀！諸漏穢汙為當來有本，煩熱苦報，生、老、病、死因，如來非不盡，非不知故，或有所除，或有所用，或有所堪，或有所止，或有所吐<note n="m77.69"/>。阿那律陀！如來但因此身故，因六處故，因壽命故，或有所除，或有所用，或有所堪，或有所止，或有所吐。阿那律陀！如來以此義故，或有所除，或有所用，或有所堪，或有所止，或有所吐。」
<p/>世尊問曰：「阿那律陀！如來以何義故，住無事處、山林樹下，樂居高巖，寂無音聲，遠離，無惡，無有人民，隨順燕坐耶？」
<p/>尊者阿那律陀白世尊曰：「世尊為法本，世尊為法主，法由世尊，唯願說之！我等聞已，得廣知義。」
<p/>佛便告曰：「阿那律陀！汝等諦聽！善思念之，我當為汝分別其義。」阿那律陀等受教而聽。
<p/>世尊告曰：「阿那律陀！如來非為未得欲得、未獲欲獲、未證欲證故，住無事處、山林樹下，樂居高巖，寂無音聲，遠離，無惡，無有人民，隨順燕坐。阿那律陀！如來但以二義故，住無事處、山林樹下，樂居高巖，寂無音聲，遠離，無惡，無有人民，隨順燕坐。一者為自現法樂居故，二者為慈愍後生人故，或有後生人效如來<note n="m77.70"/>住無事處、山林樹下，樂居高巖，寂無音聲，遠離，無惡，無有人民，隨順燕坐。阿那律陀！如來以此義故，住無事處、山林樹下，樂居高巖，寂無音聲，遠離，無惡，無有人民，隨順燕坐。」
<p/>世尊問曰：「阿那律陀！如來以何義故，弟子命終，記說<note n="m77.71"/>某生某處、某生某處？」
<p/>尊者阿那律陀白世尊曰：「世尊為法本，世尊為法主，法由世尊，唯願說之！我等聞已，得廣知義。」
<p/>佛便告曰：「阿那律陀！汝等諦聽！善思念之，我當為汝分別其義。」阿那律陀等受教而聽。
<p/>世尊告曰：「阿那律陀！如來非為趣為人說，亦不欺誑人，亦不欲得人歡樂故，弟子命終，記說某生某處、某生某處。阿那律陀！如來但為清信族姓男、族姓女，極信極愛，極生喜悅，聞此正<note n="m77.72"/>法、律已，或心願效如是如是，故弟子命終，記說某生某處、某生某處。若比丘聞某尊者於某處命終，彼為佛所記，得究竟智：生已盡，梵行已立，所作已辦，不更受有，知如真。或自見彼尊者，或復從他數數聞之，彼尊者如是有信、如是持戒、如是博聞、如是惠施、如是智慧。其人聞已，憶彼尊者有信、持戒、博聞、惠施、智慧，聞此正法、律已，或心願效如是如是。阿那律陀！如是比丘必得差降安樂住止。
<p/>「阿那律陀！復次，比丘聞某尊者於某處命終，彼為佛所記，五下分結已盡，生於彼間而般涅槃，得不退法，不還此世<note n="m77.73"/>。或自見彼尊者，或復從他數數聞之，彼尊者如是有信、如是持戒、如是博聞、如是惠<note n="m77.74"/>施、如是智慧。其人聞已，憶彼尊者有信、持戒、博聞、惠施、智慧，聞此正法、律已，或心願效如是如是。阿那律陀！如是比丘必得差降安樂住止。
<p/>「阿那律陀！復次，比丘聞某尊者於某處命終，彼為佛所記，三結<note n="m77.75"/>盡，淫怒癡薄，得一往來<note n="m77.76"/>天上人間，一往來已而得苦際。或自見彼尊者，或復從他數數聞之，彼尊者如是有信、如是持戒、如是博聞、如是惠施、如是智慧。其人聞已，憶彼尊者有信、持戒、博聞、惠施、智慧，聞此正法、律已，或心願效如是如是。阿那律陀！如是比丘必得差降安樂住止。
<p/>「阿那律陀！復次，比丘聞某尊者於某處命終，彼為佛所記，三結已盡，得須陀洹，不墮惡法，定趣正覺，極受七有，天上人間七往來已而得苦際。或自見彼尊者，或復從他數數聞之，彼尊者如是有信、如是持戒、如是博聞、如是惠施、如是智慧。其人聞已，憶彼尊者有信、持戒、博聞、惠施、智慧，聞此正法、律已，或心願效如是如是。阿那律陀！如是比丘必得差降安樂住止。
<p/>「阿那律陀！若比丘尼聞某比丘尼於某處命終，彼為佛所記，得究竟智：生已盡，梵行已立，所作已辦，不更受有，知如真。或自見彼比丘尼，或復從他數數聞之，彼比丘尼如是有信、如是持戒、如是博聞、如是惠施、如是智慧。其人聞已，憶彼比丘尼有信、持戒、博聞、惠施、智慧，聞此正法、律已，或心願效如是如是。阿那律陀！如是比丘尼必得差降安樂住止。
<p/>「阿那律陀！復次，比丘尼聞某比丘尼於某處命終，彼為佛所記，五下分結已盡，生於彼間而般涅槃，得不退法，不還此世<note n="m77.77"/>。或自見彼比丘尼，或復從他數數聞之，彼比丘尼如是有信、如是持戒、如是博聞、如是惠施、如是智慧。其人聞已，憶彼比丘尼有信、持戒、博聞、惠施、智慧，聞此正法、律已，或心願效如是如是。阿那律陀！如是比丘尼必得差降安樂住止。
<p/>「阿那律陀！復次，比丘尼聞某比丘尼於某處命終，彼為佛所記，三結已盡，淫怒癡薄，得一往來天上人間，一往來已而得苦際。或自見彼比丘尼，或復從他數數聞之，彼比丘尼如是有信、如是持戒、如是博聞、如是惠施、如是智慧。其人聞已，憶彼比丘尼有信、持戒、博聞、 *惠施、智慧，聞此正法、律已，或心願效如是如是。阿那律陀！如是比丘尼必得差降安樂住止。
<p/>「阿那律陀！復次，比丘尼聞某比丘尼於某處命終，彼為佛所記，三結已盡，得須陀洹，不墮惡法，定趣正覺，極受七有，天上人間七往來已而得苦際。或自見彼比丘尼，或復從他數數聞之，彼比丘尼如是有信、如是持戒、如是博聞、如是惠施、如是智慧。其人聞已，憶彼比丘尼有信、持戒、博聞、惠施、智慧，聞此正法、律已，或心願效如是如是。阿那律陀！如是比丘尼必得差降安樂住止。
<p/>「阿那律陀！若優婆塞聞某優婆塞於某村命終，彼為佛所記，五下分結已盡，生於彼間而般涅槃，得不退法，不還此世。或自見彼優婆塞，或復從他數數聞之，彼優婆塞如是有信、如是持戒、如是博聞、如是惠施、如是智慧。其人聞已，憶彼優婆塞有信、持戒、博聞、惠施、智慧，聞此正法、律已，或心願效如是如是。阿那律陀！如是優<note n="m77.78"/>婆塞必得差降安樂住止。
<p/>「阿那律陀！復次，優婆塞聞某優婆塞於某村命終，彼為佛所記，三結已盡，淫怒癡薄，得一往來天上人間，一往來已而得苦際。或自見彼優婆塞，或復從他數數聞之，彼<note n="m77.79"/>優婆塞如是有信、如是持戒、如是博聞、如是惠施、如是智慧。其人聞已，憶彼優婆塞有信、持戒、博聞、惠施、智慧，聞此正法、律已，或心願效如是如是。阿那律陀！如是彼優婆塞必得差降安樂住止。
<p/>「阿那律陀！復次，優婆塞聞某優婆塞於某村命終，彼為佛所記，三結已盡，得須陀洹，不墮惡法，定趣正覺，極受七有，天上人間七往來已而得苦際。或自見彼優婆塞，或復從他數數聞之，彼優婆塞如是有信、如是持戒、如是博聞、如是惠施、如是智慧。其人聞已，憶彼優婆塞有信、持戒、博聞、惠施、智慧，聞此正法、律已，或心願效如是如是。阿那律陀！如是優婆塞必得差降安樂住止。
<p/>「阿那律陀！若優婆私<note n="m77.80"/>聞某優婆私於某村命終，彼為佛所記，五下分結已盡，生於彼間而般涅槃，得不退法，不還此世。或自見彼優婆私，或復從他數數聞之，彼優婆私如是有信、如是持戒、如是博聞、如是惠施、如是智慧。其人聞已，憶彼優婆私有信、持戒、博聞、 *惠施、智慧，聞此正法、律已，或心願效如是如是。阿那律陀！如是優婆私必得差降安樂住止。
<p/>「阿那律陀！復次，優婆私聞某優婆私於某村命終，彼為佛所記，三結已盡，淫怒癡薄，得一往來天上人間，一往來已而得苦際。或自見彼優婆私，或復從他數數聞之，彼優婆私如是有信、如是持戒、如是博聞、如是惠施、如是智慧。其人聞已，憶彼優婆私有信、持戒、博聞、 *惠施、智慧，聞此正法、律已，或心願效如是如是。阿那律陀！如是優婆私必得差降安樂住止。
<p/>「阿那律陀！復次，優婆私聞某優婆私於某村命終，彼為佛所記，三結已盡，得須陀洹，不墮惡趣<note n="m77.81"/>，定趣正覺，極受七有，天上人間七往來已而得苦際。或自見彼優婆私，或復從他數數聞之， *彼優婆私如是有信、如是持戒、如是博聞、如是惠施、如是智慧。其人聞已，憶彼優婆私有信、持戒、博聞、惠施、智慧，聞此正法、律已，或心願效如是如是。阿那律陀！如是優婆私必得差降安樂住止。阿那律陀！如來以此義故，弟子命終，記說某生某處、某生某處。」
<p/>佛說如是，尊者阿那律陀及諸比丘聞佛所說，歡喜奉行！
<p/>娑雞帝三族姓子經第六竟<note n="m77.82"/>（三千四百六字<note n="m77.83"/>）
<p/>中阿含經卷第十八（萬一百二十七字<note n="m77.84"/>）（第二小土城誦<note n="m77.85"/>）
<sid n="m78"/>　　（七八）中阿含<note n="m78.1"/>長壽王品梵天請佛經<note n="m78.2"/>第七（第二小土城誦<note n="m78.3"/>）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，有一梵天住梵天上，生如是邪見：「此處有常，此處有恒<note n="m78.4"/>，此處長存，此處是要，此處不終法，此處出要，此出要更無出要過其上<note n="m78.5"/>，有勝、有妙、有最者。」
<p/>於是，世尊以他心智，知彼梵天心之所念，;卽入如其像定，以如其像定，猶若力士屈伸<note n="m78.6"/>臂頃，於舍衛國勝林給孤獨園忽沒不現，往梵天上。
<p/>時，彼梵天見世尊來，卽請世尊：「善來大仙人！此處有常，此處 *有恒，此處長存，此處是要，此處不終法，此處出要，此出要更無出要過其上，有勝、有妙、有最者。」
<p/>於是，世尊告曰：「梵天！汝無常稱說常，不恒稱說恒，不存稱說存，不要稱說要，終法稱說不終法，非出要稱說出要，此出要更無出要過其上，有勝、有妙、有最者。梵天！汝有是無明！梵天！汝有是無明！」
<p/>時，魔波旬在彼眾中，於是，魔波旬語世尊曰：「比丘！莫違此梵天所說！莫逆此梵天所說！比丘！若汝違此梵天所說，逆此梵天所說者，是為比丘猶如有人吉祥事來，而排卻之。比丘所說亦復如是，是故，比丘！我語汝莫違此梵天所說！莫逆此梵天所說！比丘！若汝違此梵天所說，逆此梵天所說者，是為比丘猶如有人從山上墮，雖以手足捫摸於空而無所得。比丘所說亦復如是，是故，比丘！我語汝莫違此梵天所說！莫逆此梵天所說！比丘！若汝違此梵天所說，逆此梵天所說者，是為比丘猶如有人從樹上墮，雖以手足捫摸枝葉而無所得。比丘所說亦復如是，是故，比丘！我語汝莫違此梵天所說！莫逆此梵天所說！所以者何？此梵天梵、福祐、能化、最尊、能作、能造、是父，已有、當有一切眾生皆從是生，此所知盡知、所見盡見<note n="m78.7"/>。
<p/>「大仙人！若有沙門、梵志憎惡地<note n="m78.8"/>、毀呰 *地者，彼身壞命終，必生餘下賤妓樂神中。如是水、火、風、神、天、生主，憎惡梵天、毀呰梵天者，彼身壞命終，必生餘下賤妓樂神中<note n="m78.9"/>。大仙人！若有沙門、梵志愛樂 *地、稱歎 *地者，彼身壞命終，必生最上尊梵天中。如是水、火、風、神、天、生主，愛樂梵天、稱歎梵天者，彼身壞命終，必生最上尊梵天中。大仙人！汝不見此梵天大眷屬坐如我輩耶？」
<p/>彼魔波旬非是梵天，亦非梵天眷屬，然自稱說我是梵天。爾時，世尊便作是念：此魔波旬非是梵天，亦非梵天眷屬，然自稱說我是梵天。若說有魔波旬者，此卽是魔波旬。
<p/>世尊知已，告曰：「魔波旬！汝非梵天，亦非梵天眷屬，然汝自稱說我是梵天。若說有魔波旬者，汝卽是魔波旬。」於是，魔波旬而作是念：世尊知我！善逝見我！知已愁憂，卽於彼處忽沒不現。
<p/>時，彼梵天至再三請世尊：「善來大仙人！此處有常，此處恒有，此處長存，此處是要，此處不終法，此處出要，此出要更無出要過其上，有勝、有妙、有最者。」
<p/>世尊亦至再三告曰：「梵天！汝無常稱說常，不恒稱說恒，不存稱說存，不要稱說要，終法稱說不終法，非出要稱說出要，此出要更無出要過其上，有勝、有妙、有最者。梵天！汝有是無明！梵天！汝有是無明！」
<p/>於是，梵天白世尊曰：「大仙人！昔有沙門、梵志，壽命極長，存住極久。大仙人！汝壽至短，不如<note n="m78.10"/>彼沙門、梵志一燕坐頃。所以者何？彼所知盡知、所見盡見，若實有出要者，更無餘出要過其上，有勝、有妙、有最者；若無有實出要者，更無餘出要過其上，有勝、有妙、有最者。大仙人！汝於出要不出要想，不出要出要想，如是汝不得出要，便成大癡。所以者何？以無境界故。大仙人！若有沙門、梵志愛樂*地、稱歎 *地者，彼為我自在，為隨我所欲，為隨我所使<note n="m78.11"/>。如是水、火、風、神、天、生主，愛樂梵天、稱歎梵天者，彼為我自在，為隨我所欲，為隨我所使。大仙人！若汝愛樂 *地、稱歎 *地者，汝亦為我自在，為隨我所欲，為隨我所使。如是水、火、風、神、天、生主，愛樂梵天、稱歎梵天者，汝亦為我自在，為隨我所欲，為隨我所使。」
<p/>於是，世尊告曰：「梵天如是，梵天所說真諦，若有沙門、梵志愛樂 *地、稱歎*地者，彼為汝自在，為隨汝所欲，為隨汝所使。如是水、火、風、神、天、生主，愛樂梵天、稱歎梵天者，彼為汝自在，為隨汝所欲，為隨汝所使。梵天！若我愛樂 *地、稱歎 *地者，我亦為汝自在，為隨汝所欲，為隨汝所使。如是水、火、風、神、天、生主，愛樂梵天、稱歎梵天者，我亦為汝自在，為隨汝所欲，為隨汝所使。
<p/>「梵天！若此八事<note n="m78.12"/>，我隨其事愛樂稱歎者，彼亦有如是。梵天！我知汝所從來處、所往至處、隨所住、隨所終、隨所生。若有梵天有大如意足，有大威德，有大福祐，有大威神。」
<p/>於是，梵天白世尊曰：「大仙人！汝云何知我所知、見我所見？云何識悉<note n="m78.13"/>我？如日自在，明照諸方，是為千世界。於千世界中，汝得自在耶？知彼彼處無有晝夜，大仙人曾更<note n="m78.14"/>歷彼，數經歷彼耶？」
<p/>世尊告曰：「梵天！如日自在，明照諸方，是為千世界。於千世界中，我得自在，亦知彼彼處無有晝夜。梵天！我曾更歷彼，我數經歷彼。梵天！有三種天：光天、淨光天、遍淨光天<note n="m78.15"/>。梵天！若彼三種天有知有見者，我亦有彼知見。梵天！若彼三種天無知無見者，我亦自有知見。梵天！若彼三種天及眷屬有知有見者，我亦有彼知見。梵天！若彼三種天及眷屬無知無見者，我亦自有知見。梵天！若汝有知有見者，我亦有此知見。梵天！若汝無知無<note n="m78.16"/>見者，我亦自有知見。梵天！若汝及眷屬有知有見者，我亦有此知見。梵天！若汝及眷屬無知無見者，我亦自有知見。梵天！汝不與我一切等，不與我盡等，但我於汝最勝最上。」
<p/>於是，梵天白世尊曰：「大仙人！何由得彼三種天有知有見者，汝亦有彼知見；若彼三種天無知無見者，汝亦自有知見？若彼三種天及眷屬有知有見者，汝亦有彼知見；若彼三種天及眷屬無知無見者，汝亦自有知見？若我有知有見者，汝亦有此知見；若我無知無見者，汝亦自有知見？若我及眷屬有知有見者，汝亦有此知見；若我及眷屬無知無見者，汝亦自有知見？大仙人！非為愛言耶？問已不知增益愚癡。所以者何？以識無量境界故，無量知、無量見、無量種別，我各各知別，是地知地；水、火、風、神、天、生主，是梵天知梵天。」
<p/>於是，世尊告曰：「梵天！若有沙門、梵志於地有地想：地是我，地是我所，我是地所。彼計地是我已，便不知地。如是於水、火、風、神、天、生主、梵天、無煩、無熱<note n="m78.17"/>，淨<note n="m78.18"/>有淨想：淨是我，淨是我所，我是淨所。彼計淨是我已，便不知淨。梵天！若有沙門、梵志，地則知地，地非是我，地非我所，我非地所。彼不計地是我已，彼便知地。如是水、火、風、神、天、生主、梵天、無煩、無熱，淨則知淨，淨非是我，淨非我所，我非淨所。彼不計淨是我已，彼便知淨。梵天！我於地則知地，地非是我，地非我所，我非地所。我不計地是我已，我便知地。如是水、火、風、神、天、生主、梵天、無煩、無熱，淨則知淨，淨非是我，淨非我所，我非淨所。我不計淨是我已，我便知淨。」
<p/>於是，梵天白世尊曰：「大仙人！此眾生愛有、樂有、習有，汝已拔有根本。所以者何？謂如來、無所著、等正覺故。」便說頌曰：
<p/>「於有見恐怖，無有見不懼；
<p/>是故莫樂有，有何不可<note n="m78.19"/>斷<note n="m78.20"/>？」
<p/>「大仙人！我今欲自隱形。」
<p/>世尊告曰：「梵天！汝若欲自隱形者，便隨所欲。」
<p/>於是，梵天𣈳隨所處自隱其形，世尊卽知：梵天！汝在彼，汝在此，汝在中。
<p/>於是，梵天盡現如意，欲自隱形而不能隱，還住梵天中。於是，世尊告曰：「梵天！我今亦欲自隱其形。」
<p/>梵天白世尊曰：「大仙人！若欲自隱形者，便隨所欲。」
<p/>於是，世尊而作是念：我今寧可現如其像如意足<note n="m78.21"/>，放極妙光明，照一切梵天而自隱住，使諸梵天及梵天眷屬但聞我聲而不見形。於是，世尊𣈳現如其像如意足，放極妙光明，照一切梵天，便自隱住，使諸梵天及梵天眷屬但聞其聲而不見其形。於是，梵天及梵天眷屬各作是念：沙門瞿曇甚奇！甚特！有大如意足，有大威德，有大福祐，有大威神。所以者何？謂放極妙光明，照一切梵天而自隱住，使我等及眷屬但聞彼聲而不見形。
<p/>於是，世尊復作是念：我已化此梵天及梵天眷屬，我今寧可攝如意足。世尊便攝如意足，還住梵天中。於是，魔王亦至再三在彼眾中。爾時，魔王白世尊曰：「大仙人善見、善知、善達，然莫訓誨教呵<note n="m78.22"/>弟子，亦莫為弟子說法，莫著弟子<note n="m78.23"/>！莫為著弟子故，身壞命終，生餘下賤妓樂神中；行無為，於現世受安樂。所以者何？大仙人！此唐自煩勞。大仙人！昔有沙門、梵志訓誨弟子，教 *呵弟子，亦為弟子說法，樂著弟子。彼以著弟子故，身壞命終，生餘下賤妓樂神中。大仙人！是故我語汝莫得訓誨教 *呵弟子，亦莫為弟子說法，莫著弟子！莫為著弟子故，身壞命終，生餘下賤妓樂神中；行無為，於現世受安樂。所以者何？大仙人！汝唐自煩勞。」
<p/>於是，世尊告曰：「魔波旬！汝不為我求義故說，非為饒益故，非為樂故，非為安隱故。『莫得訓誨教 *呵弟子，莫為弟子說法，莫著弟子！莫為著弟子故，身壞命終，生餘下賤妓樂神中；行無為，於現世受安樂。所以者何？大仙人！汝唐自煩勞。』魔波旬！汝作是念：此沙門瞿曇為弟子說法，彼弟子聞法已，出我境界。魔波旬！是故汝今語我：『莫得訓誨教 *呵弟子，亦莫為弟子說法，莫著弟子！莫為著弟子故，身壞命終，生餘下賤妓樂神中；行無為，於現世受安樂。所以者何？大仙人！汝唐自煩勞。』
<p/>「魔波旬！若有沙門、梵志訓誨弟子，教 *呵弟子，為弟子說法，樂著弟子，為著弟子故，身壞命終，生餘下賤妓樂神中。彼沙門、梵志，彼非沙門稱說沙門，非梵志稱說梵志，非阿羅訶稱說阿羅訶，非等正覺稱說等正覺。魔波旬！我實沙門稱說沙門，實梵志稱說梵志，實阿羅訶稱說阿羅訶，實等正覺稱說等正覺。魔波旬！若我為弟子說法，若不說者，汝且自去！我今自知應為弟子說法、不應為弟子說法。」
<p/>是為梵天請，魔波旬違逆，世尊隨順說，是故此經名梵天請佛。
<p/>佛說如是，梵天及梵天眷屬聞佛所說，歡喜奉行！
<p/>梵天請佛經第七竟<note n="m78.24"/>（三千九十字<note n="m78.25"/>）
<sid n="m79"/>　　（七九）中阿含<note n="m79.26"/>長壽王品有勝天經<note n="m79.27"/>第八（第二小土城誦<note n="m79.28"/>）
<p/>我聞如是：
<p/>一時，佛遊舍衛國，在勝林給孤獨園。
<p/>於是，仙餘財主<note n="m79.29"/>告一使人：「汝往詣佛，為我稽首，禮世尊足，問訊世尊聖體康強，安快無病，起居輕便，氣力如常耶？作如是語：『仙餘財主稽首佛足，問訊世尊聖體康強，安快無病，起居輕便，氣力如常耶？』汝既為我問訊佛已，往詣尊者阿那律陀所，為我稽首禮彼足已，問訊尊者聖體康強，安快無病，起居輕便，氣力如常不？作如是語：『仙餘財主稽首尊者阿那律陀足，問訊尊者聖體康強，安快無病，起居輕便，氣力如常不？仙餘財主請尊者阿那律陀四人俱，供<note n="m79.30"/>明日食。』若受請者，復作是語：『尊者阿那律陀！仙餘財主多事多為，為王眾事斷<note n="m79.31"/>理臣佐，唯願尊者阿那律陀為慈愍故，與四人俱，明日早來至仙餘財主家。』」
<p/>於是，使人受仙餘財主教已，往詣佛所，稽首佛<note n="m79.32"/>足，卻住一面，白曰：「世尊！仙餘財主稽首佛足，問訊世尊聖體康強，安快無病，起居輕便，氣力如常耶？」
<p/>爾時，世尊告使人曰：「令仙餘財主安隱快樂，令天及人、阿修羅、揵塔和<note n="m79.33"/>、羅剎及餘種種身安隱快樂。」
<p/>於是，使人聞佛所說，善受善持，稽首佛足，繞三匝而去，往詣尊者阿那律陀所，稽首禮足，卻坐一面，白曰：「尊者阿那律陀！仙餘財主稽首尊者阿那律陀足，問訊尊者聖體康強，安快無病，起居輕便，氣力如常不？仙餘財主請尊者阿那律陀四人俱， *供明日食。」
<p/>是時，尊者真迦旃延<note n="m79.34"/>去尊者阿那律陀不遠而燕坐也，於是，尊者阿那律陀告曰：「賢者迦旃延！我向所道，明日我等為乞食故，入舍衛國，正謂此也。今仙餘財主遣人請我等四人， *供明日食。」
<p/>尊者真迦旃延;卽時白曰：「願尊者阿那律陀為彼人故，默然受請，我等明日出此闇林，為乞食故，入舍衛國。」尊者阿那律陀為彼人故，默然而受。
<p/>於是，使人知尊者阿那律陀默然受已，尋復白曰：「仙餘財主白尊者阿那律陀：『仙餘財主多事多為，為王眾事 *斷理臣佐，願尊者阿那律陀為慈愍故，與四人俱，明日早來，至仙餘財主家。』」
<p/>尊者阿那律陀告使人曰：「汝便還去，我自知時。」於是，使人卽從座<note n="m79.35"/>起，稽首作禮，繞三匝而去。
<p/>於是，尊者阿那律陀過夜平旦，著衣持鉢，四人共俱，往詣仙餘財主家。爾時，仙餘財主婇女圍遶，住中門下，待尊者阿那律陀。仙餘財主遙見尊者阿那律陀來，見已，叉手向尊者阿那律陀，讚曰：「善來尊者阿那律陀！尊者阿那律陀久不來此。」於是，仙餘財主敬心扶抱尊者阿那律陀，將入家中，為敷好床，請使令坐。
<p/>尊者阿那律陀卽坐其床，仙餘財主稽首尊者阿那律陀足，卻坐一面，坐已，白曰：「尊者阿那律陀！欲有所問，唯願見聽！」
<p/>尊者阿那律陀告曰：「財主！隨汝所問，聞已當思。」
<p/>仙餘財主便問尊者阿那律陀：「或有沙門、梵志來至我所，語我：『財主！汝當修大心解脫。』尊者阿那律陀！復有沙門、梵志來至我所，語我：『財主！汝當修無量心解脫。』尊者阿那律陀！大心解脫、無量心解脫，此二解脫，為文異義異耶？為一義文異耶？」
<p/>尊者阿那律陀告曰：「財主！汝前問此事，汝<note n="m79.36"/>先自答，我當後答。」
<p/>仙餘財主白曰：「尊者阿那律陀！大心解脫、無量心解脫，此二解脫一義文異，仙餘財主不能答此事。」
<p/>尊者阿那律陀告曰：「財主！當聽我為汝說大心解脫、無量心解脫。大心解脫者，若有沙門、梵志在無事處，或至樹下空安靜處，依一樹，意解大心解脫遍滿成就遊，彼齊限是心解脫不過是<note n="m79.37"/>。若不依一樹者，當依二三樹，意解大心解脫遍滿成就遊，彼齊限是心解脫不過是。若不依二三樹者，當依一林；若不依一林者<note n="m79.38"/>，當依二三林；若不依二三林者，當依一村；若不依一村者，當依二三村；若不依二三村者，當依一國；若不依一國者，當依二三國；若不依二三國者，當依此大地乃至大海，意解大心解脫遍滿成就遊，彼齊限是心解脫不過是，是謂大心解脫。
<p/>「財主！云何無量心解脫？若有沙門、梵志在無事處，或至樹下空安靜處，心與慈俱，遍滿一方成就遊<note n="m79.39"/>。如是二三四方，四維上下，普周一切，心與慈俱，無結無怨，無恚無諍，極廣甚大，無量善修遍滿一切世間成就遊。如是悲、喜心與捨俱，無結無怨，無恚無諍，極廣甚大，無量善修遍滿一切世間成就遊。是謂無量心解脫。財主！大心解脫、無量心解脫，此二解脫為義異文異？為一義文異耶？」
<p/>仙餘財主白尊者阿那律陀曰：「如我從尊者聞，則解其義，此二解脫義既異文亦異。」
<p/>尊者阿那律陀告曰：「財主！有三種天：光天、淨光天、遍淨光天。於中光天者，彼生在一處，不作是念：此我所有，彼我所有。但光天隨其所往，卽樂彼中。財主！猶如蠅在肉段，不作是念：此我所有，彼我所有。但蠅隨肉段去，卽樂彼中。如是彼光天不作是念：此我所有，彼我所有。但光天隨其所往，卽樂彼中。有時光天集在一處，雖身有異而光不異。財主！猶如有人然無量燈，著一室中，彼燈雖異而光不異。如是彼光天集在一處，雖身有異而光不異。有時光天各自散去，彼時各散去時，其身既異，光明亦異。財主！猶如有人從一室中出眾多燈，分著諸室，彼燈卽異，光明亦異。如是彼光天各自散去，彼各散去時，其身既異，光明亦異。」
<p/>於是，尊者真迦 *旃延白曰：「尊者阿那律陀！彼光天生在一處，可知有勝如、妙不妙耶<note n="m79.40"/>？」
<p/>尊者阿那律陀答曰：「賢者迦 *旃延！可說彼光天生在一處，知有勝如、妙與不妙。」
<p/>尊者真迦旃延復問曰：「尊者阿那律陀！彼光天生在一處，何因何緣知有勝如、妙與不妙耶？」
<p/>尊者阿那律陀答曰：「賢者迦 *旃延！若有沙門、梵志在無事處，或至樹下空安靜處，依一樹，意解作光明<note n="m79.41"/>想成就遊，心作光明想極盛，彼齊限是心解脫不過是；若不依一樹者，或依二三樹，意解作光 *明想成就遊，心作光明想極盛，彼齊限是心解脫不過是。賢者迦 *旃延！此二心解脫，何解脫為上、為勝、為妙、為最耶？」
<p/>尊者真迦 *旃延答曰：「尊者阿那律陀！若有沙門、梵志不依一樹者，或依二三樹，意解作光 *明想成就遊，心作光明想極盛，彼齊限是心解脫不過是。尊者阿那律陀！二解脫中，此解脫為上、為勝、為妙、為最。」
<p/>尊者阿那律陀復問曰：「賢者迦 *旃延！若不依二三樹者，或依一林；若不依一林者，或依二三林；若不依二三林者，或依一村；若不依一村者，或依二三村；若不依二三村者，或依一國；若不依一國者，或依二三國；若不依二三國者，或依此大地乃至大海，意解作光 *明想成就遊，心作光明想極盛，彼齊限是心解脫不過是。賢者迦旃延！此二解脫，何解脫為上、為勝、為妙、為最？」
<p/>尊者真迦旃延答曰：「尊者阿那律陀！若有沙門、梵志不依二三樹者，或依一林；若不依一林者，或依二三林；若不依二三林<note n="m79.42"/>者，或依一村；若不依一村者，或依二三村；若不依二三村者，或依一國；若不依一國者，或依二三國；若不依二三國者，或依此大地乃至大海，意解作光 *明想成就遊，心作光明想極盛，彼齊限是心解脫不過是。尊者阿那律陀！二解脫中此解脫為上、為勝、為妙、為最。」
<p/>尊者阿那律陀告曰：「迦 *旃延！因是緣是，彼光天生在一處，知有勝如、妙與不妙。所以者何？因人心勝如故，修便有精; 麁；因修有精;麁故，得人則有勝如。賢者迦 *旃延！世尊亦如是說人有勝如。」
<p/>尊者真迦 *旃延復問曰：「尊者阿那律陀！彼淨<note n="m79.43"/>光天生在一處，可知有勝如、妙與不妙耶？」
<p/>尊者阿那律陀答曰：「賢者迦 *旃延！可說彼 *淨光天生在一處，知有勝如、妙與不妙。」
<p/>尊者真迦 *旃延復問曰：「尊者阿那律陀！彼 *淨光天生在一處，何因何緣，知有勝如、妙與不妙耶？」
<p/>尊者阿那律陀答曰：「賢者迦 *旃延！若有沙門、梵志在無事處，或至樹下空安靜處，意解 *淨光天遍滿成就遊，彼此定不修、不習、不廣，不極成就，彼於後時，身壞命終，生 *淨光天中。彼生已，不得極<note n="m79.44"/>止息，不得極寂靜，亦不得盡壽訖。賢者迦 *旃延！猶青蓮華，紅、赤、白蓮，水生水長，在水底時，爾時根、莖、葉、華，彼一切水漬水澆，水所潤，無處不漬。賢者迦 *旃延！若有沙門、梵志在無事處，或至樹下空安靜處，意解 *淨光天遍滿成就遊，彼此定不修、不習、不廣，不極成就，彼身壞命終，生 *淨光天中。彼生<note n="m79.45"/>已，不得極止息，不得極寂靜，亦不得盡壽訖。
<p/>「賢者迦 *旃延！復有沙門、梵志意解 *淨光天遍滿成就遊，彼此定數修、數習、數廣，極成就，彼身壞命終，生 *淨光天中。彼生已，得極止息，得極寂靜，亦得壽盡訖。賢者迦 *旃延！猶青蓮華，紅、赤、白蓮，水生水長，出水上住，水所不漬<note n="m79.46"/>。賢者迦 *旃延！如是復有沙門、梵志在無事處，或至樹下空安靜處，意解 *淨光天遍滿成就遊，彼此定數修、數習、數廣，極成就，彼身壞命終，生 *淨光天中。彼生已，得極止息，得極寂靜，亦得壽盡訖。
<p/>「賢者迦 *旃延！因是緣是，彼 *淨光天生在一處，知有勝如、妙與不妙。所以者何？因人心勝如故，修便有精; 麁；因修有精;麁故，得人則有勝如。賢者迦 *旃延！世尊亦如是說人有勝如。」
<p/>尊者真迦 *旃延復問曰：「尊者阿那律陀！彼遍淨光天生在一處，可知有勝如、妙與不妙耶？」
<p/>尊者阿那律陀答曰：「賢者迦 *旃延！可說彼遍淨光天生在一處，知有勝如、妙與不妙。」
<p/>尊者真迦 *旃延復問曰：「尊者阿那律陀！彼遍淨光天生在一處，何因何緣知有勝如、妙與不妙耶？」
<p/>尊者阿那律陀答曰：「賢者迦 *旃延！若有沙門、梵志在無事處，或至樹下空安靜處，意解遍淨光天遍滿成就遊，彼不極止睡眠，不善息掉<note n="m79.47"/>悔，彼於後時身壞命終，生遍淨光天中。彼生已，光不極淨。賢者迦 *旃延！譬如燃<note n="m79.48"/>燈，因緣油炷，若油有滓，炷復不淨，因是燈光生不明淨。賢者迦 *旃延！如是若有沙門、梵志在無事處，或至樹下空安靜處，意解遍淨光天遍滿成就遊，彼不極止睡眠，不善息 *掉悔，彼身壞命終，生遍淨光天中。彼生已，光不極淨。
<p/>「賢者迦 *旃延！復有沙門、梵志在無事處，或至樹下空安靜處，意解遍淨光天遍滿成就遊，彼極止睡眠，善息 *掉悔，彼身壞命終，生遍淨光天中。彼生已，光極明淨。賢者迦 *旃延！譬如然燈，因緣油炷，若油無滓，炷復極淨，因是燈光生極明淨。
<p/>「賢者迦 *旃延！如是復有沙門、梵志在無事處，或至樹下空安靜處，意解遍淨光天遍滿成就遊，彼極止睡眠，善息 *掉悔，彼身壞命終，生遍淨光天中。彼生已，光極明淨。
<p/>「賢者迦 *旃延！因是緣是，彼遍淨光天生在一處，知有勝如、妙與不妙。所以者何？因人心勝如故，修便有精; 麁；因修有精;麁故，得人則有勝如。賢者迦 *旃延！世尊亦如是說人有勝如。」
<p/>於是，尊者真迦 *旃延歎仙餘財主曰：「善哉！善哉！財主！汝為我等多所饒益。所以者何？初問尊者阿那律陀有勝天，我等未曾從尊者阿那律陀聞如是義，是謂彼天、有彼天、如是彼天。」
<p/>於是，尊者阿那律陀告曰：「賢者迦 *旃延！多有彼天，謂此日月如是有大如意足，有大威德，有大福祐，有大威神。以光不及光，彼與我集，共相慰勞，有所論說，有所答對，然我不如是說，是謂彼天、有彼天、如是彼天。」
<p/>爾時，仙餘財主知彼尊者所說已訖，卽從座<note n="m79.49"/>起，自行澡水，以極淨美種種豐饒食噉含消，手自斟酌，令得飽滿。食訖舉器，行澡水已，取一小床，別坐聽法。仙餘財主坐已，尊者阿那律陀而為說法，勸發渴仰，成就歡喜。無量方便為彼說法，勸發渴仰，成就歡喜已，從 *座起去。
<p/>尊者阿那律陀所說如是，仙餘財主及諸比丘聞尊者阿那律陀所說，歡喜奉行！
<p/>有勝天經第八竟<note n="m79.50"/>（二千五百九十九字<note n="m79.51"/>）
<sid n="m80"/>　　（八○） *中阿含長壽王品迦絺那經<note n="m80.52"/>第九（第二小土城誦<note n="m80.53"/>）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，尊者阿那律陀亦在舍衛國，住娑羅邏巖山中。於是，尊者阿那律陀過夜平旦，著衣持鉢，入舍衛乞食。尊者阿難亦復平旦著衣持鉢，入舍衛乞食。
<p/>尊者阿那律陀見尊者阿難亦行乞食，見已，語曰：「賢者阿難！當知我三衣<note n="m80.54"/>憇素壞盡。賢者！今可倩<note n="m80.55"/>諸比丘為我作衣。」尊者阿難為尊者阿那律陀默然許倩。
<p/>於是，尊者阿難舍衛乞食已<note n="m80.56"/>，食訖，中後收舉衣鉢，澡洗手足，以尼師檀<note n="m80.57"/>著於肩上，手執戶鑰，遍詣房房，見諸比丘便語之曰：「諸尊！今往詣娑羅邏巖山中，為尊者阿那律陀作衣。」
<p/>於是，諸比丘聞尊者阿難語，皆往詣娑羅邏巖山中，為尊者阿那律陀作衣。
<p/>於是，世尊見尊者阿難手執戶鑰，遍詣房房，見已，問曰：「阿難！汝以何事，手執戶鑰，遍詣房房？」
<p/>尊者阿難白曰：「世尊！我今倩諸比丘，為尊者阿那律陀作衣。」
<p/>世尊告曰：「阿難！汝何以故不請<note n="m80.58"/>如來為阿那律陀比丘作衣？」
<p/>於是，尊者阿難卽叉手向佛，白世尊曰：「唯願世尊往詣娑羅邏巖山中，為尊者阿那律陀作衣！」世尊為尊者阿難默然而許。
<p/>於是，世尊將尊者阿難，往詣婆羅邏巖山中比丘眾前，敷座<note n="m80.59"/>而坐。爾時，娑羅邏巖山中有八百比丘及世尊共集坐，為尊者阿那律陀作衣。
<p/>彼時，尊者大目揵連亦在眾中，於是，世尊告曰：「目揵連！我能為阿那律陀舒張衣裁，割截連綴而縫合之。」
<p/>爾時，尊者大目揵連卽從座<note n="m80.60"/>起，偏袒著衣，叉手向佛，白世尊曰：「唯願世尊為賢者阿那律陀舒張衣裁，諸比丘當共割截，連綴縫合。」
<p/>於是，世尊卽為尊者阿那律陀舒張衣裁，諸比丘便共割截，連綴縫合，卽彼一日為尊者阿那律陀成三衣訖。
<p/>爾時，世尊知尊者阿那律陀三衣已成，則便告曰：「阿那律陀！汝為諸比丘說迦絺那<note n="m80.61"/>法。我今腰痛，欲小自息。」
<p/>尊者阿那律陀白曰：「唯然，世尊！」
<p/>於是，世尊四疊優多羅僧<note n="m80.62"/>以敷床上，襞<note n="m80.63"/>僧伽梨<note n="m80.64"/>作枕，右脇而臥，足足相累，作光明想，立正念正智，常作起想。
<p/>彼時，尊者阿那律陀告諸比丘：「諸賢！我本未出家學道時，厭生老病死、啼哭懊惱、悲泣憂慼，欲斷此大苦聚。諸賢！我厭已而作是觀：居家至狹，塵勞之處；出家學道，發露曠大。我今在家為鎖所鎖，不得盡形壽修諸梵行，我寧可捨少財物及多財物，捨少親族及多親族，剃除鬚髮，著袈裟衣，至信、捨家、無家、學道。諸賢！我於後時捨少財物及多財物，捨少親族及多親族，剃除鬚髮，著袈裟衣，至信、捨家、無家、學道。諸賢！我出家學道，捨族姓已，受比丘學，修行禁戒，守護從解脫，又復善攝威儀禮節，見纎介<note n="m80.65"/>罪，常懷畏怖，受持學戒。
<p/>「諸賢！我離殺，斷殺，棄捨刀杖，有慚有愧，有慈悲心，饒益一切及至蜫蟲；我於殺生淨除其心<note n="m80.66"/>。諸賢！我離不與取，斷不與取，與而後取，樂於與取，常好布施，歡喜無悋，不望其報；我於不與取淨除其心。諸賢！我離非梵行，斷非梵行，勤修梵行，精勤妙行，清淨無穢，離欲斷淫；我於非梵行淨除其心。
<p/>「諸賢！我離妄言，斷妄言，真諦言，樂真諦，住真諦，不移動，一切可信，不欺世間；我於妄言淨除其心。諸賢！我離兩舌，斷兩舌，行不兩舌，不破壞他。不聞此語彼，欲破壞此；不聞彼語此，欲破壞彼。離者欲合，合者歡喜，不作羣黨，不樂羣黨，不稱說羣黨；我於兩舌淨除其心。諸賢！我離麁言，斷麁言，若有所言，辭氣麁獷，惡聲逆耳，眾所不喜，眾所不愛，使他苦惱，令不得定，斷如是言。若有所說，清和柔潤，順耳入心，可善可愛，使他安樂，言聲具了，不使人畏，令他得定，說如是言；我於麁言淨除其心。諸賢！我離綺語，斷綺語，時說、真說、法說、義說、止息說，樂止息說，事順時得宜，善教善訶；我於綺語淨除其心。
<p/>「諸賢！我離治生，斷治生，棄捨稱量及斗斛，不受財貨，不縛束，人不望折斗量，不以小利侵欺於人；我於治生淨除其心。諸賢！我離受寡婦，童女，斷受寡婦、童女；我於受寡婦、童女淨除其心。諸賢！我離受奴婢，斷受奴婢；我於受奴婢淨除其心。諸賢！我離受象、馬、牛、羊，斷受象、馬、牛、羊；我於受象、馬、牛、羊淨除其心。諸賢！我離受雞、豬，斷受雞、豬；我於受雞、豬淨除其心。諸賢！我離受田業、店肆，斷受田業、店肆；我於受田業、店肆淨除其心。諸賢！我離受生稻、麥、豆，斷受生稻、麥、豆；我於受生稻、麥、豆淨除其心。
<p/>「諸賢！我離酒，斷酒；我於飲酒淨除其心。諸賢！我離高廣大床，斷高廣大床；我於高廣大床淨除其心。諸賢！我離華鬘、瓔珞、塗香、脂粉，斷華鬘、瓔珞、塗香、脂粉；我於華<note n="m80.67"/>鬘、瓔珞、塗香、脂粉淨除其心。諸賢！我離歌舞、倡妓及往觀聽，斷歌舞、倡妓及往觀聽；我於歌舞、倡妓及往觀聽淨除其心。諸賢！我離受生色像寶，斷受生色像寶；我於受生色像寶淨除其心。諸賢！我離過中食，斷過中食，一食，不夜食，學時食；我於過中食淨除其心。
<p/>「諸賢！我已成就此聖戒聚，當復學極知足，衣取覆形，食取充軀<note n="m80.68"/>，隨所遊至，與衣鉢俱，行無顧戀，猶如鷹鳥與兩翅俱，飛翔空中。諸賢！我亦如是，隨所遊至，與衣鉢俱，行無顧戀。諸賢！我己成就此聖戒聚及極知足，當復學守護諸根，常念閉塞，念欲明達，守護念心而得成就，恒起正知。若眼見色，然不受相，亦不味色。謂忿諍故，守護眼根，心中不生貪伺、憂慼、惡不善法，趣向彼故，守護眼根。如是耳、鼻、舌、身，若意知法，然不受相，亦<note n="m80.69"/>不味法。謂忿諍故，守護意根，心中不生貪伺、憂慼、惡不善法，趣向彼故，守護意根。
<p/>「諸賢！我已成就此聖戒聚及極知足，守護諸根，當復學正知出入，善觀分別，屈伸<note n="m80.70"/>低仰，儀容庠序，善著僧伽梨<note n="m80.71"/>及諸衣鉢，行住坐臥，眠寤<note n="m80.72"/>語默，皆正知之。諸賢！我已成就此聖戒聚及極知足，守護諸根，正知出入，當復學獨住遠離，在無事處，或至樹下空安靜處、山巖石室、露地蘘<note n="m80.73"/>𧂐，或至林中，或在塚間。諸賢！我已在無事處，或至樹下空安靜處，敷尼師 *檀，結跏<note n="m80.74"/>趺坐，正身正願，反念不向，斷除貪伺，心無有諍。見他財物、諸生活具，不起貪伺，欲令我得；我於貪伺淨除其心。如是瞋恚、睡眠、 *掉悔、斷疑、度惑，於諸善法無有猶豫；我於疑惑淨除其心。
<p/>「諸賢！我已斷此五蓋、心穢、慧羸，離欲、離惡不善之法……至得第四禪<note n="m80.75"/>成就遊。諸賢！我已得如是定心清淨，無穢無煩，柔軟善住，得不動心，學如意足智通作證。諸賢！我得無量如意足，謂分一為眾，合眾為一，一則住一，有知有見，不礙石壁，猶如行空，沒地如水，履水如地，結 *跏趺坐，上昇虛空，猶如鳥翔。今此日月有大如意足，有大威德，有大福祐，有大威神，以手捫摸身至梵天。諸賢！我已得如是定心清淨，無穢無煩，柔軟善住，得不動心，學天耳智通作證。諸賢！我以天耳聞人、非人音聲，近遠、妙與不妙。
<p/>「諸賢！我已<note n="m80.76"/>得如是定心清淨，無穢無煩，柔軟善住，得不動心，學他心智通作證。諸賢！我為他眾生所念、所思、所為、所行，以他心智知他心如真；有欲心知有欲心如真，無欲心知無欲心如真；有恚無恚、有癡無癡、有穢無穢、合散、高下、小大、修不修、定不定；不解脫心知不解脫心如真，解脫心知解脫心如真。
<p/>「諸賢！我已得如是定心清淨，無穢無煩，柔軟善住，得不動心，學憶宿命智通作證。諸賢！有行有相貌，憶本無量昔所經歷，謂一生、二生、百生、千生、成劫、敗劫、無量成敗劫，彼眾生名某，彼昔更歷，我曾生彼，如是姓、如是字、如是生、如是飲食、如是受苦樂、如是長壽、如是久住、如是壽命訖；此死生彼，彼死生此，我生在此，如是姓、如是字、如是生、如是飲食、如是受苦樂、如是長壽、如是久住、如是壽命訖。
<p/>「諸賢！我已得如是定心清淨，無穢無煩，柔軟善住，得不動心，學生死智通作證。諸賢！我以<note n="m80.77"/>清淨天眼出過於人，見此眾生死時生時，好色惡色，妙與不妙，往來善處及不善處，隨此眾生之所作業見其如真。若此眾生成就身惡行，口、意惡行，誹謗聖人，邪見，成就邪見業，彼因緣此，身壞命終，必至惡處，生地獄中。若此眾生成就身妙行，口、意妙行，不誹謗聖人，正見，成就正見業，彼因緣此，身壞命終，必昇善處，上生天中。
<p/>「諸賢！我已得如是定心清淨，無穢無煩，柔軟善住，得不動心，學漏盡智通作證。諸賢！我知此苦如真，知此苦集<note n="m80.78"/>、知此苦滅、知此苦滅道如真；知此漏、知此漏 *集、知此漏滅、知此漏滅道如真；彼如是知、如是見，欲漏心解脫，有漏、無明漏心解脫。解脫已，便知解脫：生已盡，梵行已立，所作已辦，不更受有，知如真。
<p/>「諸賢！若有比丘犯戒、破戒、缺戒、穿戒、穢戒、黑戒者，欲依戒立戒，以戒為梯，昇無上慧堂正法閣者，終無是處。諸賢！猶去村不遠，有樓觀堂閣，其中安梯或施十隥<note n="m80.79"/>，或十二  *隥，若有人來，求願欲得昇彼堂閣，若不登此梯第一  *隥上，欲登第二 *隥者，終無是處。若不登第二  *隥，欲登第三、四，至昇堂閣者，終無是處。諸賢！如是若有比丘犯戒、破戒、缺戒、穿戒、穢戒、黑戒者，欲依戒立戒，以戒為梯，昇無上慧堂正法閣者，終無是處。
<p/>「諸賢！若有比丘不犯戒、破戒、缺戒、穿戒、穢戒、黑戒者，欲依戒立戒，以戒為梯，昇無上慧堂正法閣者，必有是處。諸賢！猶去村不遠，有樓觀堂閣，其中安梯或施十 *隥，或十二  *隥，若有人來，求願欲得昇彼堂閣，若登此梯第一  *隥上，欲登第二 *隥者，必有是處。若登第二  *隥，欲登第三、四，至昇堂閣者，必有是處。諸賢！如是若有比丘不犯戒、破戒、缺戒、穿戒、穢戒、黑戒者，欲依戒立戒，以戒為梯，昇無上慧堂正法閣者，必有是處。
<p/>「諸賢！我依戒立戒，以戒為梯，昇無上慧堂正法之閣，以小方便觀千世界。諸賢！猶有目人住高樓上，以小方便觀下露地，見千土墩<note n="m80.80"/>。諸賢！我亦如是，依戒立戒，以戒為梯。昇無上慧堂正法之閣，以小方便觀千世界。諸賢！若王大象，或有七寶，或復減八<note n="m80.81"/>，以多羅葉<note n="m80.82"/>覆之，如我覆藏於此六通。
<p/>「諸賢！若於我如意足智通作證有疑惑者，彼應問我，我當答之。諸賢！若於我天耳智通作證有疑惑者，彼應問我，我當答之。諸賢！若於我他心智通作證有疑惑者，彼應問我，我當答之。諸賢！若於我宿命智通作證有疑惑者，彼應問我，我當答之。諸賢！若於我生死智通作證有疑惑者，彼應問我，我當答之。諸賢！若於我漏盡智通作證有疑惑者，彼應問我，我當答之。」
<p/>於是，尊者阿難白曰：「尊者阿那律陀！今娑羅邏<note n="m80.83"/>巖山集坐八百比丘及世尊在中，為尊者阿那律陀作衣，若於尊者阿那律陀如意足智通作證有疑惑者，彼當問之，尊者阿那律陀答。若於尊者阿那律陀天耳智通作證有疑惑者，彼當問之，尊者阿那律陀答。若於尊者阿那律陀他心智通作證有疑惑者，彼當問之，尊者阿那律陀答。若於尊者阿那律陀宿命智通作證有疑惑者，彼當問之，尊者阿那律陀答。若於尊者阿那律陀生死智通作證有疑惑者，彼當問之，尊者阿那律陀答。若於尊者阿那律陀漏盡智通作證有疑惑者，彼當問之，尊者阿那律陀答。但我等長夜以心識尊者阿那律陀心，如<note n="m80.84"/>尊者阿那律陀，有大如意足，有大威德，有大福祐，有大威神。」
<p/>於是，世尊所患已差<note n="m80.85"/>而得安隱，卽時便起，結 *跏趺坐。世尊坐已，歎尊者阿那律陀曰：「善哉！善哉！阿那律陀！極善！阿那律陀！謂汝為諸比丘說迦絺那法。阿那律陀！汝復為諸比丘說迦絺那法。阿那律陀！汝為諸比丘數數說迦絺那法。」
<p/>於是，世尊告諸比丘：「比丘！汝等受迦絺那法，誦習迦絺那法，善持迦絺那法。所以者何？迦絺那法與法相應，為梵行本，致通致覺，亦致涅槃。若族姓子剃除鬚髮，著袈裟衣，至信、捨家、無家、學道者，應當至心受迦絺那法，善受善持迦絺那法。所以者何？我不見過去時諸比丘作如是衣，如阿那律陀比丘；不見未來、現在諸比丘作如是衣，如阿那律陀比丘。所以者何？謂今娑羅邏巖山集坐八百比丘及世尊在中，為阿那律陀比丘作衣。如是阿那律陀比丘，有大如意足，有大威德，有大福祐，有大威神。」
<p/>佛說如是，尊者阿那律陀及諸比丘聞佛所說，歡喜奉行！
<p/>迦絺那<note n="m80.86"/>經第九竟<note n="m80.87"/>（三千七百八十字<note n="m80.88"/>）
<p/>中阿含經卷第十九（一萬四百六十九字<note n="m80.89"/>）（第二小土城誦<note n="m80.90"/>）
<sid n="m81"/>　　（八一）中阿含<note n="m81.1"/>長壽王品念身經<note n="m81.2"/>第十（第二小土城誦<note n="m81.3"/>）
<p/>我聞如是：
<p/>一時，佛遊鴦祇<note n="m81.4"/>國中，與大比丘眾俱，往詣阿惒那<note n="m81.5"/>揵尼住處。
<p/>爾時，世尊過夜平旦，著衣持鉢，入阿惒那而行乞食。食訖，中後收舉衣鉢，澡洗手足，以尼師檀<note n="m81.6"/>著於肩上，往詣一林。入彼林中，至一樹下，敷尼師 *檀，結跏趺坐。
<p/>爾時，眾多比丘於中食後，集坐講堂，共論此事：「諸賢！世尊甚奇！甚特！修習念身，分別廣布，極知極觀，極修習，極護治，善具善行，在一心中，佛說念身有大果報，得眼、有目見第一義<note n="m81.7"/>。」
<p/>爾時，世尊在於宴<note n="m81.8"/>坐，以淨天耳出過於人，聞諸比丘於中食後，集坐講堂，共論此事：「諸賢！世尊甚奇！甚特！修習念身，分別廣布，極知極觀，極修習，極護治，善具善行，在一心中，佛說念身有大果報，得眼、有目見第一義。」世尊聞已，則於晡時從 *宴坐起，往詣講堂比丘眾前，敷座而坐。
<p/>爾時，世尊告諸比丘：「汝等向共論何事耶？以何事故集坐講堂？」
<p/>時，諸比丘白曰：「世尊！我等諸比丘於中食後，集坐講堂，共論此事：『諸賢！世尊甚奇！甚特！修習念身，分別廣布，極知極觀，極修習，極護治，善具善行，在一心中，佛說念身有大果報，得眼、有目見第一義。』世尊！我等向共論如此事，以此事故，集坐講堂。」
<p/>世尊復告諸比丘曰：「云何我說修習念身，分別廣布，得大果報？」
<p/>時，諸比丘白世尊曰：「世尊為法本！世尊為法主！法由世尊，惟<note n="m81.9"/>願說之，我等聞已，得廣知義。」
<p/>佛便告曰：「汝等諦聽！善思念之，我當為汝分別其義。」時，諸比丘受教而聽。
<p/>佛言：「云何比丘修習念身？比丘者，行則知行，住則知住，坐則知坐，臥則知臥，眠則知眠，寤<note n="m81.10"/>則知 *寤，眠 *寤則知眠 *寤，如是比丘隨其身行，便知上如真。彼若如是在遠離獨住，心無放逸，修行精勤，斷心諸患而得定心；得定心已，則知上如真，是謂比丘修習念身。
<p/>「復次，比丘修習念身。比丘者，正知出入，善觀分別，屈伸<note n="m81.11"/>低仰，儀容庠序，善著僧伽梨<note n="m81.12"/>及諸衣鉢，行住坐臥、眠 *寤語默皆正知之，如是比丘隨其身行便知上如真。彼若如是在遠離獨住，心無放逸，修行精勤，斷心諸患而得定心；得定心已，則知上如真，是謂比丘修習念身。
<p/>「復次，比丘修習念身。比丘者，生惡不善念，以善法念治斷滅止，猶木工師、木工弟子，彼持墨繩，用絣<note n="m81.13"/>於木，則以利斧斫治令直；如是比丘生惡不善念，以善法念治斷滅止，如是比丘隨其身行，便知上如真。彼若如是在遠離獨住，心無放逸，修行精勤，斷心諸患而得定心；得定心已，則知上如真，是謂比丘修習念身。
<p/>「復次，比丘修習念身。比丘者，齒齒相著，舌逼上<note n="m81.14"/>齶<note n="m81.15"/>，以心治心，治斷滅止，猶二力士捉一羸<note n="m81.16"/>人，處處旋<note n="m81.17"/>捉，自在打鍛；如是比丘齒齒相著，舌逼上齶，以心治心，治斷滅止，如是比丘隨其身行，便知上如真。彼若如是在遠離獨住，心無放逸，修行精勤，斷心諸患而得定心；得定心已，則知上如真，是謂比丘修習念身。
<p/>「復次，比丘修習念身。比丘者，念入息;卽知念入息，念出息卽知念出息，入息長𣈳知入息長，出息長卽知出息長，入息短卽知入息短，出息短卽知出息短；學一切身息入，學一切身息出，學止身行息入，學止口行息出，如是比丘隨其身行，便知上如真。彼若如是在遠離獨住，心無放逸，修行精勤，斷心諸患而得定心；得定心已，則知上如真，是謂比丘修習念身。
<p/>「復次，比丘修習念身。比丘者，離生喜樂<note n="m81.18"/>，漬身潤澤，普遍充滿於此身中，離生喜樂無處不遍，猶工浴人器盛澡豆，水和成摶，水漬潤澤，普遍充滿無處不周；如是比丘離生喜樂，漬身潤澤，普遍充滿於此身中，離生喜樂無處不遍，如是比丘隨其身行，便知上如真。彼若如是在遠離獨住，心無放逸，修行精勤，斷心諸患而得定心；得定心已，則知上如真，是謂比丘修習念身。
<p/>「復次，比丘修習念身。比丘者，定生喜樂<note n="m81.19"/>，漬身潤澤，普遍充滿於此身中，定生喜樂無處不遍，猶如山泉，極淨澄清，充滿盈流，四方水來，無緣得入，卽彼泉底，水自涌出，盈流於外，漬山潤澤，普遍充滿無處不周；如是比丘定生喜樂，漬身潤澤，普遍充滿於此身中，定生喜樂無處不遍，如是比丘隨其身行，便知上如真。彼若如是在遠離獨住，心無放逸，修行精勤，斷心諸患而得定心；得定心已，則知上如真，是謂比丘修習念身。
<p/>「復次，比丘修習念身。比丘者，無喜生樂，漬身潤澤，普遍充滿於此身中，無喜生樂無處不遍，猶青蓮華，紅、赤、白蓮，水生水長，在於水底，根莖華葉，悉漬潤澤，普遍充滿無處不周；如是比丘無喜生樂，漬身潤澤，普遍充滿於此身中，無喜生樂無處不遍，如是比丘隨其身行，便知上如真。彼若如是在遠離獨住，心無放逸，修行精勤，斷心諸患而得定心；得定心已，則知上如真，是謂比丘修習念身。
<p/>「復次，比丘修習念身。比丘者，於此身中，以清淨心意解遍滿成就遊，於此身中，以清淨心無處不遍，猶有一人，被七肘衣或八肘衣<note n="m81.20"/>，從頭至足，於此身體無處不覆；如是比丘於此身中，以清淨心意解遍滿成就遊，於此身中，以清淨心無處不遍，如是比丘隨其身行，便知上如真。彼若如是在遠離獨住，心無放逸，修行精勤，斷心諸患而得定心；得定心已，則知上如真，是謂比丘修習念身。
<p/>「復次，比丘修習念身。比丘者，念光明想，善受善持，善意所念，如前後亦然，如後前亦然，如晝夜亦然，如夜晝亦然，如下上<note n="m81.21"/>亦然，如上下<note n="m81.22"/>亦然；如是不顛倒，心無有纏，修光明心，心終不為闇之所覆，如是比丘隨其身行，便知上如真。彼若如是在遠離獨住，心無放逸，修行精勤，斷心諸患而得定心；得定心已，則知上如真，是謂比丘修習念身。
<p/>「復次，比丘修習念身。比丘者，觀相善受、善持、善意所念，猶如有人，坐觀臥人，臥觀坐人；如是比丘觀相善受、善持、善意所念，如是比丘隨其身行，便知上如真。彼若如是在遠離獨住，心無放逸，修行精勤，斷心諸患而得定心；得定心已，則知上如真，是謂比丘修習念身。
<p/>「復次，比丘修習念身。比丘者，此身隨住，隨其好惡，從頭至足，觀見種種不淨充滿，謂此身中有髮、毛、爪、齒、;麁細<note n="m81.23"/>薄膚、皮、肉、筋、骨、心、腎、肝、肺、大腸、小腸、脾、胃、摶<note n="m81.24"/>糞、腦及腦根、淚、汗、涕、唾、膿、血、肪、髓、涎、痰<note n="m81.25"/>、小便<note n="m81.26"/>，猶以器盛若干種子，有目之士，悉見分明，謂稻、粟種、大麥、小麥、大小麻豆、菘<note n="m81.27"/>菁芥子；如是比丘此身隨住，隨其好惡，從頭至足，觀見種種不淨充滿，謂此身中有髮、毛、爪、齒、  *;麁細薄膚、皮、肉、筋、骨、心、腎、肝、肺、大腸、小腸、脾、胃、摶<note n="m81.28"/>糞、腦及腦根、淚、汗、涕、唾、膿、血、肪、髓、涎、 *痰、小便，如是比丘隨其身行，便知上如真。彼若如是在遠離獨住，心無放逸，修行精勤，斷心諸患而得定心；得定心已，則知上如真，是謂比丘修習念身。
<p/>「復次，比丘修習念身。比丘者，觀身諸界：我此身中有地界、水界、火界、風界、空界、識界，猶如屠兒殺牛，剝皮布於地<note n="m81.29"/>上，分作六段；如是比丘觀身諸界：我此身中有地界、水界、火界、風界、空界、識界。如是比丘隨其身行，便知上如真。彼若如是在遠離獨住，心無放逸，修行精勤，斷心諸患而得定心；得定心已，則知上如真，是謂比丘修習念身。
<p/>「復次，比丘修習念身。比丘者，觀彼死屍，或一、二日……至六、七日，烏;鵄所啄，;犲狗所食，火燒埋地，悉腐爛壞，見已自比：今我此身亦復如是，俱有此法，終不得離。如是比丘隨其身行，便知上如真。彼若如是在遠離獨住，心無放逸，修行精勤，斷心諸患而得定心；得定心已，則知上如真，是謂比丘修習念身。
<p/>「復次，比丘修習念身。比丘者，如本見息道<note n="m81.30"/>骸骨青色，腐爛食半，骨鎖在地，見已自比：今我此身亦復如是，俱有此法，終不得離。如是比丘隨其身行，便知上如真。彼若如是在遠離獨住，心無放逸，修行精勤，斷心諸患而得定心；得定心已，則知上如真，是謂比丘修習念身。
<p/>「復次，比丘修習念身。比丘者，如本見息道離皮肉血，唯筋相連，見已自比：今我此身亦復如是，俱有此法，終不得離。如是比丘隨其身行，便知上如真。彼若如是在遠離獨住，心無放逸，修行精勤，斷心諸患而得定心；得定心已，則知上如真，是謂比丘修習念身。
<p/>「復次，比丘修習念身。比丘者，如本見息道骨節解散，散在諸方，足骨、膞<note n="m81.31"/>骨、髀骨、臗骨、脊骨、肩骨、頸骨、髑髏骨，各在異處，見已自比：今我此身亦復如是，俱有此法，終不得離。如是比丘隨其身行，便知上如真。彼若如是在遠離獨住，心無放逸，修行精勤，斷心諸患而得定心；得定心已，則知上如真，是謂比丘修習念身。
<p/>「復次，比丘修習念身。比丘者，如本見息道骨白如螺，青猶鴿色，赤若血塗，腐壞碎末，見已自比：今我此身亦復如是，俱有此法，終不得離。如是比丘隨其身行，便知上如真。彼若如是在遠離獨住，心無放逸，修行精勤，斷心諸患而得定心；得定心已，則知上如真，是謂比丘修習念身。
<p/>「若有如是修習念身、如是廣布者，彼諸善法盡在其中，謂道品法也。若彼有心意解遍滿，猶如大海，彼諸小河盡在海中。若有如是修習念身、如是廣布者，彼諸善法盡在其中，謂道品法也。
<p/>「若有沙門、梵志不正立念身、遊行少心者，彼為魔波旬<note n="m81.32"/>伺求其便，必能得也。所以者何？彼沙門、梵志空無念身故；猶如有瓶，中空無水，正安著地，若人持水來瀉瓶中，於比丘意云何？彼瓶如是當受水不？」
<p/>比丘答曰：「受也，世尊！」
<p/>「所以者何？彼空無水，正安著地，是故必受。如是若有沙門、梵志不正立念身、遊行少心者，彼為魔波旬伺求其便，必能得也。所以者何？彼沙門、梵志空無念身故。
<p/>「若有沙門、梵志正立念身、遊行無量心者，彼為魔波旬伺求其便，終不能得。所以者何？彼沙門、梵志不空有念身故；猶如有瓶，水滿其中，正安著地，若人持水來瀉<note n="m81.33"/>瓶中，於比丘意云何？彼瓶如是復受水不？」
<p/>比丘答曰：「不也，世尊！」
<p/>「所以者何？彼瓶水滿，正安著地，是故不受。如是若有沙門、梵志，有正立念身、遊行無量心者，彼為魔波旬伺求其便，終不能得。所以者何？彼沙門、梵志不空有念身故。
<p/>「若有沙門、梵志不正立念身、遊行少心者，彼為魔波旬伺求其便，必能得也。所以者何？彼沙門、梵志空無念身故；猶如力士，以大重石擲淖泥中，於比丘意云何？泥為受不？」
<p/>比丘答曰：「受也，世尊！」
<p/>「所以者何？泥淖石重，是故必受。如是若有沙門、梵志不正立念身、遊行少心者，彼為魔波旬伺求其便，必能得也。所以者何？彼沙門、梵志空無念身故。
<p/>「若有沙門、梵志正立念身、遊行無量心者，彼為魔波旬伺求其便，終不能得。所以者何？彼沙門、梵志不空有念身故；猶如力士，以輕毛毱<note n="m81.34"/>擲平戶扇，於比丘意云何？彼為受不？」
<p/>比丘答曰：「不也，世尊！」
<p/>「所以者何？毛毱輕闡<note n="m81.35"/>，戶扇平立，是故不受。如是若有沙門、梵志正立念身、遊行無量心者，彼為魔波旬伺求其便，終不能得。所以者何？彼沙門、梵志不空有念身故。
<p/>「若有沙門、梵志不正立念身、遊行少心者，彼為魔波旬伺求其便，必能得也。所以者何？彼沙門、梵志空無念身故；猶人求火，以槁木為母，以燥鑽鑽，於比丘意云何？彼人如是為得火不？」
<p/>比丘答曰：「得也，世尊！」
<p/>「所以者何？彼以燥鑽鑽於槁木，是故必得。如是若有沙門、梵志不正立念身、遊行少心者，彼為魔波旬伺求其便，必能得也。所以者何？彼沙門、梵志空無念身故。
<p/>「若有沙門、梵志正立念身、遊行無量心者，彼為魔波旬伺求其便，終不能得。所以者何？彼沙門、梵志不空有念身故；猶人求火，以濕木為母，以濕鑽鑽，於比丘意云何？彼人如是，為得火不？」
<p/>比丘答曰：「不也，世尊！」
<p/>「所以者何？彼以濕鑽鑽於濕木，是故不得。如是若有沙門、梵志正立念身、遊行無量心者，彼為魔波旬伺求其便，終不能得。所以者何？彼沙門、梵志不空有念身故。
<p/>「如是修習念身、如是廣布者，當知有十八德。云何十八？比丘者，能忍飢渴、寒熱、蚊虻、蠅蚤、風日所逼，惡聲、捶杖亦能忍之，身遇諸疾，極為苦痛，至命欲絕，諸不可樂，皆能堪耐。如是修習念身，如是廣布者，是謂第一德。復次，比丘堪耐不樂，若生不樂，心終不著。如是修習念身、如是廣布者，是謂第二德。復次，比丘堪耐恐怖，若生恐怖，心終不著。如是修習念身、如是廣布者，是謂第三德。
<p/>「復次，比丘生三惡念──欲念、恚念、害念，若生三惡念，心終不著。如是修習念身、如是廣布者，是謂第四<note n="m81.36"/>德。復次，比丘離欲、離惡不善之法……至得第四禪成就遊。如是修習念身、如是廣布者，是謂第五至第八德<note n="m81.37"/>。
<p/>「復次，比丘三結已盡，得須陀洹，不墮惡法，定趣正覺，極受七有，天上人間七<note n="m81.38"/>往來已而得苦際。如是修習念身、如是廣布者，是謂第九德。復次，比丘三結已盡，淫怒癡薄，得一往來天上人間，一往來已而得苦際。如是修習念身、如是廣布者，是謂第十德。復次，比丘五下分結盡，生於彼間，便般涅槃，得不退法，不還此世。如是修習念身、如是廣布者，是謂第十一德<note n="m81.39"/>。
<p/>「復次，比丘若有息解脫，離色得無色，如其像定身作證成就遊，而以慧觀知漏、斷漏。如是修習念身、如是廣布者，是謂第十二<note n="m81.40"/>德。
<p/>「復次，比丘如意足、天耳、他心智、宿命智、生死智<note n="m81.41"/>，諸漏已盡，得無漏心解脫、慧解脫，於現法中自知自覺，自作證成就遊：生已盡，梵行已立，所作已辦，不更受有，知如真。如是修習念身、如是廣布者，是謂第十三至<note n="m81.42"/>第十八德<note n="m81.43"/>。如是修習念身、如是廣布者，當知有此十八功德。」
<p/>佛說如是，彼諸比丘聞佛所說，歡喜奉行！
<p/>念身經第十竟<note n="m81.44"/>（四千二百二十五字<note n="m81.45"/>）
<sid n="m82"/>　　（八二）中阿含<note n="m82.46"/>長壽王品支離彌梨經<note n="m82.47"/>第十一（第二小土城誦<note n="m82.48"/>）
<p/>我聞如是：
<p/>一時，佛遊王舍城，在竹林迦蘭哆園<note n="m82.49"/>。
<p/>爾時，眾多比丘於中食後少有所為，集坐講堂，欲斷諍事，謂論此法、律，此佛之教。彼時，質多羅象子比丘<note n="m82.50"/>亦在眾中，於是，質多羅象子比丘，眾多比丘論此法、律，此佛教時，於其中間競有所說，不待諸比丘說法訖竟，又不以恭敬、不以善觀問諸上尊長老比丘。
<p/>是時，尊者大拘絺羅<note n="m82.51"/>在彼眾中，於是，尊者大拘絺羅告質多羅象子比丘曰：「賢者！當知眾多比丘說此法、律，此佛教時，汝莫於中競有所說！若諸比丘所說訖已，然後可說。汝當以恭敬、當以善觀問諸上尊長老比丘，莫不恭敬、莫不善觀問諸上尊長老比丘。」
<p/>爾時，質多羅象子比丘諸親朋友悉在眾中。於是，質多羅象子比丘諸親朋友語尊者大拘絺羅曰：「賢者大拘絺羅！汝莫大責數質多羅象子比丘！所以者何？質多羅象子比丘戒德多聞，似如懈怠，然不貢高。賢者大拘絺羅！質多羅象子比丘，諸比丘隨所為時而能佐助。」
<p/>於是，尊者大拘絺羅語質多羅象子比丘諸親朋友曰：「諸賢！不知他心者，不得妄說稱不稱。所以者何？或有一人在世尊前時，及諸上尊長老梵行可慚可愧、可愛可敬前，彼便善守善護。若於後時離世尊前，及離諸上尊長老梵行可慚可愧、可愛可敬前，彼便數與白衣<note n="m82.52"/>共會，調笑貢高，種種談譁。彼數與白衣共會，調笑貢高，種種談譁已，心便生欲。彼心生欲已，便身熱心熱。彼身心熱已，便捨戒罷道<note n="m82.53"/>。諸賢！猶若如牛，入他田中，守田人捉，或以繩繫，或著欄中。諸賢！若有作是說：『此牛不復入他田中。』如是彼為正說耶？」
<p/>答曰：「不也。」
<p/>「所以者何？謂彼牛者，為繩所繫，或斷或解，為欄所遮，或破或跳出，復入他田，如前無異。諸賢！或有一人在世尊前時，及諸上尊長老梵行可慚可愧、可愛可敬前，彼便善守善護。若於後時離世尊前，及離諸梵行可慚可愧、可愛可敬前，彼便數與白衣共會，調笑貢高，種種談譁。彼數與白衣共會，調笑貢高，種種談譁已，心便生欲。彼心生欲已，便身熱心熱。彼身心熱已，便捨戒罷道。諸賢！是謂有一人。
<p/>「復次，諸賢！或有一人逮得初禪，彼得初禪已，便自安住，不復更求未得欲得、不獲欲獲、不作證欲作證。彼於後時，便數與白衣共會，調笑貢高，種種談譁。彼數與白衣共會，調笑貢高，種種談譁已，心便生欲。彼心生欲已，便身熱心熱。彼身心熱已，便捨戒罷道。諸賢！猶大雨時，村間湖池水滿其中，彼若本時所見沙石、草木、甲蟲、魚 、蝦蟆及諸水性，去時來時，走時住時。後水滿已，盡不復見。諸賢！若有作是說：『彼湖池中終不復見沙石、草木、甲蟲、魚 、蝦蟆及諸水性，去時來時，走時住時。』如是彼為正說耶？」
<p/>答曰：「不也。」
<p/>「所以者何？彼湖池水，或象飲馬飲，駱駝、牛、驢、豬、鹿、水牛飲，或人取用，風吹日炙，彼若本時不見沙石、草木、甲蟲、魚 、蝦蟆及諸水性，去時來時，走時住時。後水減已，還見如故。如是，賢者！或有一人逮得初禪，彼得初禪已，便自安住，不復更求未得欲得、不獲欲獲、不作證欲作證。彼於後時，便數與白衣共會，調笑貢高，種種談譁。彼數與白衣共會，調笑貢高，種種談譁已，心便生欲。彼心生欲已，便身熱心熱。彼身心熱已，便捨戒罷道。諸賢！是謂有一人。「復次，諸賢！或有一人得第二禪，彼得第二禪已，便自安住，不復更求未得欲得、不獲欲獲、不作證欲作證。彼於後時，便數與白衣共會，調笑貢高，種種談譁。彼數與白衣共會，調笑貢高，種種談譁已，心便生欲。彼心生欲已，便身熱心熱。彼身心熱已，便捨戒罷道。諸賢！猶大雨時，四衢道中塵咸<note n="m82.54"/>作泥。諸賢！若有作是說：『此四衢道泥終不燥，不復作塵。』如是彼為正說耶？」
<p/>答曰：「不也。」
<p/>「所以者何？此四衢道，或象行馬行，駱駝、牛、驢、豬、鹿、水牛及人民行，風吹日炙，彼四衢道泥乾燥已，還復作塵。如是，諸賢！或有一人得第二禪，彼得第二禪已，便自安住，不復更求未得欲得、不獲欲獲、不作證欲作證。彼於後時，便數與白衣共會，調笑貢高，種種談譁。彼數與白衣共會，調笑貢高，種種談譁已，心便生欲。彼心生欲已，便身熱心熱。彼身心熱已，便捨戒罷道。諸賢！是謂有一人。
<p/>「復次，諸賢！或有一人得第三禪，彼得第三禪已，便自安住，不復更求未得欲得、不獲欲獲、不作證欲作證。彼於後時，便數與白衣共會，調笑貢高，種種談譁。彼數與白衣共會，調笑貢高，種種談譁已，心便生欲。彼心生欲已，便身熱心熱。彼身心熱已，便捨戒罷道。諸賢！猶山泉湖水，澄清平岸，定不動搖，亦無波浪。諸賢！若有作是說：『彼山泉湖水終不復動，亦無波浪。』如是彼為正說耶？」
<p/>答曰：「不也。」
<p/>「所以者何？或於東方大風卒來，吹彼湖水，動涌波浪；如是南方、西方、北方大風卒來，吹彼湖水，動涌波浪。如是，諸賢！或有一人得第三禪，彼得第三禪已，便自安住，不復更求未得欲得、不獲欲獲、不作證欲作證。彼於後時，便數與白衣共會，調笑貢高，種種談譁。彼數與白衣共會，調笑貢高，種種談譁已，心便生欲。彼心生欲已，便身熱心熱。彼身心<note n="m82.55"/>熱已，便捨戒罷道。諸賢！是謂有一人。
<p/>「復次，諸賢！或有一人得第四禪，彼得第四禪已，便自安住，不復更求未得欲得、不獲欲獲、不作證欲作證。彼於後時，便數與白衣共會，調笑貢高，種種談譁。彼數與白衣共會，調笑貢高，種種談譁已，心便生欲。彼心生欲已，便身熱心熱。彼身心熱已，便捨戒罷道。諸賢！猶如居士、居士子，食微妙食，充足飽滿已，本欲食者，則不復欲。諸賢！若有作是說：『彼居士、居士子，終不復欲得食。』如是彼為正說耶？」
<p/>答曰：「不也。」
<p/>「所以者何？彼居士、居士子，過夜飢已，彼若本所不用食者，還復欲得。如是，諸賢！或有一人得第四禪，彼得第四禪已，便自安住，不復更求未得欲得、不獲欲獲、不作證欲作證。彼於後時，便數與白衣共會，調笑貢高，種種談譁。彼數與白衣共會，調笑貢高，種種談譁已，心便生欲。彼心生欲已，便身熱心熱。彼身心熱已，便捨戒罷道。諸賢！是謂有一人。
<p/>「復次，諸賢！或有一人得無想心定<note n="m82.56"/>，彼得無 *想心定已，便自安住，不復更求未得欲得、不獲欲獲、不作證欲作證。彼於後時，便數與白衣共會，調笑貢高<note n="m82.57"/>，種種談譁。彼數與白衣共會，調笑貢高，種種談譁已，心便生欲。彼心生欲已，便身熱心熱。彼身心熱已，便捨戒罷道。諸賢！猶如一無事處，聞支離彌梨蟲<note n="m82.58"/>聲；彼無事處，或王或王大臣夜止宿，彼象聲、馬聲、車聲、步聲、螺聲、鼓聲、細腰鼓聲、妓鼓聲、舞聲、歌聲、琴聲、飲食聲，彼若本聞支離彌梨蟲聲便不復聞。諸賢！若有作是說：『彼無事處，終不復聞支離彌梨蟲聲。』如是彼為正說耶？」
<p/>答曰：「不也。」
<p/>「所以者何？彼王及王大臣過夜平旦，各自還歸，彼若聞象聲、馬聲、車聲、步聲、螺聲、鼓聲、細腰鼓聲、妓鼓聲、舞聲、歌聲、琴<note n="m82.59"/>聲、飲食聲故，不聞支離彌梨蟲聲；彼既去已，還聞如故。如是，諸賢！得無 *想心定，得無 *想心定已，便自安住，不復更求未得欲得、不獲欲獲、不作證欲作證。彼於後時，便數與白衣共會，調笑貢高，種種談譁。彼數與白衣共會，調笑貢高，種種談譁已，便心生欲。心生欲已，便身熱心熱。彼身心熱已，便捨戒罷道。諸賢！是謂有一人。」
<p/>爾時，質多羅象子比丘尋於其後捨戒罷道，質多羅象子比丘諸親朋友聞質多羅象子比丘捨戒罷道已，往詣尊者大拘絺羅所，到已，白曰：「尊者大拘絺羅！為知質多羅象子比丘心？為因餘事知<note n="m82.60"/>？所以者何？今質多羅象子比丘已捨戒罷道。」
<p/>尊者大拘絺羅告彼親朋友曰：「諸賢！此事正應爾。所以者何？以不知如真，不見如真。所以者何？因不知如真，不見如真故<note n="m82.61"/>。」
<p/>尊者大拘絺羅所說如是，彼諸比丘聞尊者大拘絺羅所說，歡喜奉行！
<p/>支離彌梨經第十一竟<note n="m82.62"/>（二千四百四十七字<note n="m82.63"/>）
<sid n="m83"/>　　（八三） *中阿含長壽王品長老上尊睡眠經<note n="m83.64"/>第十二（ *第二小土城誦）
<p/>我聞如是：
<p/>一時，佛遊婆耆瘦，在鼉山怖林鹿野園中。
<p/>爾時，尊者大目揵連遊摩竭國，在善知識村<note n="m83.65"/>中。於是，尊者大目揵連獨安靜處宴坐思惟而便睡眠，世尊遙知尊者大目揵連獨安靜處宴坐思惟而便睡眠。世尊知已，;卽入如其像定，以如其像定，猶若力士屈伸<note n="m83.66"/>臂頃，從婆耆瘦鼉山怖林鹿野園中忽沒不現，往<note n="m83.67"/>摩竭國善知識村尊者大目揵連前。於是，世尊從定而寤<note n="m83.68"/>，告曰：「大目揵連！汝著睡眠，大目揵連！汝著睡眠。」
<p/>尊者大目揵連白世尊曰：「唯然，世尊！」
<p/>佛復告曰：「大目揵連！如所相著睡眠，汝莫修彼相！亦莫廣布！如是睡眠便可得滅。若汝睡眠故不滅者，大目揵連！當隨本所聞法，隨而受持廣布誦習，如是睡眠便可得滅。若汝睡眠故不滅者，大目揵連！當隨本所聞法，隨而受持為他廣說，如是睡眠便可得滅。若汝睡眠故<note n="m83.69"/>不滅者，大目揵連！當隨本所聞法，隨而受持、心念、心思，如是睡眠便可得滅。若汝睡眠故不滅者，大目揵連！當以兩手捫摸於耳，如是睡眠便可得滅。
<p/>「若汝睡眠故不滅者，大目揵連！當以冷水澡洗面目及灑身體，如是睡眠便可得滅。若汝睡眠故不滅者，大目揵連！當從室出，外觀四方，瞻視星宿，如是睡眠便可得<note n="m83.70"/>滅。若汝睡眠故不滅者，大目揵連！當從室出，而至屋頭，露地經行，守護諸根，心安在內，於後前想，如是睡眠便可得滅。若汝睡眠故不滅者，大目揵連！當捨經行道，至經行道頭，敷尼師檀<note n="m83.71"/>，結跏趺坐，如是睡眠便可得滅。若汝睡眠故不滅者，大目揵連！當還入室，四疊優多羅僧以敷床上，襞僧伽梨作枕，右;脇而臥，足足相累，心作明想，立正念正智，常欲起想。
<p/>「大目揵連！莫計床樂眠臥安快！莫貪財利！莫著名譽！所以者何？我說一切法不可與會，亦說與會。大目揵連！我說何法不可與會？大目揵連！若道俗法共合會者，我說此法不可與會。大目揵連！若道俗法共合會者，便多有所說。若多有所說者，則便有調。若有調者，便心不息。大目揵連！若心不息者，便心離定<note n="m83.72"/>。大目揵連！是故我說不可與會。大目揵連！我說何法可與共會？大目揵連！彼無事處，我說此法可與共會。山林樹下空安靜處，高巖石室寂無音聲，遠離，無惡，無有人民，隨順宴坐。大目揵連！我說此法可與共會。
<p/>「大目揵連！汝若入村行乞食者，當以厭利，厭供養、恭敬。汝若於利、供養、恭敬心作厭已，便入村乞食。大目揵連！莫以高大意入村乞食！所以者何<note n="m83.73"/>？諸<note n="m83.74"/>長者家有如是事，比丘來乞食，令長者不作意。比丘便作是念：誰壞我長者家？所以者何？我入長者家，長者不作意<note n="m83.75"/>。因是生憂，因憂生調，因調生心不息，因心不息，心便離定<note n="m83.76"/>。大目揵連！汝說法時莫以諍說！若諍說者，便多有所說；因多說故，則便生調；因生調故，便心不息；因心不息故，便心離定。大目揵連！汝說法時莫強，說法如師子<note n="m83.77"/>。大目揵連！汝說法時，下意說法，捨力、滅力、破壞於力，當以不強，說法如師子。大目揵連！當學如是！」
<p/>爾時，尊者大目揵連卽從座<note n="m83.78"/>起，偏袒著衣，叉手向佛，白曰：「世尊！云何比丘得至究竟？究竟白淨、究竟梵行、究竟梵行訖？」
<p/>世尊告曰：「大目揵連！比丘若覺樂、覺苦、覺不苦不樂者，彼此覺觀無常、觀興衰、觀斷、觀無欲、觀滅、觀捨<note n="m83.79"/>；彼此覺觀無常、觀興衰、觀斷、觀無欲、觀滅、觀捨已，不受此世；因不受世已，便不疲勞；因不疲勞已，便般涅槃：生已盡，梵行已立，所作已辦，不更受有，知如真。大目揵連！如是比丘得至究竟，究竟白淨
<p/>、究竟梵行、究竟梵行訖。」
<p/>佛說如是，尊者大目揵連聞佛所說，歡喜奉行！
<p/>長老上尊睡眠經第十二竟<note n="m83.80"/>（千一百三十七字<note n="m83.81"/>）
<p/>中阿含經卷第二十（七千八百九字<note n="m83.82"/>）（第二小土城誦<note n="m83.83"/>）
<sid n="m84"/>　　（八四）中阿含<note n="m84.1"/>長壽王品無刺經<note n="m84.2"/>第十三（第二小土城誦<note n="m84.3"/>）
<p/>我聞如是：
<p/>一時，佛遊鞞舍離<note n="m84.4"/>，在獼猴江<note n="m84.5"/>邊高樓臺觀，此諸名德、長老上尊<note n="m84.6"/>、大弟子等，謂遮羅、優簸遮羅、賢善、賢患、無患、耶舍<note n="m84.7"/>，上稱。如是比諸名德、長老上尊、大弟子等，亦遊鞞舍離獼猴江邊高樓臺觀，並皆近佛葉屋<note n="m84.8"/>邊住。
<p/>諸鞞舍離麗掣<note n="m84.9"/>聞世尊遊鞞舍離獼猴江邊高樓臺觀，便作是念：我等寧可作大如意足<note n="m84.10"/>，作王威德，高聲唱傳，出鞞舍離，往詣佛所供養禮事。
<p/>時，諸名德、長老上尊、大弟子等，聞諸鞞舍離麗掣作大如意足，作王威德，高聲唱傳，出鞞舍離，來詣佛所供養禮事。便作是念：禪以聲為刺<note n="m84.11"/>，世尊亦說禪以聲為刺<note n="m84.12"/>，我等寧可往詣牛角娑羅林<note n="m84.13"/>，在彼無亂，遠離獨住，閑居靜<note n="m84.14"/>處，宴坐思惟。於是，諸名德、長老上尊、大弟子等，往<note n="m84.15"/>詣牛角娑羅林，在彼無亂，遠離獨住，閑居 *靜處，宴坐思惟。
<p/>爾時，眾多鞞舍離麗掣作大如意足，作王威德，高聲唱傳，出鞞舍離，往詣佛所供養禮事。或有鞞舍離麗掣，稽首佛足，卻坐一面；或有與佛共相問訊，卻坐一面；或有叉手向佛，卻坐一面；或有遙見佛已，默<note n="m84.16"/>然而坐。
<p/>彼時，眾多鞞舍離麗掣各坐已定，世尊為彼說法，勸發渴仰，成就歡喜。無量方便為彼說法，勸發渴仰，成就歡喜已， *默然而住。於是，眾多鞞舍離麗掣，世尊為彼說法，勸發渴仰，成就歡喜已，; 卽從座<note n="m84.17"/>起，稽首佛足，繞三匝而去。
<p/>鞞舍離麗掣去後不久，於是，世尊問諸比丘：「諸長老上尊、大弟子等為至何許？」
<p/>諸比丘白曰：「世尊！諸長老上尊、大弟子等，聞諸鞞舍離麗掣作大如意足，作王威德，高聲唱傳，出鞞舍離，來詣佛所供養禮事，便作是念：禪以聲為刺，世尊亦說禪以聲為刺，我等寧可往詣牛角娑羅林，在彼無亂，遠離獨住，閑居 *靜處，宴坐思惟。世尊！諸長老上尊、大弟子等共往詣彼。」
<p/>於是，世尊聞已嘆曰：「善哉！善哉！若長老上尊、大弟子等應如是說：『禪以聲為刺，世尊亦說禪以聲為刺。』所以者何？我實如是說。禪有刺，持戒者以犯戒為刺，護諸根者以嚴飾身為刺<note n="m84.18"/>，修習惡露者以淨相為刺<note n="m84.19"/>，修習慈心者以恚為刺，離酒者以飲酒為刺<note n="m84.20"/>，梵行者以見女色為刺；入初禪者以聲為刺，入第二禪者以覺觀為刺，入第三禪者以喜為刺，入第四禪者以入息出息為刺；入空處者以色想為刺，入識處者以空處想為刺，入無所有處者以識處想為刺，入無想處者以無所有處想為刺，入想知滅定者以想知為刺<note n="m84.21"/>。
<p/>「復次，有三刺──欲刺、恚刺、愚癡之刺<note n="m84.22"/>。此三刺者，漏盡阿羅訶<note n="m84.23"/>已斷、已知，拔絕根本，滅不復生，是為阿羅訶無刺、阿羅訶離刺、阿羅訶無刺離刺<note n="m84.24"/>。」
<p/>佛說如是，彼諸比丘聞佛所說，歡喜奉行！
<p/>無刺經第十三竟<note n="m84.25"/>（八百三十五字<note n="m84.26"/>）
<sid n="m85"/>　　（八五）中阿含<note n="m85.27"/>長壽王品真人經<note n="m85.28"/>第十四（第二小土城誦<note n="m85.29"/>）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，世尊告諸比丘：「我今為汝說真人法及不真人法<note n="m85.30"/>，諦聽！諦聽！善思念之。」
<p/>時，諸比丘受教而聽。
<p/>佛言：「云何不真人法？或有一人是豪貴族出家學道，餘者不然<note n="m85.31"/>。彼因是豪貴族故，自貴賤他，是謂不真人法。真人法者作如是觀：我不因此是豪貴族故，斷淫、怒、癡<note n="m85.32"/>。或有一人不是豪貴出家學道，彼行法如法，隨順於法，向法次法<note n="m85.33"/>，彼因此故，得供養恭敬。如是趣向得真諦法<note n="m85.34"/>者，不自貴、不賤他，是謂真人法。
<p/>「復次，或有一人端正可愛，餘者不然。彼因端正可愛故，自貴賤他，是謂不真人法。真人法者作如是觀：我不因此端正可愛故，斷淫、怒、癡。或有一人不端正可愛，彼行法如法，隨順於法，向法次法，彼因此故，得供養恭敬。如是趣向得真諦法者，不自貴、不賤他，是謂真人法。
<p/>「復次，或有一人才辯工談，餘者不然。彼因才辯工談故，自貴賤他，是謂不真人法。真人法者作如是觀：我不因此才辯工談故，斷淫、怒、癡。或有一人無才辯工談，彼行法如法，隨順於法，向法次法，彼因此故，得供養恭敬。如是趣向得真諦法者，不自貴、不賤他，是謂真人法。
<p/>「復次，或有一人是長老，為王者所識及眾人所知，而有大福，餘者不然。彼因是長老，為王者所識及眾人所知，而有大福故，自貴賤他，是謂不真人法。真人法者作如是觀：我不因此是長老，為王者所識及眾人所知，而有大福故，斷淫、怒、癡。或有一人非是長老，不為王者所識及眾人所知，亦無大福，彼行法如法，隨順於法，向法次法，彼因此故，得供養恭敬。如是趣向得真諦法者，不自貴、不賤他，是謂真人法。
<p/>「復次，或有一人誦經、持律、學阿毘曇<note n="m85.35"/>，諳阿含慕<note n="m85.36"/>，多學經書，餘者不然。彼因諳阿 *含慕，多學經書故，自貴賤他，是謂不真人法。真人法者作如是觀：我不因此諳阿 *含慕，多學經書故，斷淫、怒、癡。或有一人不諳阿 *含慕，亦不多學經書，彼行法如法，隨順於法，向法次法，彼因此故，得供養恭敬。如是趣向得真諦法者，不自貴、不賤他，是謂真人法。
<p/>「復次，或有一人著糞掃衣，攝三法服，持不慢衣<note n="m85.37"/>，餘者不然。彼因持不慢衣故，自貴賤他，是謂不真人法。真人法者作如是觀：我不因此持不慢衣故，斷淫、怒、癡。或有一人不持不慢衣，彼行法如法，隨順於法，向法次法，彼因此故，得供養恭敬。如是趣向得真諦法者，不自貴、不賤他，是謂真人法。
<p/>「復次，或有一人常行乞食，飯齊五升，限七家食，或復一食，過中<note n="m85.38"/>不飲漿，餘者不然。彼因過中不飲漿故，自貴賤他，是謂不真人法。真人法者作如是觀：我不因此過中不飲漿故，斷淫、怒、癡。或有一人不斷過中飲漿，彼行法如法，隨順於法，向法次法，彼因此故，得供養恭敬。如是趣向得真諦法者，不自貴、不賤他，是謂真人法。
<p/>「復次，或有一人在無事處、山林樹下，或住高巖，或止露地，或處塚<note n="m85.39"/>間，或能知時，餘者不然。彼因此知時故，自貴賤他，是謂不真人法。真人法者作如是觀：我不因此知時故，斷淫、怒、癡。或有一人而不知時，彼行法如法，隨順於法，向法次法，彼因此故，得供養恭敬。如是趣向得真諦法者，不自貴、不賤他，是謂真人法。
<p/>「復次，或有一人逮得初禪，彼因得初禪故，自貴賤他，是謂不真人法。真人法者作如是觀：初禪者，世尊說無量種，若有計者是謂愛<note n="m85.40"/>也<note n="m85.41"/>。彼因此故，得供養恭敬。如是趣向得真諦法者，不自貴、不賤他，是謂真人法。
<p/>「復次，或有一人得第二、第三、第四禪，得空處、識處、無所有處、非有想非無想處，餘者不然。彼因得非有想非無想處故，自貴賤他，是謂不真人法。真人法者作如是觀：非有想非無想處，世尊說無量種，若有計者是謂 *愛也。彼因此故，得供養恭敬。如是趣向得真諦法者，不自貴、不賤他，是謂真人法。
<p/>「諸比丘！是謂真人法、不真人法，汝等當知真人法、不真人法。知真人法、不真人法已，捨離不真人法，學真人法，汝等當學如是！」
<p/>佛說如是，彼諸比丘聞佛所說，歡喜奉行！
<p/>豪貴‧端正‧談，長老‧誦諸經；
<p/>衣‧食‧無事‧禪，四無色在後<note n="m85.42"/>。
<p/>真人經第十四竟<note n="m85.43"/>（千二百九十三字<note n="m85.44"/>）
<sid n="m86"/>　　（八六） *中阿含長壽王品說處經<note n="m86.45"/>第十五（ *第二小土城誦）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，尊者阿難則於晡時從宴坐起，將諸年少比丘往詣佛所，稽首佛足，卻住一面。諸年少比丘亦稽首佛足，卻住一面。尊者阿難白曰：「世尊！此諸年少比丘我當云何教呵？云何訓誨？云何為彼而說法耶？」
<p/>世尊告曰：「阿難！汝當為諸年少比丘說處<note n="m86.46"/>及教處。若為諸年少比丘說處及教處者，彼便得安隱，得力得樂，身心不煩熱，終身行梵行。」
<p/>尊者阿難叉手向佛，白曰：「世尊！今正是時。善逝！今正是時。若世尊為諸年少比丘說處及教處者，我與諸年少比丘從世尊聞已，當善受持。」
<p/>世尊告曰：「阿難！汝等諦聽！善思念之，我當為汝及諸年少比丘廣分別說。」尊者阿難等受教而聽。
<p/>世尊告曰：「阿難！我本為汝說五盛陰<note n="m86.47"/>，色盛陰，覺、想、行、識盛陰。阿難！此五盛陰，汝當為諸年少比丘說以教彼。若為諸少年比丘說教此五盛陰者，彼便得安隱，得力得樂，身心不煩熱，終身行梵行。阿難！我本為汝說六內處<note n="m86.48"/>，眼處，耳、鼻、舌、身、意處。阿難！此六內處，汝當為諸年少比丘說以教彼。若為諸年少比丘說教此六內處者，彼便得安隱，得力得樂，身心不煩熱，終身行梵行。阿難！我本為汝說六外處<note n="m86.49"/>，色處，聲、香、味、觸、法處。阿難！此六外處，汝當為諸年少比丘說以教彼。若為諸年少比丘說教此六外處者，彼便得安隱，得力得樂，身心不煩熱，終身行梵行。
<p/>「阿難！我本為汝說六識身，眼識，耳、鼻、舌、身、意識。阿難！此六識身，汝當為諸年少比丘說以教彼。若為諸年少比丘說教此六識身者，彼便得安隱，得力得樂，身心不煩熱，終身行梵行。阿難！我本為汝說六更樂身<note n="m86.50"/>，眼更樂，耳、鼻、舌、身、意更樂。阿難！此六更樂身，汝當為諸年少比丘說以教彼。若為諸年少比丘說教此六更樂身者，彼便得安隱，得力得樂，身心不煩熱，終身行梵行。阿難！我本為汝說六覺身<note n="m86.51"/>，眼覺，耳、鼻、舌、身、意覺。阿難！此六覺身，汝當為諸年少比丘說以教彼。若為諸年少比丘說教此六覺身者，彼便得安隱，得力得樂，身心不煩熱，終身行梵行。
<p/>「阿難！我本為汝說六想身，眼想，耳、鼻、舌、身、意想。阿難！此六想身，汝當為諸年少比丘說以教彼。若為諸年少比丘說教此六想身者，彼便得安隱，得力得樂，身心不煩熱，終身行梵行。阿難！我本為汝說六思身，眼思，耳、鼻、舌、身、意思。阿難！此六思身，汝當為諸年少比丘說以教彼。若為諸年少比丘說教此六思身者，彼便得安隱，得力得樂，身心不煩熱，終身行梵行。阿難！我本為汝說六愛身<note n="m86.52"/>，眼愛，耳、鼻、舌、身、意愛。阿難！此六愛身，汝當為諸年少比丘說以教彼。若為諸年少比丘說教此六愛身者，彼便得安隱，得力得樂，身心不煩熱，終身行梵行。
<p/>「阿難！我本為汝說六界<note n="m86.53"/>，地界，水、火、風、空、識界。阿難！此六界，汝當為諸年少比丘說以教彼。若為諸年少比丘說教此六界者，彼便得安隱，得力得樂，身心不煩熱，終身行梵行。
<p/>「阿難！我本為汝說因緣起及因緣起所生法。若有此則有彼，若無此則無彼；若生此則生彼，若滅此則滅彼。緣無明行，緣行識，緣識名色，緣名色六處，緣六處更樂，緣更樂覺，緣覺愛，緣愛受，緣受有，緣有生，緣生老死。若無明滅則行滅，行滅則識滅，識滅則名色滅，名色滅則六處滅，六處滅則更樂滅，更樂滅則覺滅，覺滅則愛滅，愛滅則受滅，受滅則有滅，有滅則生滅，生滅則老死滅。阿難！此因緣起及因緣起所生法，汝當為諸年少比丘說以教彼。若為諸年少比丘說教此因緣起及因緣起所生法者，彼便得安隱，得力得樂，身心不煩熱，終身行梵行。
<p/>「阿難！我本為汝說四念處<note n="m86.54"/>，觀身如身，觀覺、心、法如法。阿難！此四念處，汝當為諸年少比丘說以教彼。若為諸年少比丘說教此四念處者，彼便得安隱，得力得樂，身心不煩熱，終身行梵行。阿難！我本為汝說四正斷<note n="m86.55"/>。比丘者，已生惡不善法為斷故，起欲求方便行，精勤<note n="m86.56"/>舉心斷；未生惡不善法為不生故，起欲求方便行，精 *勤舉心斷；未生善法為生故，起欲求方便行，精勤舉心斷；已生善法為住故、不忘故、不退故、轉增多故、廣布故、滿具足故，起欲求方便行，精勤舉心斷。阿難！此四正斷，汝當為諸年少比丘說以教彼。若為諸年少比丘說教此四正斷者，彼便得安隱，得力得樂，身心不煩熱，終身行梵行。
<p/>「阿難！我本為汝說四如意足<note n="m86.57"/>。比丘者，成就欲定燒諸行，修習如意足，依於無欲、依離、依滅，願至非品。如是精進定、心定，成就觀定燒諸行，修習如意足，依於無欲、依離、依滅，願至非品。阿難！此四如意足，汝當為諸年少比丘說以教彼。若為諸年少比丘說教此四如意足者，彼便得安隱，得力得樂，身心不煩熱，終身行梵行。阿難！我本為汝說四禪<note n="m86.58"/>。比丘者，離欲、離惡不善之法，……至得第四禪成就遊。阿難！此四禪，汝當為諸年少比丘說以教彼。若為諸年少比丘說教此四禪者，彼便得安隱，得力得樂，身心不煩熱，終身行梵行。
<p/>「阿難！我本為汝說四聖諦<note n="m86.59"/>，苦聖諦，苦集<note n="m86.60"/>、苦滅、苦滅道聖諦。阿難！此四聖諦，汝當為諸年少比丘說以教彼。若為諸年少比丘說教此四聖諦者，彼便得安隱，得力得樂，身心不煩熱，終身行梵行。阿難！我本為汝說四想。比丘者，有小想、有大想、有無量想、有無所有想。阿難！此四想，汝當為諸年少比丘說以教彼。若為諸年少比丘說教此四想者，彼便得安隱，得力得樂，身心不煩熱，終身行梵行。阿難！我本為汝說四無量。比丘者，心與慈俱，遍滿一方成就遊。如是二三四方，四維上下，普周一切，心與慈俱，無結、無怨、無恚、無諍，極廣甚大，無量善修，遍滿一切世間成就遊。如是悲、喜心與捨俱，無結、無怨、無恚、無諍，極廣甚大，無量善修，遍滿一切世間成就遊。阿難！此四無量，汝當為諸年少比丘說以教彼。若為諸年少比丘說教此四無量者，彼便得安隱，得力得樂，身心不煩熱，終身行梵行。
<p/>「阿難！我本為汝說四無色。比丘者，斷一切色想，……乃至得非有想非無想處成就遊。阿難！此四無色，汝當為諸年少比丘說以教彼。若為諸年少比丘說教此四無色者，彼便得安隱，得力得樂，身心不煩熱，終身行梵行。阿難！我本為汝說四聖種<note n="m86.61"/>。比丘、比丘尼者，得;麁素衣而知止足，非為衣故求滿其意。若未得衣，不憂悒，不啼泣，不搥胸，不癡惑；若得衣者，不染不著，不欲不貪，不觸不計，見災患知出要而用衣。如此事利不懈怠而正知者，是謂比丘、比丘尼正<note n="m86.62"/>住舊聖種。如是食、住處，欲斷樂斷，欲修樂修，彼因欲斷樂斷、欲修樂修故，不自貴、不賤他。如此事利不懈怠而正知者，是謂比丘、比丘尼 *正住舊聖種。阿難！此四聖種，汝當為諸年少比丘說以教彼。若為諸年少比丘說教此四聖種者，彼便得安隱，得力得樂，身心不煩熱，終身行梵行。
<p/>「阿難！我本為汝說四沙門果<note n="m86.63"/>，須陀洹、斯陀含、阿那含、最上阿羅訶<note n="m86.64"/>果。阿難！此四沙門果，汝當為諸年少比丘說以教彼。若為諸年少比丘說教此四沙門果者，彼便得安隱，得力得樂，身心不煩熱，終身行梵行。阿難！我本為汝說五熟解脫想<note n="m86.65"/>，無常想、無常苦想、苦無我想、不淨惡露想、一切世間不可樂想。阿難！此五熟解脫想，汝當為諸年少比丘說以教彼。若為諸年少比丘說教此五熟解脫想者，彼便得安隱，得力得樂，身心不煩熱，終身行梵行。
<p/>「阿難！我本為汝說五解脫處。若比丘、比丘尼因此故，未解脫心得解脫，未盡諸漏得盡無餘，未得無上涅槃得無上涅槃。云何為五？阿難！世尊為比丘、比丘尼說法，諸智梵行者亦為比丘、比丘尼說法。阿難！若世尊為比丘、比丘尼說法，諸智梵行者亦為比丘、比丘尼說法；彼聞法已，便知法解義；彼因知法解義故，便得歡悅；因歡悅故，便得歡喜；因歡喜故，便得止身；因止身故，便得覺樂；因覺樂故，便得心定。阿難！比丘、比丘尼因心定故，便得見如實、知如真；因見如實、知如真故，便得厭；因厭故，便得無欲；因無欲故，便得解脫；因解脫故，便得知解脫：生已盡，梵行已立，所作已辦，不更受有，知如真。阿難！是謂第一解脫處。因此故，比丘、比丘尼未解脫心得解脫，未盡諸漏得盡無餘，未得無上涅槃得無上涅槃。
<p/>「復次，阿難！世尊不為比丘、比丘尼說法，諸智梵行者亦不為比丘、比丘尼說法，但如本所聞、所誦習法而廣讀之。若不廣讀本所聞、所誦習法者，但隨本所聞、所誦習法為他廣說；若不為他廣說本所聞、所誦習法者，但隨本所聞、所誦習法心思惟分別；若心不思惟分別本所聞、所誦習法者，但善受持諸三昧相。阿難！若比丘、比丘尼善受持諸三昧相者，便知法解義；彼因知法解義故，便得歡悅；因歡悅故，便得歡喜；因歡喜故，便得止身；因止身故，便得覺樂；因覺樂故，便得心定。
<p/>「阿難！比丘、比丘尼因心定故，便得見如實、知如真；因見如實、知如真故，便得厭；因厭故，便得無欲；因無欲故，便得解脫；因解脫故，便得知解脫：生已盡，梵行已立，所作已辦，不更受有，知如真。阿難！是謂第五解脫處。因此故，比丘、比丘尼未解脫心得解脫，未盡諸漏得盡無餘，未得無上涅槃得無上涅槃。阿難！此五解脫處，汝當為諸年少比丘說以教彼。若為諸年少比丘說教此五解脫處者，彼便得安隱，得力得樂，身心不煩熱，終身行梵行。
<p/>「阿難！我本為汝說五根，信根，精進、念、定、慧根。阿難！此五根，汝當為諸年少比丘說以教彼。若為諸年少比丘說教此五根者，彼便得安隱，得力得樂，身心不煩熱，終身行梵行。阿難！我本為汝說五力，信力，精進、念、定、慧力。阿難！此五力，汝當為諸年少比丘說以教彼。若為諸年少比丘說教此五力者，彼便得安隱，得力得樂，身心不煩熱，終身行梵行。
<p/>「阿難！我本為汝說五出要界<note n="m86.66"/>。云何為五？阿難！多聞聖弟子極重善觀欲<note n="m86.67"/>，彼因極重善觀欲故，心便不向欲，不樂欲，不近欲，不信解欲。若欲心生，;卽時融消燋縮，轉還不得舒張，捨離不住欲，穢惡厭患欲。阿難！猶如雞毛及筋，持著火中，;卽時融消燋縮，轉還不得舒張。阿難！多聞聖弟子亦復如是極重善觀欲，彼因極重善觀欲故，心便不向欲，不樂欲，不近欲，不信解欲。若欲心生，;卽時融消燋縮，轉還不得舒張，捨離不住欲，穢惡厭患欲。觀無欲，心向無欲，樂無欲，近無欲，信解無欲。心無礙，心無濁，心得樂，能致樂，遠離一切欲及因欲生諸漏煩熱憂慼，解彼脫彼，復解脫彼，彼不復受此覺，謂覺因欲生，如是欲出要，阿難！是謂第一出要界。
<p/>「復次，阿難！多聞聖弟子極重善觀恚<note n="m86.68"/>，彼因極重善觀恚故，心便不向恚，不樂恚，不近恚，不信解恚。若恚心生，;卽時融消燋縮，轉還不得舒張，捨離不住恚，穢惡厭患恚。阿難！猶如雞毛及筋，持著火中，;卽時融消燋縮，轉還不得舒張。阿難！多聞聖弟子亦復如是極重善觀恚，彼因極重善觀恚故，心便不向恚，不樂恚，不近恚，不信解恚。若恚心生，;卽時融消燋縮，轉還不得舒張，捨離不住恚，穢惡厭患恚。觀無恚，心向無恚，樂無恚，近無恚，信解無恚。心無礙，心無濁，心得樂，能致樂，遠離一切恚，及因恚生諸漏煩熱憂慼，解彼脫彼，復解脫彼，彼不復受此覺，謂覺因恚生，如是恚出要，阿難！是謂第二出要界。
<p/>「復次，阿難！多聞聖弟子極重善觀害<note n="m86.69"/>，彼因極重善觀害故，心便不向害，不樂害，不近害，不信解害。若害心生，卽時融消燋縮，轉還不得舒張，捨離不住害，穢惡厭患害。阿難！猶如雞毛及筋，持著火中，;卽時融消燋縮，轉還不得舒張。阿難！多聞聖弟子亦復如是極重善觀害，彼因極重善觀害故，心便不向害，不樂害，不近害，不信解害。若害心生，;卽時融消燋縮，轉還不得舒張，捨離不住害，穢惡厭患害。觀無害，心向無害，樂無害，近無害，信解無害。心無礙，心無濁，心得樂，能致樂，遠離一切害及因害生諸漏煩熱憂慼，解彼脫彼，復解脫彼，彼不復受此覺，謂覺因害生，如是害出要，阿難！是謂第三出要界。
<p/>「復次，阿難！多聞聖弟子極重善觀色<note n="m86.70"/>，彼因極重善觀色故，心便不向色，不樂色，不近色，不信解色。若色心生，;卽時融消燋縮，轉還不得舒張，捨離不住色，穢惡厭患色。阿難！猶如雞毛及筋，持著火中，;卽時融消燋縮，轉還不得舒張。阿難！多聞聖弟子亦復如是極重善觀色，彼因極重善觀色故，心便不向色，不樂色，不近色，不信解色。若色心生，;卽時融消燋縮，轉還不得舒張，捨離不住色，穢惡厭患色。觀無色，心向無色，樂無色，近無色，信解無色。心無礙，心無濁，心得樂，能致樂，遠離一切色及因色生諸漏煩熱憂慼，解彼脫彼，復解脫彼<note n="m86.71"/>，彼不復受此覺，謂覺因色生，如是色出要，阿難！是謂第四出要界。
<p/>「復次，阿難！多聞聖弟子極重善觀己身<note n="m86.72"/>，彼因極重善觀己身故，心便不向己身，不樂己身，不近己身，不信解己身。若己身心生，;卽時融消燋縮，轉還不得舒張，捨離不住己身，穢惡厭患己身。阿難！猶如雞毛及筋，持著火中，;卽時融消燋縮，轉還不得舒張。阿難！多聞聖弟子亦復如是極重善觀己身，彼因極重善觀己身故，心便不向己身，不樂己身，不近己身，不信解己身。若己身心生，;卽時融消燋縮，轉還不得舒張，捨離不住己身，穢惡厭患<note n="m86.73"/>己身。觀無己身，心向無己身，樂無己身，近無己身，信解無己身。心無礙，心無濁，心得樂，能致樂，遠離一切己身及因己身生諸漏煩熱憂慼，解彼脫彼，復解脫彼，彼不復受此覺，謂覺因己身生，如是己身出要，阿難！是謂第五出要界。
<p/>「阿難！此五出要界，汝當為諸年少比丘說以教彼。若為諸年少比丘說教此五出要界者，彼便得安隱，得力得樂，身心不煩熱，終身行梵行。
<p/>「阿難！我本為汝說七財，信財，戒、慚、愧、聞、施、慧財。阿難！此七財，汝當為諸年少比丘說以教彼。若為諸年少比丘說教此七財者，彼便得安隱，得力得樂，身心不煩熱，終身行梵行。阿難！我本為汝說七力，信力，精進、慚、愧、念、定、慧力。阿難！此七力，汝當為諸年少比丘說以教彼。若為諸年少比丘說教此七力者，彼便得安隱，得力得樂，身心不煩熱，終身行梵行。
<p/>「阿難！我本為汝說七覺支，念覺支，擇法、精進、喜、息、定、捨覺支。阿難！此七覺支<note n="m86.74"/>，汝當為諸年少比丘說以教彼。若為諸年少比丘說教此七覺支者，彼便得安隱，得力得樂，身心不煩熱，終身行梵行。
<p/>「阿難！我本為汝說八支聖道，正見、正志<note n="m86.75"/>、正語、正業、正命、正方便、正念、正定，是謂為八。阿難！此八支聖道，汝當為諸年少比丘說以教彼。若為諸年少比丘說教此八支聖道者，彼便得安隱，得力得樂，身心不煩熱，終身行梵行。」
<p/>於是，尊者阿難叉手向佛，白曰：「世尊！甚奇！甚特！世尊為諸年少比丘說處及教處。」
<p/>世尊告曰：「阿難！如是，如是，甚奇！甚特！我<note n="m86.76"/>為諸年少比丘說處及教處。阿難！若汝從如來復問<note n="m86.77"/>頂法及頂法退者，汝便於如來極信歡喜。」
<p/>於是，尊者阿難叉手向佛，白曰：「世尊！今正是時。善逝！今正是時。若世尊為諸年少比丘說頂法及頂法退說及教者，我及諸年少比丘從世尊聞已，當善受持。」
<p/>世尊告曰：「阿難！汝等諦聽！善思念之，我當為汝及諸年少比丘說頂法及頂法退。」尊者阿難等受教而聽。
<p/>世尊告曰：「阿難！多聞聖弟子真實因心，思念稱量，善觀分別無常、苦、空、非我。彼如是思念，如是稱量，如是善觀分別，便生忍、生樂、生欲，欲聞、欲念、欲觀，阿難！是謂頂法。阿難！若得此頂法復失衰退，不修守護，不習精勤，阿難！是謂頂法退。如是內外識、更樂、覺、想、思、愛、界，因緣起。阿難！多聞聖弟子此因緣起及因緣起法，思念稱量，善觀分別無常、苦、空、非我。彼如是思念，如是稱量，如是善觀分別，便生忍、生樂、生欲，欲聞、欲念、欲觀，阿難！是謂頂法。阿難！若得此頂法復失衰退，不修守護，不習精勤，阿難！是謂頂法退。阿難！此頂法及頂法退，汝當為諸年少比丘說以教彼。若為諸年少比丘說教此頂法及頂法退者，彼便得安隱，得力得樂，身心不煩熱，終身行梵行。
<p/>「阿難！我為汝等說處及教處、頂法及頂法退，如尊師所為弟子起大慈哀，憐念愍傷，求義及饒益，求安隱快樂者，我今已作，汝等當復自作，至無事處、山林樹下、空安靜處宴坐思惟，勿得放逸！勤加精進，莫令後悔！此是我之教敕，是我訓誨。」
<p/>佛說如是，尊者阿難及諸年少比丘聞佛所說，歡喜奉行！
<p/>陰‧內‧外‧識‧更，覺‧想‧思‧愛‧界，
<p/>因緣‧念‧正斷，如意‧禪‧諦‧想，
<p/>無量‧無色‧種，沙門果‧解脫，
<p/>處‧根‧力‧出要，財‧力‧覺‧道‧頂<note n="m86.78"/>。
<p/>說處經第十五竟<note n="m86.79"/>（五千一百九十七字<note n="m86.80"/>）
<p/>中阿含經卷第二十一<note n="m86.81"/>（七千三百二十四字<note n="m86.82"/>）
<p/>長壽王品第七<note n="m86.83"/>竟（四萬四千九百四十七字<note n="m86.84"/>）<note n="m86.85"/>  
　　穢品第八<note n="m87.2"/>（有十經）（第二小土城誦<note n="m87.3"/>）
<p/>穢‧求‧比丘請，智‧周那問見，
<p/>華喻‧水淨梵，黑‧住‧無在後。
<sid n="m87"/>（八七）中阿含<note n="m87.4"/>穢品穢經<note n="m87.5"/>第一
<p/>我聞如是：
<p/>一時，佛遊婆奇瘦<note n="m87.6"/>，在鼉山怖林鹿野園中。
<p/>爾時，尊者舍梨子告諸比丘：「諸賢！世有四種人。云何為四？或有一人內實有穢<note n="m87.7"/>不自知，內有穢不知如真；或有一人內實有穢自知，內有穢知如真；或有一人內實無穢不自知，內無穢不知如真；或有一人內實無穢自知，內無穢知如真。
<p/>「諸賢！若有一人內實有穢不自知，內有穢不知如真者，此人於諸人中為最下賤。若有一人內實有穢自知，內有穢知如真者，此人於諸人中為最勝也。若有一人內實無穢不自知，內無穢不知如真者，此人於諸人中為最下賤。若有一人內實無穢自知，內無穢知如真者，此人於諸人中為最勝也。」
<p/>於是，有一比丘<note n="m87.8"/>;卽從座<note n="m87.9"/>起，偏袒著衣，叉手向尊者舍梨子，白曰：「尊者舍梨子！何因、何緣說前二人俱有穢，穢汙心，一者下賤，一者最勝？復何因緣說後二人俱無穢，不穢汙心，一者下賤，一者最勝？」
<p/>於是，尊者舍梨子答彼比丘曰：「賢者！若有一人內實有穢不自知，內有穢不知如真者，當知彼人不欲斷穢，不求方便，不精勤學，彼便有穢，穢汙心命終。彼因有穢，穢汙心命終故，便不賢死，生不善處<note n="m87.10"/>。所以者何？彼因有穢，穢汙心命終故。賢者！猶如有人或從市肆，或從銅作家，買銅槃<note n="m87.11"/>來，塵垢所汙。彼持來已，不數洗塵<note n="m87.12"/>，不數揩拭，亦不日炙，又著饒塵處，如是銅槃增受塵垢。賢者！如是若有一人內實有穢不自知，內有穢不知如真者，當知彼人不欲斷穢，不求方便，不精勤學，彼便有穢，穢汙心命終。彼因有穢，穢汙心命終故，便不賢死，生不善處。所以者何？彼因有穢，穢汙心命終故。
<p/>「賢者！若有一人我內有穢，我內實有此穢知如真者，當知彼人欲斷此穢，求方便，精勤學，彼便無穢，不穢汙心命終。彼因無穢，不穢汙心命終故，便賢死，生善處<note n="m87.13"/>。所以者何？彼因無穢，不穢汙心命終故。賢者！猶如有人或從市肆，或從銅作家，買銅槃來，塵垢所汙。彼持來已，數數洗塵，數數揩拭，數數日炙，不著饒塵處，如是銅槃便極淨潔。賢者！如是若有一人我內有穢，我內實有此穢知如真者，當知彼人欲斷此穢，求方便，精勤學，彼便無穢，不穢汙心命終。彼因無穢，不穢汙心命終故，便賢死，生善處。所以者何？彼因無穢，不穢汙心命終故。
<p/>「賢者！若有一人我內無穢，我內實無此穢不知如真者，當知彼人不護由眼耳所知法。彼因不護由眼耳所知法故，則為欲心纏，彼便有欲有穢，穢汙心命終。彼因有欲有穢，穢汙心命終故，便不賢死，生不善處。所以者何？彼因有欲有穢，穢汙心命終故。賢者！猶如有人或從市肆，或從銅作家，買銅槃來，無垢淨潔。彼持來已，不數洗塵，不數揩拭，不數日炙，著饒塵處，如是銅槃必受塵垢。賢者！如是若有一人我內無穢，我內實無此穢不知如真者，當知彼人不護由眼耳所知法。彼因不護由眼耳所知法故，則為欲心纏，彼便有欲有穢，穢汙心命終。彼因有欲有穢，穢汙心命終故，便不賢死，生不善處。所以者何？彼因有欲有穢，穢汙心命終故。
<p/>「賢者！若有一人我內無穢，我內實無此穢知如真者，當知彼人護由眼耳所知法。彼因護由眼耳所知法故，則不為欲心纏，彼便無欲無穢，不穢汙心命終。彼因無欲無穢，不穢汙心命終故，便賢死，生善處。所以者何？彼因無欲無穢，不穢汙心命終故。賢者！猶如有人或從市肆，或從銅作家，買銅槃來，無垢淨潔。彼持來已，數數洗塵，數數揩拭，數數日炙，不著饒塵處，如是銅槃便極淨潔。賢者！如是若有一人我內無穢，我內實無此穢知如真者，當知彼人護由眼耳所知法。彼因護由眼耳所知法故，則不為欲心纏，彼便無欲無穢，不穢汙心命終。彼因無欲無穢，不穢汙心命終故，便賢死，生善處。所以者何？彼因無欲無穢，不穢汙心命終故。賢者！因是緣是，說前二人俱有穢，穢汙心，一者下賤，一者最勝；因是緣是，說後二人俱無穢，不<note n="m87.14"/>穢汙心，一者下賤，一者最勝。」
<p/>於是，復有比丘;卽從座<note n="m87.15"/>起，偏袒著衣，叉手向尊者舍梨子，白曰：「尊者舍梨子！所說穢者，何等為穢？」
<p/>尊者舍梨子答比丘曰：「賢者！無量惡不善法從欲生，謂之穢<note n="m87.16"/>。所以者何？或有一人心生如是欲：我所犯戒，莫令他人知我犯戒。賢者！或有他人知彼犯戒；彼因他人知犯戒故，心便生惡。若彼心生惡及心生欲者，俱是不善。賢者！或有一人心生如是欲：我所犯戒，當令他人於屏處訶，莫令在眾訶我犯戒。賢者！或有他人於眾中訶，不在屏處；彼因他人在眾中訶，不在屏處故，心便生惡。若彼心生惡及心生欲者，俱是不善。賢者！或有一人心生如是欲：我所犯戒，令勝人訶，莫令不如人訶我犯戒<note n="m87.17"/>。賢者！或有不如人訶彼犯戒，非是勝人；彼因不如人訶，非勝人故，心便生惡。若彼心生惡及心生欲者，俱是不善。
<p/>「賢者！或有一人心生如是欲：令我在佛前坐，問世尊法，為諸比丘說。莫令餘比丘在佛前坐，問世尊法，為諸比丘說。賢者！或有餘比丘在佛前坐，問世尊法，為諸比丘說；彼因餘比丘在佛前坐，問世尊法，為諸比丘說故，心便生惡。若彼心生惡及心生欲者，俱是不善。賢者！或有一人心生如是欲：諸比丘入內時，令我最在其前，諸比丘侍從我將入內。莫令餘比丘諸比丘入內時，最在其前，諸比丘侍從彼將<note n="m87.18"/>入內。賢者！或有餘比丘諸比丘入內時，最在其前，諸比丘侍從彼將入內；彼因餘比丘諸比丘入內時，最在其前，諸比丘侍從彼將入內故，心便生惡。若彼心生惡及心生欲者，俱是不善。
<p/>「賢者！或有一人心生如是欲：諸比丘已入內時，令我最在上坐，得第一座<note n="m87.19"/>、第一澡水，得第一食。莫令餘比丘諸比丘已入內時，最在上坐，得第一 *座、第一澡水，得第一食。賢者！或有餘比丘諸比丘已入內時，最在上坐，得第一 *座、第一澡水，得第一食；彼因餘比丘諸比丘已入內時，最在上坐，得第一 *座、第一澡水，得第一食故，心便生惡。若彼心生惡及心生欲者，俱是不善。
<p/>「賢者！或有一人心生如是欲：諸比丘食竟，收攝食器，行澡水已，令我為諸居士說法，勸發渴仰，成就歡喜。莫令餘比丘諸比丘食竟，收攝食器，行澡水已，為諸居士說法，勸發渴仰，成就歡喜。賢者！或有餘比丘諸比丘食竟，收攝食器，行澡水已，為諸居士說法，勸發渴仰，成就歡喜；彼因餘比丘諸比丘食竟，收攝食器，行澡水已，為諸居士說法，勸發渴仰，成就歡喜故，心便生惡。若彼心生惡及心生欲者，俱是不善。
<p/>「賢者！或有一人心生如是欲：諸居士往詣眾園<note n="m87.20"/>時，令我與共會共集，共坐共論。莫令餘比丘諸居士往詣眾園時，與共會共集，共坐共論。賢者！或有餘比丘諸居士往詣眾園時，與共會共集，共坐共論；彼因餘比丘諸居士往詣眾園時，與共會共集，共坐共論故，心便生惡。若彼心生惡及心生欲者，俱是不善。
<p/>「賢者！或有一人心生如是欲：令我為王者所識，及王大臣、梵志、居士、國中人民所知重。莫令餘比丘為王者所識，及王大臣、梵志、居士、國中人民所知重。賢者！或有餘比丘為王者所識，及王大臣、梵志、居士、國中人民所知重；彼因餘比丘為王者所識，及王大臣、梵志、居士、國中人民所知重故，心便生惡。若彼心生惡及心生欲者，俱是不善。
<p/>「賢者！或有一人心生如是欲：令我為四眾──比丘、比丘尼、優婆塞、優婆私所敬重。莫令餘比丘為四眾──比丘、比丘尼、優婆塞、優婆私所敬重。賢者！或有餘比丘為四眾──比丘、比丘尼、優婆塞、優婆私所敬重；彼因餘比丘為四眾──比丘、比丘尼、優婆塞、優婆私所敬重故，心便生惡。若彼心生惡及心生欲者，俱是不善。
<p/>「賢者！或有一人心生如是欲：令我得衣被、飲食、床褥、湯藥、諸生活具。莫令餘比丘得衣被、飲食、床褥、湯藥、諸生活具。賢者！或有餘比丘得衣被、飲食、床褥、湯藥、諸生活具；彼因餘比丘得衣被、飲食、床褥、湯藥、諸生活具故，心便生惡。若彼心生惡及心生欲者，俱是不善。
<p/>「賢者！如是彼人若有諸智梵行者，不知彼生如是無量惡不善心欲者，如是彼非沙門沙門想，非智沙門智沙門想，非正智正智想，非正念正念想，非清淨清淨想。賢者！如是彼人若有諸智梵行者，知彼生如是無量惡不善心欲者，如是彼非沙門非沙門想，非智沙門非智沙門想，非正智非正智想，非正念非正念想，非清淨非清淨想。
<p/>「賢者！猶如有人或從市肆，或從銅作家，買銅合槃來，盛滿中糞，蓋覆其上便持而去，經過店肆，近眾人行。彼眾見已，皆欲得食，意甚愛樂，而不憎惡，則生淨想。彼持去已，住在一處便開示之，眾人見已，皆不欲食，無愛樂意，甚憎惡之，生不淨想。若欲食者則不復用，況其本自不欲食耶？
<p/>「賢者！如是彼人若有諸智梵行者，不知彼生如是無量惡不善心欲者，如是彼非沙門沙門想，非智沙門智沙門想，非正智正智想，非正念正念想，非清淨清淨想。賢者！如是彼人若有諸智梵行者，知彼生如是無量惡不善心欲者，如是彼非沙門非沙門想，非智沙門非智沙門想，非正智非正智想，非正念非正念想，非清淨非清淨想。賢者！當知如是人莫得親近，莫恭敬禮事。若比丘不應親近便親近，不應恭敬禮事便恭敬禮事者，如是彼便長夜得無利無義<note n="m87.21"/>，則不饒益，不安隱快樂，生苦憂慼。
<p/>「賢者！或有一人心不生如是欲：我所犯戒，莫令他人知我犯戒。賢者！或有他人知彼犯戒；彼因他人知犯戒故，心不生惡。若彼心無惡，心不生欲者，是二俱善。賢者！或有一人心不生如是欲：我所犯戒，當令他人於屏處訶，莫令在眾訶我犯戒。賢者！或有他人於眾中訶，不在屏處；彼因在眾中訶，不在屏處故，心不生惡。若彼心無惡，心不生欲者，是二俱善。賢者！或有一人心不生如是欲：我所犯戒，令勝人訶，莫令不如人訶我犯戒。賢者！或有不如人訶彼犯戒，非是勝人；彼因不如人訶，非勝人故，心不生惡。若彼心無惡，心不生欲者，是二俱善。
<p/>「賢者！或有一人心不生如是欲：令我在佛前坐，問世尊法，為諸比丘說。莫令餘比丘在佛前坐，問世尊法，為諸比丘說。賢者！或有餘比丘在佛前坐，問世尊法，為諸比丘說；彼因餘比丘在佛前坐，問世尊法，為諸比丘說故，心不生惡。若彼心無惡，心不生欲者，是二俱善。賢者！或有一人心不生如是欲：諸比丘入內時，令我最在其前，諸比丘侍從我將入內。莫令餘比丘諸比丘入內時，最在其前，諸比丘侍從彼將入內。賢者！或有餘比丘諸比丘入內時，最在其前，諸比丘侍從彼將入內；彼因餘比丘諸比丘入內時，最在其前，諸比丘侍從將入內故，心不生惡。若彼心無惡，心不生欲者，是二俱善。
<p/>「賢者！或有一人心不生如是欲：諸比丘已入內時，令我最在上坐，得第一 *座、第一澡水，得第一食。莫令餘比丘諸比丘已入內時，最在上坐，得第一 *座、第一澡水，得第一食。賢者！或有餘比丘諸比丘已入內時，最在上坐，得第一 *座、第一澡水，得第一食；彼因餘比丘諸比丘已入內時，最在上坐，得第一 *座、第一澡水，得第一食故，心不生惡。若彼心無惡，心不生欲者，是二俱善。
<p/>「賢者！或有一人心不生如是欲：諸比丘食竟，收攝食器，行澡水已，我為諸居士說法，勸發渴仰，成就歡喜。莫令餘比丘諸比丘食竟，收攝食器，行澡水已，為諸居士說法，勸發渴仰，成就歡喜。賢者！或有餘比丘諸比丘食竟，收攝食器，行澡水已，為諸居士說法，勸發渴仰，成就歡喜；彼因餘比丘諸比丘食竟，收攝食器，行澡水已，為諸居士說法，勸發渴仰，成就歡喜故，心不生惡。若彼心無惡，心不生欲者，是二俱善。
<p/>「賢者！或有一人心不生如是欲：諸居士往詣眾園時，令我與共會共集，共坐共論。莫令餘比丘諸居士往詣眾園時，與共會共集，共坐共論。賢者！或有餘比丘諸居士往詣眾園時，與共會共集，共坐共論；彼因餘比丘諸居士往詣眾園時，與共會共集，共坐共論故，心不生惡。若彼心無惡，心不生欲者，是二俱善。
<p/>「賢者！或有一人心不生如是欲：令我為王者所識，及王大臣、梵志、居士、國中人民所知重。莫令餘比丘為王者所識，及王大臣、梵志、居士、國中人民所知重。賢者！或有餘比丘為王者所識，及王大臣、梵志、居士、國中人民所知重；彼因餘比丘為王者所識，及王大臣、梵志、居士、國中人民所知重故，心不生惡。若彼心無惡，心不生欲者，是二俱善。
<p/>「賢者！或有一人心不生如是欲：令我為四眾──比丘、比丘尼、優婆塞、優婆私所敬重。莫令餘比丘為四眾──比丘、比丘尼、優婆塞、優婆私所敬重。賢者！或有餘比丘為四眾──比丘、比丘尼、優婆塞、優婆私所敬重；彼因餘比丘為四眾──比丘、比丘尼、優婆塞、優婆私所敬重故，心不生惡。若彼心無惡，心不生欲者，是二俱善。
<p/>「賢者！或有一人心不生如是欲：令我得衣被、飲食、床褥、湯藥、諸生活具。莫令餘比丘得衣被、飲食、床褥、湯藥、諸生活具。賢者！或餘比丘得衣被、飲食、床褥、湯藥、諸生活具；彼因餘比丘得衣被、飲食、床褥、湯藥、諸生活具故，心不生惡。若彼心無惡，心不生欲者，是二俱善。
<p/>「賢者！如是彼人若有諸智梵行者，不知彼生如是無量善心欲者，如是彼沙門非沙門想，智沙門非智沙門想，正智非正智想，正念非正念想，清淨非清淨想。賢者！如是彼人若有諸智梵行者，知彼生如是無量善心欲者，如是彼沙門沙門想，智沙門智沙門想，正智正智想，正念正念想，清淨清淨想。
<p/>「賢者！猶如有人或從市肆，或從銅作家，買銅合槃來，盛滿種種淨美飲食，蓋覆其上便持而去，經<note n="m87.22"/>過店肆，近眾人行。彼眾見已，皆不欲食，無愛樂意，甚憎惡之，生不淨想，便作是說：『;卽彼糞去！;卽彼糞去！』彼持去已，住在一處便開示之，眾人見已，則皆欲食，意甚愛樂而不憎惡，則生淨想。彼若本不用食者，見已欲食，況復其本欲得食耶？
<p/>「賢者！如是彼人若有諸智梵行者，不知彼生如是無量善心欲者，如是彼沙門非沙門想，智沙門非智沙門想，正智非正智想，正念非正念想，清淨非清淨想。賢者！如是彼人若有諸智梵行者，知彼生如是無量善心欲者，如是彼沙門沙門想，智沙門智沙門想，正智正智想，正念正念想，清淨清淨想。賢者！當知如是人應親近之，恭敬禮事。若比丘應親近者便親近，應恭敬禮事者便恭敬禮事，如是彼便長夜得利得義，則得饒益安隱快樂，亦得無苦，無憂愁慼。」
<p/>爾時，尊者大目揵連在彼眾中，於是，尊者大目揵<note n="m87.23"/>連白曰：「尊者舍梨<note n="m87.24"/>子！我今欲為此事說喻。聽我說耶？」
<p/>尊者舍梨子告曰：「尊<note n="m87.25"/>者大目 *揵連！欲說喻者便可說之。」
<p/>尊者大目 *揵連則便白曰：「尊者舍梨子！我憶一時遊王舍城，在巖山中。我於爾時過夜平旦，著衣持鉢，入王舍城而行乞食，詣舊車師無衣滿子<note n="m87.26"/>家。時，彼<note n="m87.27"/>比舍<note n="m87.28"/>更有車師斫治車軸，是時，舊車師無衣滿子往至彼家。於是，舊車師無衣滿子見彼治軸，心生是念：若彼車師執斧治軸，斫彼彼惡處者，如是彼軸便當極好。時，彼車師卽如舊車師無衣滿子心中所念，便持斧斫彼彼惡處。於是，舊車師無衣滿子極大歡喜，而作是說：『車師子！汝心如是，則知我心。所以者何？以汝持斧斫治車軸彼彼惡處，如我意故。』如是，尊者舍梨子！若有諛諂<note n="m87.29"/>、欺誑、嫉妬、無信、懈怠，無正念正智，無定無慧，其心狂惑，不護諸根，不修沙門，無所分別。尊者舍梨子！心為知彼心故，而說此法<note n="m87.30"/>。尊者舍梨子！若有人不諛諂，不欺誑，無嫉
<p/>妬，有信，精進而無懈怠，有正念正智，修定修慧，心不狂惑，守護諸根，廣修沙門而善分別。彼聞尊者舍梨子所說法者，猶飢欲得<note n="m87.31"/>食，渴欲得飲，口及意也。
<p/>「尊者舍梨子！猶剎利女，梵志、居士、工師女，端正姝好，極淨沐浴，以香塗身，著明淨衣，種種瓔珞嚴飾其容。或復有人為念彼女，求利及饒益，求安隱快樂，以青蓮華鬘<note n="m87.32"/>，或薝蔔華<note n="m87.33"/>鬘，或修摩那華<note n="m87.34"/>鬘，或婆師華<note n="m87.35"/>鬘，或阿提牟哆華<note n="m87.36"/>鬘持與彼女。彼女歡喜，兩手受之，以嚴其頭。尊者舍梨子！如是，若有人不諛諂，不欺誑，無嫉妬<note n="m87.37"/>，有信，精進而無懈怠，有正念正智，修定修慧，心不狂惑，守護諸根，廣修沙門而善分別。彼聞尊者舍梨子所說法者，猶飢欲食，渴欲得飲，口及意也。尊者舍梨子甚奇！甚特！尊者舍梨子常拔濟諸梵行者，令離不善，安立善處。」
<p/>如是二尊更相稱說，從座起去。
<p/>尊者舍梨子所說如是，尊者大目揵連及諸比丘聞尊者舍梨子所說，歡喜奉行！
<p/>穢經第一竟<note n="m87.38"/>（五千一百九十六字<note n="m87.39"/>）
<sid n="m88"/>　　（八八） *中阿含穢品求法經<note n="m88.40"/>第二（第二小土城誦<note n="m88.41"/>）
<p/>我聞如是：
<p/>一時，佛遊拘娑羅<note n="m88.42"/>國，與大比丘眾俱，往詣五娑羅<note n="m88.43"/>村北尸攝惒林中，及諸名德、上尊長老、大弟子等，謂尊者舍梨子、尊者大目揵連、尊者大迦葉、尊者大迦旃延<note n="m88.44"/>、尊者阿那律陀、尊者麗越<note n="m88.45"/>、尊者阿難。如是比餘名德、上尊長老、大弟子等，亦在五娑羅村並皆近佛葉屋邊住。
<p/>爾時，世尊告諸比丘：「汝等當行求法，莫行求飲食<note n="m88.46"/>。所以者何？我慈愍弟子故，欲令行求法，不行求飲食。若汝等行求飲食，不行求法者，汝等既自惡，我亦無名稱。若汝等<note n="m88.47"/>行求法，不行求飲食者，汝等既自好，我亦有名稱。
<p/>「云何諸弟子為求飲食故而依佛行，非為求法？我飽食訖，食事已辦，猶有殘食，於後有二比丘來，飢渴力羸，我語彼曰：『我飽食訖，食事已辦，猶有殘食，汝等欲食者便取食之。若汝不取者，我便取以瀉著淨地，或復瀉著無蟲水中<note n="m88.48"/>。』彼二比丘，第一比丘便作是念：世尊食訖，食事已辦，猶有殘食，若我不取者，世尊必取瀉著淨地，或復瀉著無蟲水中，我今寧可取而食之。卽便取食。
<p/>「彼比丘取此食已，雖一日一夜樂而得安隱，但彼比丘因取此食故，不可佛意。所以者何？彼比丘因取此食故，不得少欲，不知厭足，不得易養，不得易滿，不得知時，不知節限，不得精進，不得宴坐，不得淨行，不得遠離，不得一心，不得精勤，亦不得涅槃。是以彼比丘因取此食故，不可佛意。是謂諸弟子為行求飲食故而依佛行，非為求法。
<p/>「云何諸弟子行求法，不行求飲食？彼二比丘，第二比丘便作是念：世尊食訖，食事已辦，猶有殘食，若我不取者，世尊必取瀉著淨地，或復瀉著無蟲水中。又世尊說食中之下極者，謂殘餘食也，我今寧可不取此食。作是念已，卽便不取。
<p/>「彼比丘不取此食已，雖一日一夜苦而不安隱，但彼比丘因不取此食故，得可佛意。所以者何？彼比丘因不取此食故，得少欲，得知足，得易養，得易滿，得知時，得節限，得精進，得宴坐，得淨行，得遠離，得一心，得精勤，亦得涅槃。是以彼比丘因不取此食故，得可佛意。是謂諸弟子為行求法故而依佛行，非為求飲食。」
<p/>於是，世尊告諸弟子：「若有法、律尊師<note n="m88.49"/>樂住遠離，上弟子<note n="m88.50"/>不樂住遠離者，彼法、律不饒益多人，多人不得樂，非為愍傷世間，亦非為天為人求義及饒益，求安隱快樂。若有法、律尊師樂住遠離，中、下弟子不樂住遠離者，彼法、律不饒益多人，多人不得樂，非為愍傷世間，亦非為天為人求義及饒益，求安隱快樂。若有法、律尊師樂住遠離，上弟子亦樂住遠離者，彼法、律饒益多人，多人得樂，為愍傷世間，亦為天為人求義及饒益，求安隱快樂。若有法、律尊師樂住遠離，中、下弟子亦樂住遠離者，彼法、律饒益多人，多人得樂，為愍傷世間，亦為天為人求義及饒益，求安隱快樂。」
<p/>是時，尊者舍梨子亦在眾中，彼時，世尊告曰：「舍 *梨子！汝為諸比丘說法如法，我患背痛，今欲小息。」
<p/>尊者舍 *梨子; 卽受佛教：「唯然，世尊！」於是，世尊四疊優多羅僧以敷床上，卷僧伽梨作枕，右;脇而臥，足足相累，作光明想，正念正智，常念欲起。
<p/>是時，尊者舍梨子告諸比丘：「諸賢！當知世尊向略說法，若有法、律尊師樂住遠離，上弟子不樂住遠離者，彼法、律不饒益多人，多人不得樂，不為愍傷世間，亦非為天為人求義及饒益，求安隱快樂。若有法、律尊師樂住遠離，中、下弟子不樂住遠離者，彼法、律不饒益多人，多人不得樂，不為愍傷世間，亦非為天為人求義及饒益，求安隱快樂。若有法、律尊師樂住遠離，上弟子亦樂住遠離者，彼法、律饒益多人，多人得樂，為愍傷世間，亦為天為人求義及饒益，求安<note n="m88.51"/>隱快樂。若有法、律尊師樂住遠離，中、下弟子亦樂住遠離者，彼法、律饒益多人，多人得樂，為愍傷世間，亦為天為人求義及饒益，求安隱快樂。然世尊說此法極略，汝等云何解義？云何廣分別？」
<p/>彼時，眾中或有比丘作如是說：「尊者舍梨子！若諸長老上尊自說：『我得究竟智，我生已盡，梵行已立，所作已辦，不更受有，知如真。』諸梵行者聞彼比丘自說『我得究竟智』，便得歡喜。」
<p/>復有比丘作如是說：「尊者舍梨子！若中、下弟子求願無上涅槃，諸梵行者見彼行已，便得歡喜，如是彼比丘而說此義，不可尊者舍梨子意。」
<p/>尊者舍梨子告彼比丘：「諸賢等！聽我為汝說，諸賢！若有法、律尊師樂住遠離，上弟子不樂住遠離者，上弟子有三事可毀<note n="m88.52"/>。云何為三？尊師樂住遠離，上弟子不學捨離，上弟子以此可毀。尊師若說可斷法，上弟子不斷彼法，上弟子以此可毀。所可受證，上弟子而捨方便，上弟子以此可毀。若有法、律尊師樂住遠離，上弟子不樂住遠離者，上弟子有此三事可毀。諸賢！若有法、律尊師樂住遠離，中、下弟子不樂住遠離者，中、下弟子有三事可毀。云何為三？尊師樂住遠離，中、下弟子不學捨離，中、下弟子以此可毀。尊師若說可斷法，中、下弟子不斷彼法，中、下弟子以此可毀。所可受證，中、下弟子而捨方便，中、下弟子以此可毀。若有法、律尊師樂住遠離，中、下弟子不樂住遠離者，中、下弟子有此三事可毀。
<p/>「諸賢！若有法、律尊師樂住遠離，上弟子亦樂住遠離者，上弟子有三事可稱。云何為三？尊師樂住遠離，上弟子亦學捨離，上弟子以此可稱。尊師若說可斷法，上弟子便斷彼法，上弟子以此可稱。所可受證，上弟子精進勤學，不捨方便，上弟子以此可稱。諸賢！若有法、律尊師樂住遠離，上弟子亦樂住遠離者，上弟子有此三事可稱。諸賢！若有法、律尊師樂住遠離，中、下弟子亦樂住遠離者，中、下弟子有三事可稱。云何為三？尊師樂住遠離，中、下弟子亦學捨離，中、下弟子以此可稱。尊師若說可斷法，中、下弟子便斷彼法，中、下弟子以此可稱。所可受證，中、下弟子精進勤學，不捨方便，中、下弟子以此可稱。諸賢！若有法、律尊師樂住遠離，中、下弟子亦樂住遠離者，中、下弟子有此三事可稱。」
<p/>尊者舍梨子復告諸比丘：「諸賢！有中道能得心住，得定得樂，順法次法，得通得覺，亦得涅槃<note n="m88.53"/>。諸賢！云何有中道能得心住，得定得樂，順法次法，得通得覺，亦得涅槃？諸賢！念欲惡，惡念欲亦惡<note n="m88.54"/>，彼斷念欲，亦斷惡念欲；如是恚、怨結、慳嫉、欺誑、諛諂、無慚、無愧、慢、最上慢、貢高、放逸、豪貴、憎諍。諸賢！貪亦惡，著亦惡，彼斷貪，亦斷著。諸賢！是謂中道能得心住，得定得樂，順法次法，得通得覺，亦得涅槃。諸賢！復有中道能得心住，得定得樂，順法次法，得通得覺，亦得涅槃。諸賢！云何復有中道能得心住，得定得樂，順法次法，得通得覺，亦得涅槃？謂八支聖道，正見……乃至正定，是為八。諸賢！是謂復有中道能得心住，得定得樂，順法次法，得通得覺，亦得涅槃。」
<p/>於是，世尊所患𣈳除而得安隱，從臥寤起，結跏<note n="m88.55"/>趺坐，嘆尊者舍梨子：「善哉！善哉！舍梨子為諸比丘說法如法。舍梨子！汝當復為諸比丘說法如法。舍梨子！汝當數數為諸比丘說法如法。」
<p/>爾時，世尊告諸比丘：「汝等當共受法如法，誦習執持。所以者何？此法如法，有法有義，為梵行本，得通得覺，亦得涅槃。諸族姓子剃除鬚髮，著袈裟衣，至信、捨家、無家、學道者，此法如法，當善受持。」
<p/>佛說如是，尊者舍梨子及諸比丘聞佛所說，歡喜奉行！
<p/>求法經第二竟<note n="m88.56"/>（二千二百八十六字<note n="m88.57"/>）
<p/>中阿含經卷第二十二（七千四百八十二字<note n="m88.58"/>）（第二小土城誦<note n="m88.59"/>）
<sid n="m89"/>　　（八九）中阿含<note n="m89.1"/>穢品比丘請經<note n="m89.2"/>第三（第二小土城誦<note n="m89.3"/>）
<p/>我聞如是：
<p/>一時，佛遊王舍城，在竹林迦蘭哆園，與大比丘眾俱，受夏坐。
<p/>爾時，尊者大目揵連告諸比丘：「諸賢！若有比丘請諸比丘：『諸尊！語我、教我、訶我，莫難於我！』所以者何？諸賢！或有一人戾語<note n="m89.4"/>，成就戾語法，成就戾語法故，令諸梵行者不語彼，不教、不訶而難彼人<note n="m89.5"/>。諸賢！何者戾語法？若有成就戾語法者，諸梵行者不語彼，不教、不訶而難彼人。諸賢！或有一人惡欲、念欲<note n="m89.6"/>，諸賢！若有人惡欲、念欲者，是謂戾語法。如是染行染、不語結住，欺誑諛諂，慳貪嫉妬，無慚無愧，瞋弊惡意，瞋恚<note n="m89.7"/>語言，訶比丘訶<note n="m89.8"/>，訶比丘輕慢，訶比丘發露，更互相避而說外事<note n="m89.9"/>，不語、瞋恚、憎嫉熾盛，惡朋友、惡伴侶<note n="m89.10"/>，無恩、不知恩。諸賢！若有人無恩、不知恩者，是謂戾語法。諸賢！是謂諸戾語法，若有成就戾語法者，諸梵行者不語彼，不教、不訶而難彼人。諸賢！比丘者，當自思量。
<p/>「諸賢！若有人惡欲、念欲者，我不愛彼；若我惡欲、念欲者，彼亦不愛我。比丘如是觀，不行惡欲、不念欲者，當學如是！如是染行染、不語結住，欺誑諛諂，慳貪嫉妬，無慚無愧，瞋弊惡意，瞋恚<note n="m89.11"/>語言，訶比丘訶，訶<note n="m89.12"/>比丘輕慢，訶比丘發露，更互相避而說外事，不語、瞋恚、憎嫉熾盛，惡朋友、惡伴侶，無恩、不知恩。諸賢！若有人無恩<note n="m89.13"/>、不知 *恩者，我不愛彼；若我無 *恩、不知 *恩者，彼亦不愛我。比<note n="m89.14"/>丘如是觀，不行無 *恩、不知 *恩者，當學如是！
<p/>「諸賢！若比丘不請諸比丘：『諸尊！語我、教我、訶我，莫難於我！』所以者何？諸賢！或有一人善語，成就善語法<note n="m89.15"/>，成就善語法故，諸梵行者善語彼，善教、善訶，不難彼人。諸賢！何者善語法？若有成就善語法者，諸梵行者善語彼，善教、善訶，不難彼人。諸賢！或有一人不惡欲、不念欲，諸賢！若有人不惡欲、不念欲者，是謂善語法。如是不染行染、不不<note n="m89.16"/>語結住，不欺誑諛諂，不慳貪嫉妬，不無慚無愧，不瞋弊惡意，不瞋恚<note n="m89.17"/>語言，不訶比丘訶，不訶比丘輕慢，不訶比丘發露，不更互相避而說外事，不不語、瞋恚、憎嫉熾盛，不惡朋友、惡伴侶，不無恩、不知恩。諸賢！若有人不無恩、不知恩者，是謂善語法。諸賢！是謂諸<note n="m89.18"/>善語法，若有成就善語法者，諸梵行者善語彼<note n="m89.19"/>，善教、善訶，不難彼人。諸賢！比丘者當自思量。
<p/>「諸賢！若有人不惡欲、不念欲者，我愛彼人；若我不惡欲、不念欲者，彼亦愛我。比丘如是觀，不行惡欲、不念欲者，當學如是！如是不染行染、不不語結住，不欺誑諛諂，不慳貪嫉妬，不無慚無愧，不瞋弊惡意，不瞋 *恚語言，不訶比丘訶，不訶比丘輕慢，不訶比丘發露，不更互相避而說外事，不不語、瞋恚、憎嫉熾盛，不惡朋友、惡伴侶，不無恩、不知恩。諸賢！若有人不無恩、不知恩者，我愛彼人；若我不無恩、不知恩者，彼亦愛我。比丘如是觀，不無恩、不知恩者，當學如是！
<p/>「諸賢！若比丘如是觀者，必多所饒益，我為惡欲、念欲，為不惡欲、念欲耶？諸賢！若比丘觀時，則知我是惡欲、念欲者，則不歡悅，便求欲斷。諸賢！若比丘觀時，則知我無惡欲、不念欲者，;卽便歡悅我自清淨，求學尊法，是故歡悅。諸賢！猶有目人<note n="m89.20"/>以鏡自照，則見其面淨及不淨。諸賢！若有目人見面有垢者，則不歡悅，便求欲洗。諸賢！若有目人見面無垢者，;卽便歡悅我面清淨，是故歡悅。
<p/>「諸賢！若比丘觀時，則知我行惡欲、念欲者，則不歡悅，便求欲斷。諸賢！若比丘觀時，則知我不行惡欲、不念欲者，卽便歡悅我自清淨，求學尊法，是故歡悅。如是我為染行染，為不染行染；為不語結住，為不不語結住；為欺誑諛諂，為不欺誑諛諂；為慳貪嫉妬，為不慳貪嫉妬；為無慚無愧，為不無慚無愧；為瞋弊惡意，為不瞋弊惡意；為瞋 *恚語言，為不瞋 *恚語言；為訶比丘訶，為不訶比丘訶；為訶比丘輕慢，為不訶比丘輕慢；為訶比丘發露，為不訶比丘發露；為更互相避，為不更互相避；為說外事，為不說外事；為不語、瞋恚、憎嫉熾盛，為不不語、瞋恚、憎嫉熾盛；為惡朋友、惡伴侶，為不惡朋友、惡伴侶；為無恩、不知恩，為不無恩、不知恩耶？諸賢！若比丘觀時，則知我無恩、不知恩者，則不歡悅，便求欲斷。諸賢！若比丘觀時，則知我不無恩、不知恩者，卽便歡悅我自清淨，求學尊法，是故歡悅。諸賢！猶有目人以鏡自照，則見其面淨及不淨。諸賢！若有目人見面有垢者，則不歡悅，便求欲洗。諸賢！若有目人見面無垢者，卽便歡悅我面清淨，是故歡悅。
<p/>「諸賢！如是若比丘觀時，則知我無恩、不知恩者，則不歡悅，便求欲斷。諸賢！若比丘觀時，則知我不無恩、不知恩者，卽便歡悅我自清淨，求學尊法，是故歡悅。因歡悅故，便得歡喜；因歡喜故，便得止身；因<note n="m89.21"/>止身故，便得覺樂；因覺樂故，便得定心。諸賢！多聞聖弟子因定心故，便見如實、知如真；因見如實、知如真故，便得厭；因厭故，便得無欲；因無欲故，便得解脫；因解脫故，便得知解脫：生已盡，梵行已立，所作已辦，不更受有，知如真。
<p/>尊者大目揵連所說如是，彼諸比丘聞尊者大目揵連所說，歡喜奉行！
<p/>比丘請經第三竟<note n="m89.22"/>（千五百六十三字<note n="m89.23"/>）
<sid n="m90"/>　　（九○）中阿含<note n="m90.24"/>穢品知法經<note n="m90.25"/>第四（第二小土城誦<note n="m90.26"/>）
<p/>我聞如是：
<p/>一時，佛遊拘舍彌<note n="m90.27"/>，在瞿師羅<note n="m90.28"/>園。
<p/>爾時，尊者周那<note n="m90.29"/>告諸比丘：「若有比丘作如是說：『我知諸法所可知法而無增伺<note n="m90.30"/>。』然彼賢者心生惡 *增伺而住<note n="m90.31"/>，如是諍訟、恚恨、瞋纏、不語結、慳、嫉、欺誑、諛諂、無慚、無愧，無惡欲、惡見<note n="m90.32"/>，然彼賢者心生惡欲、惡見而住。諸梵行人知彼賢者不知諸法所可知法而無增伺<note n="m90.33"/>，所以者何？以彼賢者心生 *增伺而住，如是諍訟、恚恨、瞋纏、不語結、慳、嫉、欺誑、諛諂、無慚、無愧，無惡欲、惡見，所以者何？以彼賢者心生惡欲、惡見而住。
<p/>「諸賢！猶人不富自稱說富，亦無國封說有國封，又無畜牧說有畜牧。若欲用時，則無金、銀、真珠、琉璃、水精、琥珀，無畜牧、米穀，亦無奴婢。諸親朋友往詣彼所，而作是說：『汝實不富自稱說富，亦無國封說有國封，又無畜牧說有畜牧。然欲用時，則無金、銀、真珠、琉璃、水精、琥珀，無畜牧、米穀，亦無奴婢。』
<p/>「如是，諸賢！若有比丘作如是說：『我知諸法所可知法而無 *增伺。』然彼賢者心生惡 *增伺而住，如是諍訟、恚恨、瞋纏、不語結、慳、嫉、欺誑、諛諂、無慚、無愧，無惡欲、惡見，然彼賢者心生惡欲、惡見而住。諸梵行人知彼賢者不知諸法所可知法而無增伺，所以者何？以彼賢者心不向增伺盡、無餘涅槃。如是諍訟、恚恨、瞋纏、不語結、慳、嫉、欺誑、諛諂、無慚、無愧，無惡欲、惡見，所以者何？以彼賢者心不向惡見法盡、無餘涅槃。
<p/>「諸賢！或有比丘不作是說：『我知諸法所可知法而無增伺。』然彼賢者心不生惡 *增伺而住，如是諍訟、恚恨、瞋纏、不語結、慳、嫉、欺誑、諛諂、無慚、無愧，無惡欲、惡見，然彼賢者心不生惡欲、惡見而住。諸梵行人知彼賢者實知諸法所可知法而無 *增伺，所以者何？以彼賢者心不生惡 *增伺而住，如是諍訟、恚恨、瞋纏、不語結、慳、嫉、欺誑、諛諂、無慚、無愧，無惡欲、惡見，所以者何？以彼賢者心不生惡欲、惡見而住。
<p/>「諸賢！猶人大富自說不富，亦有國封說無國封，又有畜牧說無畜牧。若欲用時，則有金、銀、真珠、琉璃、水精、琥珀，有畜牧、米穀，亦有奴婢。諸親朋友往詣彼所，作如是說：『汝實大富自說不富，亦有國封說無國封，又有畜牧說無畜牧。然欲用時，則有金、銀、真珠、琉璃、水精、琥珀，有畜牧、米穀，亦有奴婢。』
<p/>「如是，諸賢！若有<note n="m90.34"/>比丘不作是說：『我知諸法所可知法而無 *增伺。』然彼賢者心不生惡 *增伺而住，如是諍訟、恚恨、瞋纏、不語結、慳、嫉、欺誑、諛諂、無慚、無愧，無惡欲、惡見，然彼賢者心不生惡欲、惡見而住。諸梵行人知彼賢者知諸法所可知法而無 *增伺，所以者何？以彼賢者心向 *增伺盡、無餘涅槃。如是諍訟、恚恨、瞋纏、不語結、慳、嫉、欺誑、諛諂、無慚、無愧，無惡欲、惡見，所以者何？以彼賢者心向惡見法盡、無餘涅槃。」
<p/>尊者周那所說如是，彼諸比丘聞尊者周那所說，歡喜奉行！
<p/>知法經第四竟<note n="m90.35"/>（八百八十一字<note n="m90.36"/>）
<sid n="m91"/>　　（九一）中阿含<note n="m91.37"/>穢品周那問見經<note n="m91.38"/>第五（ *第二小土城誦）
<p/>我聞如是：
<p/>一時，佛遊拘舍彌，在瞿師羅園。
<p/>於是，尊者大周那<note n="m91.39"/>則於晡時從宴坐起，往詣佛所，稽首佛足，卻坐一面，白曰：「世尊！世中諸見生而生，謂計有神，計有眾生，有人、有壽、有命、有世。世尊！云何知、云何見，令此見得滅、得捨離，而令餘見不續、不受耶？」
<p/>彼時，世尊告曰：「周那！世中諸見生而生，謂計有神，計有眾生，有人、有壽、有命、有世。周那！若使諸法滅盡無餘者，如是知、如是見，令此見得滅、得捨離<note n="m91.40"/>，而令餘見不續、不受，當學漸損<note n="m91.41"/>。
<p/>「周那！於聖法、律中，何者漸損？比丘者，離欲、離惡不善之法，至得第四禪成就遊。彼作是念：我行漸損。周那！於聖法、律中，不但是漸損，有四增上心現法樂居<note n="m91.42"/>，行者從是起而復還入<note n="m91.43"/>。彼作是念：我行漸損。周那！於聖法、律中，不但是漸損，比丘者，度一切色想，至得非有想、非無想處成就遊。彼作是念：我行漸損。周那！於聖法、律中不但是漸損，有四息解脫，離色得無色，行者從是起當為他說，彼作是念：我行漸損。周那！於聖法、律中不但是漸損。
<p/>「周那！他有惡欲、念欲，我無惡欲、念欲，當學漸損。周那！他有害意瞋，我無害意瞋，當學漸損。周那！他有殺生、不與取、非梵行，我無非梵行，當學漸損。周那！他有 *增伺、諍意、睡眠所纏、掉<note n="m91.44"/>、貢高而有疑惑，我無疑惑，當學漸損。周那！他有瞋結、諛諂、欺誑、無慚、無愧，我有慚愧，當學漸損。周那！他有慢，我無慢，當學漸損。周那！他有增慢，我無增慢，當學漸損。周那！他不多聞，我有多聞，當學漸損。周那！他不觀諸善法，我觀諸善法，當學漸損。周那！他行非法惡行，我行是法妙行，當學漸損。周那！他有妄言、兩舌、; 麁言、綺語、惡戒，我無惡戒，當學漸損。周那！他有不信、懈怠、無念、無定而有惡慧，我無惡慧，當學漸損。
<p/>「周那！若但發心念欲求學諸善法者，則多所饒益，況復身、口行善法耶？周那！他有惡欲、念欲，我無惡欲、念欲，當發心。周那！他有害意瞋，我無害意瞋，當發心。周那！他有殺生、不與取、非梵行，我無非梵行，當發心。周那！他有 *增伺、諍意、睡眠所纏、 *掉、貢高而有疑惑，我無疑惑，當發心。周那！他有瞋結、諛諂、欺誑、無慚、無愧，我有慚愧，當發心。周那！他有慢，我無慢，當發心。周那！他有增慢，我無增慢，當發心。周那！他不多聞，我有多聞，當發心。周那！他不觀諸善法，我觀諸善法，當發心。周那！他行非法惡行，我行是法妙行，當發心。周那！他有妄言、兩舌、; 麁言、綺語、惡戒，我無惡戒，當發心。周那！他有不信、懈怠、無念、無定而有惡慧，我無惡慧，當發心。周那！猶如惡道與正道對，猶如惡度與正度對<note n="m91.45"/>。
<p/>「如是，周那！惡欲者與非惡欲為對，害意瞋者與不害意瞋為對，殺生、不與取、非梵行者與梵行為對，增伺、諍意、睡眠、 *掉、貢高、疑惑者與不疑惑為對，瞋結、諛諂、欺誑、無慚、無愧者與慚愧為對，慢者與不慢為對，增慢者與不增慢為對，不多聞者與多聞為對，不觀諸善法者與觀諸善法為對，行非法惡行者與行是法妙行為對，妄言、兩舌、; 麁言、綺語、惡戒者與善戒為對，不信、懈怠、無念、無定、惡慧者與善慧為對。
<p/>「周那！或有法黑，有黑報，趣至惡處；或有法白，有白報，而得昇上。如是，周那！惡欲者，以非惡欲為昇上；害意瞋者，以不害意瞋為昇上；殺生、不與取、非梵行者，以梵行為昇上；增伺、諍意、睡眠、 *掉、貢高、疑惑者，以不疑惑為昇上；瞋結、諛諂、欺誑、無慚、無愧者，以慚愧為昇上；慢者，以不慢為昇上；增慢者，以不增慢為昇上；不多聞者，以多聞為昇上；不觀諸善法者，以觀諸善法為昇上；行非法惡行者，以行是法妙行為昇上；妄言、兩舌、𡸜言、綺語、惡戒者，以善戒為昇上；不信、懈怠、無念、無定、惡慧者，以善慧為昇上。
<p/>「周那！若有不自調御，他不調御欲調御者，終無是處。自沒溺，他沒溺欲拔出者，終無是處。自不般涅槃，他不般涅槃令般涅槃者，終無是處。周那！若有自調御，他不調御欲調御者，必有是處。自不沒溺，他沒溺欲拔出者，必有是處。自般涅槃，他不般涅槃令般涅槃者，必有是處。
<p/>「如是，周那！惡欲者，以非惡欲為般涅槃；害意瞋者，以不害意瞋為般涅槃；殺生、不與取、非梵行者，以梵行為般涅槃； *增伺、諍意、睡眠、 *掉、貢高、疑惑者，以不疑惑為般涅槃；瞋結、諛諂、欺誑、無慚、無愧者，以慚愧為般涅槃；慢者，以不慢為般涅槃；增<note n="m91.46"/>慢者，以不 *增慢為般涅槃；不多聞者，以多聞為般涅槃；不觀諸善法者，以觀諸善法為般涅槃；行非法惡行者，以行是法妙行為般涅槃；妄言、兩舌、; 麁言、綺語、惡戒者，以善戒為般涅槃；不信、懈怠、無念、無定、惡慧者，以善慧為般涅槃。
<p/>「是為，周那！我已為汝說漸損法，已說發心法，已說對法，已說昇上法，已說般涅槃法，如尊師所為弟子起大慈哀憐念愍傷，求義及饒益，求安隱快樂者，我今已作。汝<note n="m91.47"/>等亦當復自作，至無事處山林樹下空安靜處，坐禪思惟，勿得放逸，勤加精進，莫令後悔。此是我之教敕，是我訓誨。」
<p/>佛說如是，尊者大周那及諸比丘聞佛所說，歡喜奉行！
<p/>周那問見經第五竟<note n="m91.48"/>（千五百七十五字<note n="m91.49"/>）
<sid n="m92"/>　　（九二） *中阿含穢品青白蓮華喻經<note n="m92.50"/>第六（ *第二小土城誦）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，世尊告諸比丘：「或有法從身滅，不從口滅；或有法從口滅，不從身滅；或有法不從身口滅，但以慧見滅。
<p/>「云何法從身滅，不從口滅？比丘者，有不善身行充滿、具足受持著身，諸比丘見已，訶彼比丘：『賢者！不善身行充滿、具足受持，何為著身？賢者！可捨不善身行，修習善身行。』彼<note n="m92.51"/>於後時，捨不善身行，修習善身行，是謂法從身滅，不從口滅。
<p/>「云何法從口滅，不從身滅？比丘者，不善口行充滿具足受持著口，諸比丘見已，訶<note n="m92.52"/>彼比丘：『賢者！不善口行充滿、具足受持，何為著口？賢者！可捨不善口行，修習善口行。』彼於後時，捨不善口行，修習善口行，是謂法從口滅，不從身滅。
<p/>「云何法不從身口滅，但以慧見滅？增伺不從身口滅，但以慧<note n="m92.53"/>見滅？如是諍訟、恚恨、瞋纏、不語結、慳、嫉、欺誑、諛諂、無慚、無愧，惡欲、惡見，不從身口滅，但以慧見滅，是謂法不從身口滅，但以慧見滅。
<p/>「如來或有觀，觀他人心，知此人不如是修身、修戒、修心、修慧，如修身、修戒、修心、修慧，得滅 *增伺。所以者何？以此人心生惡 *增伺而住，如是諍訟、恚恨、瞋纏、不語結、慳、嫉、欺誑、諛諂、無慚、無愧，得<note n="m92.54"/>滅惡欲、惡見。所以者何？以此人心生惡欲、惡見而住，知此人如是修身、修戒、修心、修慧，如修身、修戒、修心、修慧，得滅增伺。所以者何？以此人心不生惡 *增伺而住，如是諍訟、恚恨、瞋纏、不語結、慳、嫉、欺誑、諛諂、無慚、無愧，得滅惡欲、惡見。所以者何？以此人心不生惡欲、惡見而住。猶如青蓮華，紅、赤、白蓮花，水生水長，出水上，不著水。如是，如來世間生、世間長，出世間行，不著世間法。所以者何？如來無所著、等正覺，出一切世間。」
<p/>爾時，尊者阿難執拂侍佛，於是，尊者阿難叉手向佛，白曰：「世尊！此經當名何？云何受持？」
<p/>於是，世尊告曰：「阿難！此經名為青白蓮華喻，汝當如是善受持誦！」
<p/>爾時，世尊告諸比丘：「汝等當共受此青白蓮華喻經，誦習守持。所以者何？此青白蓮華喻經如法有義，是梵行本，致通、致覺，亦致涅槃。若族姓子，剃除鬚髮，著袈裟衣，至信、捨家、無家、學道者，應當受此青白蓮華喻經，善諷誦持。」
<p/>佛說如是，尊者阿難及諸比丘聞佛所說，歡喜奉行！
<p/>青白蓮華喻經<note n="m92.55"/>第六竟<note n="m92.56"/>（七百三字<note n="m92.57"/>）
<sid n="m93"/>　　（九三） *中阿含穢品水淨梵志經<note n="m93.58"/>第七（ *第二小土城誦）
<p/>我聞如是：
<p/>一時，佛遊鬱鞞羅<note n="m93.59"/>尼連然河<note n="m93.60"/>岸，在阿耶惒羅尼拘類<note n="m93.61"/>樹下，初得道時。
<p/>於是，有一水淨梵志，中後仿佯往詣佛所<note n="m93.62"/>。世尊<note n="m93.63"/>遙見水淨梵志來，因水淨梵志故，告諸比丘：「若有二十一穢<note n="m93.64"/>汙於心者，必至惡處，生地獄<note n="m93.65"/>中。云何二十一穢？邪見心穢、非法欲心穢、惡貪心穢、邪法心穢、貪心穢、恚心穢、睡眠心穢、 *掉悔心穢、疑惑心穢、瞋纏心穢、不語結心穢、慳心穢、嫉心穢、欺誑心穢、諛諂心穢、無慚心穢、無愧心穢、慢心穢、大慢心穢、憍<note n="m93.66"/>; 慠心穢、放逸心穢。若有此<note n="m93.67"/>二十一穢汙於心者，必至惡處，生地獄中。猶垢膩衣持與染家，彼染家<note n="m93.68"/>得，或以淳灰、或以澡豆、或以土漬極浣，令淨此垢膩衣，染家雖治或以淳灰、或以澡豆、或以土漬極浣令淨，然此汙衣故有穢色<note n="m93.69"/>。如是，若有二十一穢汙於心者，必至惡處，生地獄中。云何二十一穢？邪見心穢、非法欲心穢、惡貪心穢、邪法心穢、貪心穢、恚心穢、睡眠心穢、 *掉悔心穢、疑惑心穢、瞋纏心穢、不語結心穢、慳心穢、嫉心穢、欺誑心穢、諛諂心穢、無慚心穢、無愧心穢、慢心穢、大慢心穢、*憍; 慠心穢、放逸心穢。若有此二十一穢汙於心者，必至惡處，生地獄中。
<p/>「若有二十一穢不汙心者，必至善處，生於天上。云何二十一穢？邪見心穢、非法欲心穢、惡貪心穢、邪法心穢、貪心穢、恚心穢、睡眠心穢、 *掉悔心穢、疑惑心穢、瞋纏心穢、不語結心<note n="m93.70"/>穢、慳心穢、嫉心穢、欺誑心穢、諛諂心穢、無慚心穢、無愧心穢、慢心穢、大慢心穢、憍; 慠心穢、放逸心穢。若有此二十一穢不汙心者，必至善處，生於天上。猶如白淨波羅奈衣<note n="m93.71"/>持與染家，彼染家得，或以淳灰、或以澡豆、或以土漬極浣令淨，此白淨波羅奈衣，染家雖治或以淳灰、或以澡豆、或以土漬極浣令淨，然此白淨波羅奈衣本已淨而復淨。如是若有二十一穢不汙心者，必至善處，生於天上。云何二十一穢？邪見心穢、非法欲心穢、惡貪心穢、邪法心穢、貪心穢、恚心穢、睡眠心穢、 *掉悔心穢、疑惑心穢、瞋纏心穢、不語結心穢、慳心穢、嫉心穢、欺誑心穢、諛諂心穢、無慚心穢、無愧心穢、慢心穢、大慢心穢、憍; 慠心穢、放逸心穢。若有此二十一穢不汙於心者，必至善處，生於天上。
<p/>「若知邪見是心穢者，知已便斷，如是非法欲心穢、惡貪心穢、邪法心穢、貪心穢、恚心穢、睡眠心穢、 *掉悔心穢、疑惑心穢、瞋纏心穢、不語結心穢、慳心穢、嫉心穢、欺誑心穢、諛諂心穢、無慚心穢、無愧心穢、慢心穢、大慢心穢、憍; 慠心穢，若知放逸是心穢者，知已便斷，彼心與慈俱，遍滿一<note n="m93.72"/>方成就遊。如是二三四方，四維上下，普周一切與慈俱，無結、無怨、無恚、無諍，極廣甚大，無量善修，遍滿一切世間成就遊。如是，悲、喜心與捨俱，無結、無怨、無恚、無諍，極廣甚大，無量善修，遍滿一切世間成就遊。梵志！是謂洗浴內心，非浴外身。」
<p/>爾時，梵志語世尊曰：「瞿曇！可詣多水河浴<note n="m93.73"/>。」
<p/>世尊問曰：「梵志！若詣多水河浴者，彼得何等？」
<p/>梵志答曰：「瞿曇！彼多水河浴<note n="m93.74"/>者，此是世間齋潔之相<note n="m93.75"/>、度相、福 *相，瞿曇！若詣多水河浴者，彼則淨除於一切惡。」
<p/>爾時，世尊為彼梵志而說頌曰：
<p/>「妙好首梵志，若入多水河，
<p/>是愚常遊戲，不能淨黑業<note n="m93.76"/>。
<p/>好首何往泉，何義多水河，
<p/>人作不善業，清水何所益？
<p/>淨者無垢穢，淨者常說戒，
<p/>淨者清白業<note n="m93.77"/>，常得清淨行。
<p/>若汝不殺生，常不與不<note n="m93.78"/>取，
<p/>真諦不妄語<note n="m93.79"/>，常正念正知。
<p/>梵志如是學，一切眾生安，
<p/>梵志何還家？家泉無所淨。
<p/>梵志汝當學，淨洗以善法，
<p/>何須弊惡水，但去身體垢。」
<p/>梵志白佛曰：「我亦作是念：
<p/>淨洗以善法，何須弊惡水。」
<p/>梵志聞佛教，心中大歡喜，
<p/>;卽時禮佛足，歸命<note n="m93.80"/>佛法眾。
<p/>梵志白曰：「世尊！我已知。善逝！我已解。我今自歸佛、法及比丘眾，唯願世尊受我為優婆塞！從今日始，終身自歸，乃至命盡。」
<p/>佛說如是，好首水淨梵志及諸比丘聞佛所說，歡喜奉行！
<p/>水淨梵志經第七竟<note n="m93.81"/>（一千二百一十字<note n="m93.82"/>）
<sid n="m94"/>　　（九四） *中阿含穢品黑比丘經<note n="m94.83"/>第八（ *第二小土城誦）
<p/>我聞如是：
<p/>一時，佛遊舍衛國，在東園鹿母堂<note n="m94.84"/>。
<p/>是時，黑比丘鹿母子常喜鬪諍，往詣佛所。世尊遙見黑比丘來，因黑比丘故，告諸比丘：「或有一人常喜鬪諍，不稱止諍。若有一人常喜鬪諍，不稱止諍者，此法不可樂，不可愛喜，不能令愛念，不能令敬重，不能令修習，不能令攝持，不能令得沙門，不能令得一意，不能令得涅槃。
<p/>「或有一人惡欲，不稱止惡欲。若有一人惡欲，不稱止惡欲者，此法不可樂，不可愛喜，不能令愛念，不能令敬重，不得令修習，不能令攝持，不能令得沙門，不能令得一意，不能令得涅槃。
<p/>「或有一人犯戒、越戒、缺戒、穿戒、汙戒，不稱持戒。若有一人犯戒、越戒、缺戒、穿戒、汙戒，不稱持戒者，此法不可樂，不可愛喜，不能令愛念，不能令敬重，不能令修習，不能令攝持，不能令得沙門，不能令得一意，不能令得涅槃。
<p/>「或有一人有瞋纏、有不語結、有慳嫉、有諛諂欺誑、有無慚無愧，不稱慚愧。若有一人有瞋纏、有不語結、有慳嫉、有諛諂欺誑、有無慚無愧，不稱慚愧者，此法不可樂，不可愛喜，不能令愛念，不能令敬重，不能令修習，不能令攝持，不能令得沙門，不能令得一意，不能令得涅槃。
<p/>「或有一人不經勞諸梵行，不稱經勞諸梵行。若有一人不經勞諸梵行，不稱經勞諸梵行者，此法不可樂，不可愛喜，不能令愛念，不能令敬重，不能令修習，不能令攝持，不能令得沙門，不能令得一意，不能令得涅槃。
<p/>「或有一人不觀諸法，不稱觀諸法。若有一人不觀諸法，不稱觀諸法者，此法不可樂，不可愛喜，不能令愛念，不能令敬重，不能令修習，不能令攝持，不能令得沙門，不能令得一意，不能令得涅槃。
<p/>「或有一人不宴坐，不稱宴坐。若有一人不宴坐，不稱宴坐者，此法不可樂，不可愛喜，不能令愛念，不能令敬重，不能令修習，不能令攝持，不能令得沙門，不能令得一意，不能令得涅槃。此人雖作是念：令諸梵行者供養、恭敬、禮事於我，然諸梵行者不供養、恭敬、禮事於彼。所以者何？彼人有此無量惡法，因彼有此無量惡法故，令諸梵行者不供養、恭敬、禮事於彼。猶如惡馬繫在櫪養，雖作是念：令人繫我著安隱處，與我好飲食、好看視我，然人不繫著安隱處，不與好飲食、不好看視。所以者何？彼馬有惡法，謂極;麁弊、不溫良故，令人不繫著安隱處，不與好飲食、不好看視。如是，此人雖作是念：令諸梵行者供養、恭敬、禮事於我，然諸梵行者不供養、恭敬、禮事於彼。所以者何？彼人有此無量惡法，因彼有此無量惡法故，令諸梵行者不供養、恭敬、禮事於彼。
<p/>「或有一人不喜鬪諍，稱譽止諍。若有一人不喜鬪諍，稱譽止諍者，此法可樂、可愛、可喜，能令愛念，能令敬重，能令修習，能令攝持，能令得沙門，能令得一意，能令得涅槃。
<p/>「或有一人不惡欲，稱譽止惡欲。若有一人不惡欲，稱譽止惡欲者，此法可樂、可愛、可喜，能令愛念，能令敬重，能令修習，能令攝持，能令得沙門，能令得一意，能令得涅槃。
<p/>「或有一人不犯戒、不越戒、不缺戒、不穿戒、不汙戒，稱譽持戒。若有一人不犯戒、不越戒、不缺戒、不穿戒、不汙戒，稱譽持戒者，此法可樂、可愛、可喜，能令愛念，能令敬重，能令修習，能令攝持，能令得沙門，能令得一意，能令得涅槃。
<p/>「或有一人無瞋纏、無不語結、無慳嫉、無諛諂欺誑、無無<note n="m94.85"/>慚無愧，稱譽慚愧。若有一人無瞋纏、無不語結、無慳嫉、無諛諂欺誑、無 *無慚無愧，稱譽慚愧者，此法可樂、可愛、可喜，能令愛念，能令敬重，能令修習，能令攝持，能令得沙門，能令得一意，能令得涅槃。
<p/>「或有一人經勞諸梵行，稱譽經勞諸梵行。若有一人經勞諸梵行，稱譽經勞諸梵行者，此法可樂、可愛、可喜，能令愛念，能令敬重，能令修習，能令攝持，能令得沙門，能令得一意，能令得涅槃。
<p/>「或有一人觀諸法，稱譽觀諸法。若有一人觀諸法，稱譽觀諸法者，此法可樂、可愛、可喜，能令愛念，能令敬重，能令修習，能令攝持，能令得沙門，能令得一意，能令得涅槃。
<p/>「或有一人宴坐，稱譽宴坐。若有一人宴坐，稱譽宴坐者，此法可樂、可愛、可喜，能令愛念，能令敬重，能令修習，能令攝持，能令得沙門，能令得一意，能令得涅槃。此人雖不作是念：令諸梵行者供養、恭敬、禮事於我，然諸梵行者供養、恭敬、禮事於彼。所以者何？彼人有此無量善法，因彼有此無量善法故，令諸梵行者供養、恭敬、禮事於彼。猶如良馬繫在櫪養，雖不作是念：令人繫我著安隱處，與我好飲食、好看視我，然人繫彼著安隱處，與好飲食、好看視之。所以者何？彼馬有善法，謂軟調好，極溫良故，令人繫著於安隱處，與好飲食、好看視之。如是，此人雖不作是念：令諸梵行者供養、恭敬、禮事於我，然諸梵行者供養、恭敬、禮事於彼。」
<p/>佛說如是，彼諸比丘聞佛所說，歡喜奉行！
<p/>黑比丘經第八竟<note n="m94.86"/>（一千五百二十七字<note n="m94.87"/>）
<sid n="m95"/>　　（九五） *中阿含穢品住法經<note n="m95.88"/>第九（ *第二小土城誦）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，世尊告諸比丘：「我說退善法不住、不增，我說住善法不退、不增，我說增善法不退、不住。云何退善法不住、不增？比丘者，若有篤信、禁戒、博聞、布施、智慧、辯才，阿含及其所得，彼人於此法退不住、不增，是謂退善法不住、不增。云何住善法不退、不增？比丘者，若有篤信、禁戒、博聞、布施、智慧、辯才、阿含及其所得，彼人於此法住不退、不增，是謂住善法不退、不增。云何增善法不退、不住？比丘者，若有篤信、禁戒、博聞、布施、智慧、辯才、阿含及其所得，彼人於此法增不退、不住<note n="m95.89"/>，是謂增善法不退、不住。
<p/>「比丘者，作如是觀，必多所饒益。我為多行 *增伺<note n="m95.90"/>，為多行無 *增伺；我為多行瞋恚心，為多行無瞋恚心；我為多行睡眠纏，為多行無睡眠纏；我為多行 *掉、貢高，為多行無 *掉、貢高；我為多行疑惑，為多行無疑惑；我為多行身諍，為多行無身諍；我為多行穢汙心，為多行無穢汙心；我為多行信，為多行不信；我為多行精進，為多行懈怠；我為多行念，為多行無念；我為多行定，為多行無定；我為多行惡慧，為多行無惡慧。
<p/>「若比丘觀時則知我多行 *增伺、瞋恚心、睡眠纏、 *掉、貢高、疑惑、身諍、穢汙心、不信、懈怠、無念、無定、多行惡慧者，彼比丘欲滅此惡不善法故，便以速求方便，學極精勤，正念正智，忍不令退。猶人為火燒頭、燒衣，急求方便救頭、救衣。如是比丘欲滅此惡不善法故，便以速求方便，學極精勤，正念正智，忍不令退。
<p/>「若比丘觀時則知我多行無貪增<note n="m95.91"/>伺，若無瞋恚心、無睡眠纏、無 *掉貢高、無疑惑、無身諍、無穢汙心，有信、有進、有念、有定，多行無惡慧者，彼比丘欲住此善法，不忘、不退修行廣布故，便以速求方便，學極<note n="m95.92"/>精勤，正念正智，忍不令退。猶人為火燒頭、燒衣，急求方便救頭、救衣，如是比丘欲住此善法，不忘、不退修行廣布故<note n="m95.93"/>，便以速求方便，學極精勤，正念正智，忍不令退。」
<p/>佛說如是，彼諸比丘聞佛所說，歡喜奉行！
<p/>住法經第九竟<note n="m95.94"/>（六百三十一字<note n="m95.95"/>）
<sid n="m96"/>　　（九六） *中阿含穢品無經<note n="m96.96"/>第十（ *第二小土城誦）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，尊者舍梨子告諸比丘：「諸賢！若有比丘、比丘尼未聞法者不得聞，已聞法者便忘失；若使有法本所修行，廣布誦習，慧之所解，彼不復憶，知而不知。諸賢！是謂比丘、比丘尼淨法衰退。
<p/>「諸賢！若有比丘、比丘尼未聞法者便得聞，已聞法者不忘失；若使有法本所修行，廣布誦習，慧之所解，彼常憶念，知而復知，是謂比丘、比丘尼淨法轉增。
<p/>「諸賢！比丘者，當作如是觀：我為有 *增伺，為無有 *增伺；我為有瞋恚心，為無有瞋恚心；我為有睡眠纏，為無有睡眠纏；我為有 *掉、貢高，為無有 *掉、貢高；我為有疑惑，為無有疑惑；我為有身諍，為無有身諍；我為有穢汙心，為無有穢汙心；我為有信，為無有信；我為有進，為無有進；我為有念，為無有念；我為有定，為無有定；我為有惡慧，為無有惡慧。
<p/>「諸賢！若比丘觀時則知：我有 *增伺、有瞋恚心、有睡眠纏、有 *掉貢高、有疑惑、有身諍、有穢汙心，無信、無進、無念、無定有惡慧者，諸賢！彼比丘欲滅此惡不善法故，便以速求方便，學極精勤，正念正智，忍不令<note n="m96.97"/>退。諸賢！猶人為火燒頭、燒衣，急求方便救頭、救衣。諸賢！如是比丘欲滅此惡不善法故，便以速求方便，學極精勤，正念正智，忍不令退。
<p/>「諸賢！若比丘觀時則知：我無 *增伺、無瞋恚心、無睡眠纏、無 *掉貢高、無有疑惑、無有身諍、無穢汙心，有信、有進、有念、有定、無惡慧者，彼比丘欲住此善法，不忘不退，修行廣布故，便以速求方便，學極精勤，正念正智，忍不令退。猶人為火燒頭、燒衣，急求方便救頭、救衣。諸賢！如是比丘欲住此善法，不忘不退，修行廣布故，便以速<note n="m96.98"/>求方便，學極精勤，正念正智，忍不令退。」
<p/>尊者舍梨子所說如是，彼諸比丘聞尊者舍梨子所說，歡喜奉行！
<p/>無經第十竟<note n="m96.99"/>（五百六十八字<note n="m96.100"/>）
<p/>中阿含經卷第二十三（八千六百五十八字<note n="m96.101"/>）
<p/> *中阿含穢品第八<note n="m96.102"/>竟<note n="m96.103"/>（萬六千一百四十字<note n="m96.104"/>）（第二小土城誦(10
<p/>5)）
　　因品第九<note n="m97.1"/>（有十經）（第二小土城誦<note n="m97.2"/>）
<p/>因‧止處‧二<note n="m97.3"/>陰，增上心‧及念，
<p/>師子吼‧優曇，願‧想最在後。
<sid n="m97"/>（九七）中阿含<note n="m97.4"/>因品大因經<note n="m97.5"/>第一
<p/>我聞如是：
<p/>一時，佛遊拘樓瘦，在劍磨瑟曇拘樓都邑。
<p/>爾時，尊者阿難閑居獨處，宴坐思惟，心作是念：此緣起甚奇！極甚深！明亦甚深<note n="m97.6"/>！然我觀見至淺至淺。於是，尊者阿難則於晡時從宴坐起，往詣佛所，稽首佛足，卻住一面，白曰：「世尊！我今閑居獨處，宴坐思惟，心作是念：此緣起甚奇！極甚深！明亦甚深！然我觀見至淺至淺。」
<p/>世尊告曰：「阿難！汝莫作是念：此緣起至淺至淺。所以者何？此緣起極甚深！明亦甚深！阿難！於此緣起不知如真，不見如實，不覺不達故，令<note n="m97.7"/>彼眾生如織機相鎖，如蘊<note n="m97.8"/>蔓草，多有稠<note n="m97.9"/>亂， 喧鬧，從此世至彼世，從彼世至此世，往來不能出過生死<note n="m97.10"/>。阿難！是故知此緣起極甚深！明亦甚深！
<p/>「阿難！若有問者：『老死有緣耶？』當如是答：『老死有緣。』若有問者：『老死有何緣？』當如是答：『緣於生也。』阿難！若有問者：『生有緣耶？』當如是答：『生亦有緣。』若有問者：『生有何緣？』當如是答：『緣於有也。』阿難！若有問者：『有有緣耶？』當如是答：『有亦有緣。』若有問者：『有有何緣？』當如是答：『緣於受<note n="m97.11"/>也。』阿難！若有問者：『受有緣耶？』當如是答：『受亦有緣。』若有問者：『受有何緣？』當如是答：『緣於愛也。』阿難！是為緣愛有受，緣受有有，緣有有生，緣生有老死，緣老死有愁慼，啼哭、憂苦、懊惱皆緣老死有，如此具足純生大苦陰。
<p/>「阿難！緣生有老死者，此說緣生有老死，當知所謂緣生有老死。阿難！若無生，魚、魚種，鳥、鳥種，蚊<note n="m97.12"/>、蚊種，龍、龍種，神、神種，鬼、鬼種，天、天種，人、人種<note n="m97.13"/>，阿難！彼彼眾生隨彼彼處，若無生，各各無生者，設使離生，當有老死耶？」
<p/>答曰：「無也。」
<p/>「阿難！是故當知是老死因、老死習<note n="m97.14"/>、老死本、老死緣者，謂此生也。所以者何？緣生故則有老死。阿難！緣有有生者，此說緣有有生，當知所謂緣有有生。阿難！若無有，魚、魚種，鳥、鳥種，蚊、蚊種，龍、龍種，神、神種，鬼、鬼種，天、天種，人、人種，阿難！彼彼眾生隨彼彼處無有，各各無有者，設使離有，當有生耶？」
<p/>答曰：「無也。」
<p/>「阿難！是故當知是生因、生習、生本、生緣者，謂此有也。所以者何？緣有故則有生。阿難！緣受有有者，此說緣受有有，當知所謂緣受有有。阿難！若無受，各各無受者，設使離受，當復有有，施設有有耶？」
<p/>答曰：「無也。」
<p/>「阿難！是故當知是有因、有習、有本、有緣者，謂此受也。所以者何？緣受故則有有。阿難！緣愛有受者，此說緣愛有受，當知所謂緣愛有受。阿難！若無愛，各各無愛者，設使離愛，當復有受立於受耶？」
<p/>答曰：「無也。」
<p/>「阿難！是故當知是受因、受習、受本、受緣者，謂此愛也。所以者何？緣愛故則有受。阿難！是為緣愛有求<note n="m97.15"/>，緣求有利，緣利有分<note n="m97.16"/>，緣分有染欲<note n="m97.17"/>，緣染欲有著，緣著有慳，緣慳有家，緣家有守<note n="m97.18"/>。阿難！緣守故便有刀杖、鬪諍、諛諂、欺誑、妄言、兩舌，起無量惡不善之法，有如此具足純生大苦陰。阿難！若無守，各各無守者，設使離守，當有刀杖、鬪諍、諛諂、欺誑、妄言、兩舌，起無量惡不善之法耶？」
<p/>答曰：「無也。」
<p/>「阿難！是故當知是刀杖、鬪諍、諛諂、欺誑、妄言、兩舌，起無量惡不善之法，因是習、是本、是緣者，謂此守也。所以者何？緣守故則有刀杖、鬪諍、諛諂、欺誑、妄言、兩舌，起無量惡不善之法，有如此具足純生大苦陰。阿難！緣家有守者，此說緣家有守，當知所謂緣家有守<note n="m97.19"/>。阿難！若無家，各各無家者，設使離家，當有守耶？」
<p/>答曰：「無也。」
<p/>「阿難！是故當知是守因、守習、守本、守緣者，謂此家也。所以者何？緣家故則有守。阿難！緣慳有家者，此說緣慳有家，當知所謂緣慳有家。阿難！若無慳，各各無慳者，設使離慳，當有家耶？」
<p/>答曰：「無也。」
<p/>「阿難！是故當知是家因、家習、家本、家緣者，謂此慳也。所以者何？緣慳故則有家。阿難！緣著有慳者，此說緣著有慳，當知所謂緣著有慳。阿難！若無著，各各無著者，設使離著，當有慳耶？」
<p/>答曰：「無也。」
<p/>「阿難！是故當知是慳因、慳習、慳本、慳緣者，謂此著也。所以者何？緣著故則有慳。阿難！緣欲有著者，此說緣欲有著，當知所謂緣欲有著。阿難！若無欲，各各無欲者，設使離欲，當有著耶？」
<p/>答曰：「無也。」
<p/>「阿難！是故當知是著因、著習、著本、著緣者，謂此欲也。所以者何？緣欲故則有著。阿難！緣分有染欲者，此說緣分有染欲，當知所謂緣分有染欲。阿難！若無分，各各無分者，設使離分，當有染欲耶？」
<p/>答曰：「無也。」
<p/>「阿難！是故當知是染欲因、染欲習、染欲本、染欲緣者，謂此分也。所以者何？緣分故則有染欲。阿難！緣利有分者此說緣利有分，當知所謂緣利有分。阿難！若無利，各各無利者，設使離利，當有分耶？」
<p/>答曰：「無也。」
<p/>「阿難！是故當知是分因、分習、分本、分緣者，謂此利也。所以者何？緣利故則有分。阿難！緣求有利者，此說緣求有利，當知所謂緣求有利。阿難！若無求，各各無求者，設使離求，當有利耶？」
<p/>答曰：「無也。」
<p/>「阿難！是故當知是利因、利習、利本、利緣者，謂此求也。所以者何？緣求故則<note n="m97.20"/>有利。阿難！緣愛有求者，此說緣愛有求，當知所謂緣愛有求。阿難！若無愛，各各無愛者，設使離愛，當有求耶？」
<p/>答曰：「無也。」
<p/>「阿難！是故當知是求因、求習、求本、求緣者，謂此愛也。所以者何？緣愛故則有求。阿難！欲愛<note n="m97.21"/>及有愛<note n="m97.22"/>，此二法因覺<note n="m97.23"/>、緣覺致來。阿難！若有問者：『覺有緣耶？』當如是答：『覺亦有緣。』若有問者：『覺有何緣？』當如是答：『緣更樂<note n="m97.24"/>也。』當知所謂緣更樂有覺。阿難！若無有眼更樂，各各無眼更樂者，設使離眼更樂，當有緣眼更樂生樂覺、苦覺、不苦不樂覺耶？」
<p/>答曰：「無也。」
<p/>「阿難！若無耳、鼻、舌、身、意更樂，各各無意更樂者，設使離意更樂，當有緣意更樂生樂覺、苦覺、不苦不樂覺耶？」
<p/>答曰：「無也。」
<p/>「阿難！是故當知是覺因、覺習、覺本、覺緣者，謂此更樂也。所以者何？緣更樂故則有覺。阿難！若有問者：『更樂有緣耶？』當如是答：『更樂有緣。』若有問者：『更樂有何緣？』當如是答：『緣名色也。』當知所謂緣名色有更樂。阿難！所行、所緣有名身，離此行、離此緣有有對更樂耶<note n="m97.25"/>？」
<p/>答曰：「無也。」
<p/>「阿難！所行、所緣有色身，離此行、離此緣有增語更樂耶<note n="m97.26"/>？」
<p/>答曰：「無也。」
<p/>「設使離名身及色身，當有更樂施設更樂耶<note n="m97.27"/>？」
<p/>答曰：「無也。」
<p/>「阿難！是故當知是更樂因、更樂習、更樂本、更樂緣者，謂此名色也。所以者何？緣名色故則有更樂。阿難！若有問者：『名色有緣耶？』當如是答：『名色有緣。』若有問者：『名色有何緣？』當如是答：『緣識<note n="m97.28"/>也。』當知所謂緣識有名色。阿難！若識不入母胎者，有名色成此身耶<note n="m97.29"/>？」
<p/>答曰：「無也。」
<p/>「阿難！若識入胎即出者，名色會精耶？」
<p/>答曰：「不會。」
<p/>「阿難！若幼童男童女識初斷壞不有者，名色轉增長耶？」
<p/>答曰：「不也。」
<p/>「阿難！是故當知是名色因、名色習、名色本、名色緣者，謂此識也。所以者何？緣識故則有名色。阿難！若有問者：『識有緣耶？』當如是答：『識亦有緣。』若有問者：『識有何緣？』當如是答：『緣名色也。』當知所謂緣名色有識。阿難！若識不得名色，若識不立、不倚<note n="m97.30"/>名色者，識寧有生、有老、有病、有死、有苦耶？」
<p/>答曰：「無也。」
<p/>「阿難！是故當知是識因、識習、識本、識緣者，謂此名色也。所以者何？緣名色故則有識。阿難！是為緣名色有識，緣識亦有名色，由是增語，增語說傳，傳說可施設有，謂識、名色共俱也<note n="m97.31"/>。阿難！云何有一見有神<note n="m97.32"/>耶？」
<p/>尊者阿難白世尊曰：「世尊為法本，世尊為法王，法由世尊，唯願說之！我今聞已，得廣知義。」
<p/>佛便告曰：「阿難！諦聽！善思念之，我當為汝分別其義。」尊者阿難受教而聽。
<p/>佛言：「阿難！或有一見覺是神，或復有一不見覺是神，見神能覺，然神法能覺；或復有一不見覺是神，亦不見神能覺，然神法能覺，但見神無所覺<note n="m97.33"/>。阿難！若有一見覺是神者，應當問彼：『汝有三覺──樂覺、苦覺、不苦不樂覺，汝此三覺為見何覺是神耶？』阿難！當復語彼，若有覺樂覺者，彼於爾時二覺滅──苦覺、不苦不樂覺，彼於爾時唯覺樂覺。樂覺者，是無常法、苦法、滅法，若樂覺已滅，彼不作是念：非為神滅耶？阿難！若復有一覺苦覺者，彼於爾時二覺滅──樂覺、不苦不樂覺，彼於爾時唯覺苦覺。苦覺者，是無常法、苦法、滅法，若苦覺已滅，彼不作是念：非為神滅耶？阿難！若復有一覺不苦不樂覺者，彼於爾時二覺滅──樂覺、苦覺，彼於爾時唯覺不苦不樂覺。不苦不樂覺者，是無常法、苦法、滅法。若不苦不樂覺已滅，彼不作是念：非為神滅耶？阿難！彼如是無常法但離<note n="m97.34"/>苦樂，當復見覺是神耶？」
<p/>答曰：「不也。」
<p/>「阿難！是故彼如是無常法但 *離苦樂，不應復見覺是神也。阿難！若復有一不見覺是神，然神能覺，見神法能覺者，應當語彼：『汝若無覺者，覺<note n="m97.35"/>不可得，不應說是我所有。』阿難！彼當復如是見覺不是神，然神能覺，見神法能覺耶？」
<p/>答曰：「不也。」
<p/>「阿難！是故彼不應如是見覺非神，神能覺，見神法能覺。阿難！若復有一不見覺是神，亦不見神能覺，然神法能覺，但見神無所覺者，應當語彼：『汝若無覺都不可得，神離覺者，不應神清淨。』阿難！彼當復見覺非神，亦不見神能覺、神法能覺，但見神無所覺耶？」
<p/>答曰：「不也。」
<p/>「阿難！是故彼不應如是見覺非神，亦不見神能覺、神法能覺，但見神無所覺，是謂有一見有神也。阿難！云何有一不見有神耶？」
<p/>尊者阿難白世尊曰：「世尊為法本，世尊為法主，法由世尊，唯願說之！我今聞已，得廣知義。」
<p/>佛便告曰：「阿難！諦聽！善思念之，我當為汝分別其義。」尊者阿難受教而聽。
<p/>佛言：「阿難！或有一不見覺是神，亦不見神能覺，然神法能覺，亦不見神無所覺，彼如是不見已，則不受<note n="m97.36"/>此世間；彼不受已，則不疲勞<note n="m97.37"/>；不疲勞已，便般涅槃：我生已盡，梵行已立，所作<note n="m97.38"/>已辦，不更<note n="m97.39"/>受有，知如真。阿難！是謂增語，增語說傳，傳說可施設有。知是者，則無所受。阿難！若比丘如是正解脫者，此不復有見如來終，見如來不終，見如來終、不終，見如來亦非終亦非不終，是謂有一不見有神也。阿難！云何有一有神施設而施設耶？」
<p/>尊者阿難白世尊曰：「世尊為法本，世尊為法主，法由世尊，唯願說之！我今聞已，得廣知義。」
<p/>佛便告曰：「阿難！諦聽！善思念之，我當為汝分別其義。」尊者阿難受教而聽。
<p/>佛言：「阿難！或有一少色是神施設而施設，或復有一非少色是神施設而施設，無量色是神施設而施設。或復有一非少色是神施設而施設，亦非無量色是神施設而施設，少無色是神施設而施設。或復有一非少色是神施設而施設，亦非無量色是神施設而施設，亦非少無色是神施設而施設，無量無色是神施設而施設。
<p/>「阿難！若有一少色是神施設而施設者，彼今少色是神施設而施設，身壞命終，亦如是說、亦如是見。有神若離少色時，亦如是如是思，彼作如是念。阿難！如是有一少色是神施設而施設，如是有一少色是神見著而著。
<p/>「阿難！若復有一非少色是神施設而施設，無量色是神施設而施設者，彼今無量色是神施設而施設，身壞命終，亦如是說、亦如是見。有神若離無量色時，亦如是如是思，彼作如是念。阿難！如是有一無量色是神施設而施設，如是無量色是神見著而著。
<p/>「阿難！若復有一非少色是神施設而施設，亦非無量色是神施設而施設，少無色是神施設而施設者，彼今少無色是神施設而施設，身壞命終，亦如是說、亦如是見。有神若離少無色時，亦如是如是思，彼作如是念。阿難！如是有一少無色是神施設而施設，如是有一少無色是神見著而著。
<p/>「阿難！若復有一非少色是神施設而施設，亦非無量色是神施設而施設，亦非少無色是神施設而施設。無量無色是神施設而施設者，彼今無量無色是神施設而施設，身壞命終，亦如是說、亦如是見。有神若離無量無色時，亦如是如是思，彼作如是念。阿難！如是有一無量無色是神施設而施設，如是有一無量無色是神見著而著，是謂有一有神施設而施設也。
<p/>「阿難！云何有一無神施設而施設耶？」
<p/>尊者阿難白世尊曰：「世尊為法本，世尊為法主，法由世尊，唯願說之！我今聞已，得廣知義。」
<p/>佛便告曰：「阿難！諦聽！善思念之，我當為汝分別其義。」尊者阿難受教而聽。
<p/>佛言：「阿難！或有一非少色是神施設而施設，亦非無量色是神施設而施設，亦非少無色是神施設而施設，亦非無量無色是神施設而施設。阿難！若有一非少色是神施設而施設者，彼非今少色是神施設而施設，身壞命終，亦不如是說、亦不如是見。有神若離少色時，亦不如是如是思，亦不作如是念。阿難！如是有一非少色是神施設而施設，如是有一非少色是神不見著而著。
<p/>「阿難！若復有一非無量色是神施設而施設者，彼非今無量色是神施設而施設，身壞命終，亦不如是說、亦不如是見。有神若離無量色時，亦不如是如是思，亦不作如是念。阿難！如是有一非無量色是神施設而施設，如是有一非無量色是神不見著而著。
<p/>「阿難！若復有一非少無色是神施設而施設者，彼非今<note n="m97.40"/>少無色是神施設而施設，身壞命終，亦不如是說、亦不如是見。有神若離少無色時，亦不如是如是思，亦不作如是念。阿難！如是有一非少無色是神施設而施設，如是有一非少無色是神不見著而著。
<p/>「阿難！若復有一非無量無色是神施設而施設者，彼非今無量無色是神施設而施設，身壞命終，亦不如是說、亦不如是見。有神若離無量無色時，亦不如是如是思，亦不作如是<note n="m97.41"/>念。阿難！如是有一非無量無色是神施設而施設，如是有一非無量無色是神不見著而著。阿難！是謂有一無神施設而施設也。
<p/>「復次，阿難！有七識住及二處。云何七識住？有色眾生若干身、若干想，謂人及欲天<note n="m97.42"/>，是謂第一識住。復次，阿難！有色眾生若干身、一想，謂梵天初生不夭壽，是謂第二識住。復次，阿難！有色眾生一身、若干想，謂晃昱天，是謂第三識住。復次，阿難！有色眾生一身、一想，謂遍淨天，是謂第四識住。復次，阿難！有無色眾生度一切色想，滅有對想，不念若干想，無量空處<note n="m97.43"/>，是<note n="m97.44"/>空處成就遊，謂無量空處天，是謂第五識住。復次，阿難！有無色眾生度一切無量空處，無量識處<note n="m97.45"/>，是識處成就遊，謂無量識處天，是謂第六識住。復次，阿難！有無色眾生度一切無量識處，無所有處<note n="m97.46"/>，是無所有處成就遊，謂無所有處天，是謂第七識住。
<p/>「阿難！云何有二處？有色眾生無想無覺，謂無想天<note n="m97.47"/>，是謂第一處。復次，阿難！有無色眾生度一切無所有處，非有想非無想處<note n="m97.48"/>，是非有想非無想處成就遊，謂非有想非無想處天，是謂第二處。阿難！第一識住者，有色眾生若干身、若干想，謂人及欲天。若有比丘知彼識住、知識住集<note n="m97.49"/>，知滅、知味、知患、知出要如真，阿難！此比丘寧可樂彼識住，計著住彼識住耶？」
<p/>答曰：「不也。」
<p/>「阿難！第二識住者，有色眾生若干身、一想，謂梵天初生不夭壽。若有比丘知彼識住、知識住 *集，知滅、知味、知患、知出要如真，阿難！此比丘寧可樂彼識住，計著住彼識住耶？」
<p/>答曰：「不也。」
<p/>「阿難！第三<note n="m97.50"/>識住者，有色眾生一身、若干想，謂晃昱天。若有比丘知彼識住、知識住習，知滅、知味、知患、知出要如真，阿難！此比丘寧可樂彼識住，計著住彼識住耶？」
<p/>答曰：「不也。」
<p/>「阿難！第四識住者，有色眾生一身、一想，謂遍淨天。若有比丘知彼識住、知識住 *集，知滅、知味、知患、知出要如真，阿難！此比丘寧可樂彼識住，計著住彼識住耶？」
<p/>答曰：「不也。」
<p/>「阿難！第五識住者，無色眾生度一切色想，滅有對想，不念若干想，無量空處， *是空處成就遊，謂無量空處天。若有比丘知彼識住、知識住 *集，知滅、知味、知患、知出要如真，阿難！此比丘寧可樂彼識住，計著住彼識住耶？」
<p/>答曰：「不也。」
<p/>「阿難！第六識住者，無色眾生度一切無量空處，無量識處， *是識處成就遊，謂無量識處天。若有比丘知彼識住、知識住 *集，知滅、知味、知患、知出要如真，阿難！此比丘寧可樂彼識住，計著住彼識住耶？」
<p/>答曰：「不也。」
<p/>「阿難！第七識住者，無色眾生度一切無量識處，無所有處，是無所有處成就遊，謂無所有處天。若有比丘知彼識住、知識住 *集，知滅、知味、知患、知出要如真，阿難！此比丘寧可樂彼識住，計著住彼識住耶？」
<p/>答曰：「不也。」
<p/>「阿難！第一處者，有色眾生無想無覺，謂無想天，若有比丘知彼處、知彼處 *集，知滅、知味、知患、知出要如真，阿難！此比丘寧可樂彼處，計著住彼處耶？」
<p/>答曰：「不也。」
<p/>「阿難！第二處者，無色眾生度一切無所有處，非有想非無想處，是非有想非無想處成就遊，謂非有想非無想處天。若有比丘知彼處、知彼處 *集，知滅、知味、知患、知出要如真，阿難！此比丘寧可樂彼處，計著住彼處耶？」
<p/>答曰：「不也。」
<p/>「阿難！若有比丘彼七識住及二處知如真，心不染著，得解脫者，是謂比丘阿羅訶，名慧解脫。
<p/>「復次，阿難！有八解脫。云何為八？色觀色，是謂第一解脫。復次，內無色想外觀色，是謂第二解脫。復次，淨解脫身作證成就遊，是謂第三解脫。復次，度一切色想，滅有對想，不念若干想，無量空處，是無量空處成就遊，是謂第四解脫。復次，度一切無量空處，無量識處，是無量識處成就遊，是謂第五解脫。復次，度一切無量識處，無所有處，是無所有處成就遊，是謂第六解脫。復次，度一切無所有處，非有想非無想處，是非有想非無想處成就遊，是謂第七解脫。復次，度一切非有想非無想處想，知滅解脫，身作證成就遊，及慧觀諸漏盡知，是謂第八解脫。阿難！若有比丘彼七識住及二處知如真，心不染著，得解脫，及此八解脫，順逆身作證成就遊，亦慧觀諸漏盡者，是謂比丘阿羅訶，名俱解脫。」
<p/>佛說如是，尊者阿難及諸比丘聞佛所說，歡喜奉行！
<p/>大因經第一竟<note n="m97.51"/>（五千四百七十二字<note n="m97.52"/>）
<sid n="m98"/>　　（九八） *中阿含因品念處經<note n="m98.53"/>第二（第二小土城誦<note n="m98.54"/>）
<p/>我聞如是：
<p/>一時，佛遊拘樓瘦，在劍磨瑟曇拘樓都邑。
<p/>爾時，世尊告諸比丘：「有一道淨眾生，度憂畏，滅苦惱，斷啼哭，得正法，謂四念處。若有過去諸如來、無所著、等正覺悉斷五蓋<note n="m98.55"/>、心穢、慧羸，立心正住於四念處，修七覺支，得覺無上正盡之覺；若有未來諸如來、無所著、等正覺悉斷五蓋、心穢、慧羸，立心正住於四念處，修七覺支，得覺無上正盡之覺；我今現在如來、無所著、等正覺，我亦斷五蓋、心穢、慧羸，立心正住於四念處，修七覺支，得覺無上正盡之覺。
<p/>「云何為四？觀身如身念處，觀覺如覺念處，觀心如心念處，觀法<note n="m98.56"/>如法念處。云何觀身如身念處？比丘者，行則知行，住則知住，坐則知坐，臥則知臥，眠則知眠，寤則知寤，眠寤<note n="m98.57"/>則知眠寤。如是比丘觀內身如身，觀外身如身，立念在身，有知有見，有明有達，是謂比丘觀身如身。復次，比丘觀身如身。比丘者，正知<note n="m98.58"/>出入，善觀分別，屈伸低仰<note n="m98.59"/>，儀容庠序，善著僧伽梨及諸衣鉢，行住坐臥、眠寤語默<note n="m98.60"/>皆正知之。如是比丘觀內身如身，觀外身如身，立念在身，有知有見，有明有達，是謂比丘觀身如身。
<p/>「復次，比丘觀身如身。比丘者，生惡不善念，以善法念治斷滅止，猶木工師、木工弟子，彼持墨繩，用絣<note n="m98.61"/>於木，則以利斧斫治令直；如是比丘生惡不善念，以善法念治斷滅止。如是比丘觀內身如身，觀外身如身，立念在身，有知有見，有明有達，是謂比丘觀身如身。復次，比丘觀身如身。比丘者，齒齒相著，舌逼上齶，以心治心，治斷滅止，猶二力士捉一羸人，處處旋捉<note n="m98.62"/>，自在打鍛；如是比丘齒齒相著，舌逼上齶，以心治心，治斷滅止。如是比丘觀內身如身，觀外身如身，立念在身，有知有見，有明有達，是謂比丘觀身如身。
<p/>「復次，比丘觀身如身。比丘者，念入息即知念入息，念出息即知念出息，入息長即知入息長，出息長即知出息長，入息短即知入息短，出息短即知出息短，學<note n="m98.63"/>一切身息入，學<note n="m98.64"/>一切身息出，學止身行息入，學止口行息出<note n="m98.65"/>。如是比丘觀內身如身，觀外身如身，立念在身，有知有見，有明有達，是謂比丘觀身如身。
<p/>「復次，比丘觀身如身。比丘者，離生喜樂，漬<note n="m98.66"/>身潤澤，普遍充滿於此身中，離生喜樂無處不遍，猶工浴人器盛澡豆，水和成摶<note n="m98.67"/>，水漬潤澤，普遍充滿無處不周；如是比丘離生喜樂，漬身潤澤，普遍充滿於此身中，離生喜樂無處不遍。如是比丘觀內身如身，觀外身如身，立念在身，有知有見，有明有達，是謂比丘觀身如身。
<p/>「復次，比丘觀身如身。比丘者，定生喜樂，漬身潤澤，普遍充滿於此身中，定生喜樂無處不遍，猶如山泉，清淨不濁，充滿流溢，四方水來，無緣得入，即彼泉底，水自涌出，流溢於外，漬山潤澤，普遍充滿無處不周；如是比丘定生喜樂，漬身潤澤，普遍充滿於此身中，定生喜樂無處不遍。如是比丘觀內身如身，觀外身如身，立念在身，有知有見，有明有達，是謂比丘觀身如身。
<p/>「復次，比丘觀身如身。比丘者，無喜生樂，漬身潤澤，普遍充滿於此身中，無喜生樂無處不遍，猶青蓮華，紅、赤、白蓮，水生水長，在於水底，彼根莖華葉悉漬潤澤，普遍充滿無處不周；如是比丘無喜生樂，漬身潤澤，普遍充滿於此身中，無喜生樂無處不遍。如是比丘觀內身如身，觀外身如身，立念在身，有知有見，有明有達，是謂比丘觀身如身。
<p/>「復次，比丘觀身如身。比丘者，於此身中，以清淨心意解遍滿成就遊，於此身中，以清淨心無處不遍，猶有一人，被七肘衣或八肘衣，從頭至足，於其身體無處不覆；如是比丘於此身中，以清淨心無處不遍。如是比丘觀內身如身，觀外身如身，立念在身，有知有見，有明有達，是謂比丘觀身如身。
<p/>「復次，比丘觀身如身。比丘者，念光明想，善受善持，善憶所念，如前後亦然，如後前亦然，如晝夜亦然，如夜晝亦然，如下上亦然，如上下亦然，如是不顛倒，心無有纏，修光明心，心終不為闇之所覆。如是比丘觀內身如身，觀外身如身，立念在身，有知有見，有明有達，是謂比丘觀身如身。
<p/>「復次，比丘觀身如身。比丘者，善受觀相，善憶所念，猶如有人，坐觀臥人，臥觀坐人；如是比丘善受觀相，善憶所念。如是比丘觀內身如身，觀外身如身，立念在身，有知有見，有明有達，是謂比丘觀身如身。
<p/>「復次，比丘觀身如身。比丘者，此身隨住，隨其好惡，從頭至足，觀見種種不淨充滿：我此身中有髮、髦<note n="m98.68"/>、爪、齒、麁細<note n="m98.69"/>薄膚、皮、肉、筋、骨、心、腎、肝、肺、大腸、小腸、脾、胃、摶糞、腦及腦根、淚、汗、涕、唾、膿、血、肪、髓、涎、痰<note n="m98.70"/>、小便<note n="m98.71"/>，猶如器盛若干種子，有目之士，悉見分明，謂稻、粟種、蔓<note n="m98.72"/>菁、芥子<note n="m98.73"/>；如是比丘此身隨住，隨其好惡，從頭至足，觀見種種不淨充滿：我此身中有髮、 *髦、爪、齒、麁細薄膚、皮、肉、筋、骨、心、腎、肝、肺、大腸、小腸、脾、胃、摶糞、腦及腦根、淚、汗、涕、唾、膿、血、肪、髓、涎、 *痰、小便。如是比丘觀內身如身，觀外身如身，立念在身，有知有見，有明有達，是謂比丘觀身如身。
<p/>「復次，比丘觀身如身。比丘者，觀身諸界<note n="m98.74"/>：我此身中有地界、水界、火界、風界、空界、識界，猶如屠兒殺牛<note n="m98.75"/>，剝皮布於地<note n="m98.76"/>上，分作六段<note n="m98.77"/>；如是比丘觀身諸界：我此身中，地界、水界、火界、風界、空界、識界。如是比丘觀內身如身，觀外身如身，立念在身，有知有見，有明有達，是謂比丘觀身如身。
<p/>「復次，比丘觀身如身。比丘者，觀彼死屍，或一、二日……至六、七日，烏鵄所啄，;犲狼所食，火燒埋<note n="m98.78"/>地，悉腐爛壞，見已自比：今我此身亦復如是，俱有此法，終不得離。如是比丘觀內身如身，觀外身如身，立念在身，有知有見，有明有達，是謂比丘觀身如身。
<p/>「復次，比丘觀身如身。比丘者，如本見息道骸骨青色，爛腐餘<note n="m98.79"/>半，骨鎖在地，見已自比：今我此身亦復如是，俱有此法，終不得離。如是比丘觀內身如身，觀外身如身，立念在身，有知有見，有明有達，是謂比丘觀身如身。復次，比丘觀身如身。比丘者，如本見息道，離皮肉血，唯筋相連，見已自比：今我此身亦復如是，俱有此法，終不得離。如是比丘觀內身如身，觀外身如身，立念在身，有知有見，有明有達，是謂比丘觀身如身。
<p/>「復次，比丘觀身如身。比丘者，如本見息道骨節解散，散在諸方，足骨、膞骨、髀骨、髖骨、脊骨、肩骨、頸骨、髑髏骨，各在異處，見已自比：今我此身亦復如是，俱有此法，終不得離。如是比丘觀內身如身，觀外身如身，立念在身，有知有見，有明有達，是謂比丘觀身如身。復次，比丘觀身如身。比丘者，如本見息道骨白如螺，青猶鴿色，赤若血塗，腐壞碎粖<note n="m98.80"/>，見已自比：今我<note n="m98.81"/>此身亦復如是，俱有此法，終不得離。如是比丘觀內身如身，觀外身如身，立念在身，有知有見，有明有達，是謂比丘觀身如身。若比丘、比丘尼，如是少少觀身如身者，是謂觀身如身念處。
<p/>「云何觀覺如覺念處？比丘者，覺樂覺時，便知覺樂覺；覺苦覺時，便知覺苦覺；覺不苦不樂覺時，便知覺不苦不樂覺；覺樂身、苦身、不苦不樂身，樂心、苦心、不苦不樂心，樂食、苦食、不苦不樂食，樂無食、苦無食、不苦不樂無食，樂欲、苦欲、不苦不樂欲，樂無欲覺<note n="m98.82"/>、苦無欲覺、不苦不樂無欲覺時，便知覺不苦不樂無欲覺。如是比丘觀內覺如覺，觀外覺如覺，立念在覺，有知有見，有明有達，是謂比丘觀覺如覺。若比丘、比丘尼，如是少少觀覺如覺者，是謂觀覺如覺念處。
<p/>「云何觀心如心念處？比丘者，有欲心知有欲心如真，無欲心知無欲心如真，有恚無恚、有癡無癡、有穢汙無穢汙、有合有散、有下有高、有小有大、修不修、定不定，有不解脫心知不解脫心如真，有解脫心知解脫心如真。如是比丘觀內心如心，觀外心如心，立念在心，有知有見，有明有達，是謂比丘觀心如心。若有比丘、比丘尼如是少少觀心如心者，是謂觀心如心念處。
<p/>「云何觀法如法念處？眼緣色生內結。比丘者，內實有結知內有結如真，內實無結知內無結如真，若未生內結而生者知如真，若已生內結滅不復生者知如真。如是耳、鼻、舌、身，意緣法生內結。比丘者，內實有結知內有結如真，內實無結知內無結如真，若未生內結而生者知如真，若已生內結滅不復生者知如真。如是比丘觀內法如法，觀外法如法，立念在法，有知有見，有明有達，是謂比丘觀法如法，謂內六處。
<p/>「復次，比丘觀法如法。比丘者，內實有欲知有欲如真，內實無欲知無欲如真，若未生欲而生者知如真，若已生欲滅不復生者知如真。如是瞋恚、睡眠、掉<note n="m98.83"/>悔，內實有疑知有疑如真，內實無疑知無疑如真，若未生疑而生者知如真，若已生疑滅不復生者知如真。如是比丘觀內法如法，觀外法如法，立念在法，有知有見，有明有達，是謂比丘觀法如法，謂五蓋也。
<p/>「復次，比丘觀法如法。比丘者，內實有念覺支知有念覺支如真，內實無念覺支知無念覺支如真，若未生念覺支而生者知如真，若已生念覺支便住不忘而不衰退，轉修增廣者知如真。如是擇<note n="m98.84"/>法、精進、喜、息、定。比丘者，內實有捨覺支知有捨覺支如真，內實無捨覺支知無捨覺支如真，若未生捨覺支而生者知如真，若已生捨覺支便住不忘而不衰退，轉修增廣者知如真。如是比丘觀內法如法，觀外法如法，立念在法，有知有見，有明有達，是謂比丘觀法如法，謂七覺支。若有比丘、比丘尼如是少少觀法如法者，是謂觀法如法念處。
<p/>「若有比丘、比丘尼七年立心正住四念處者，彼必得二果，或現法得究竟智，或有餘<note n="m98.85"/>得阿那含，置七年，六五四三二一年。若有比丘、比丘尼七月立心正住四念處者，彼必得二果，或現法得究竟智，或有餘得阿那含，置七月，六五四三二一月。若有比丘、比丘尼七日七夜立心正住四念處者，彼必得二果，或現法得究竟智，或有餘得阿那含，置七日七夜，六五四三二，置一日一夜。若有比丘、比丘尼少少須臾頃立心正住四念處者，彼朝行如是，暮必得昇進；暮行如是，朝必得昇進。」
<p/>佛說如是，彼諸比丘聞佛所說，歡喜奉行！
<p/>念處經第二竟<note n="m98.86"/>（三千一百三十七字<note n="m98.87"/>）
<p/>中阿含經卷第二十四（八千六百九字<note n="m98.88"/>）（ *第二小土城誦）
<sid n="m99"/>　　（九九）中阿含<note n="m99.1"/>因品苦陰經<note n="m99.2"/>（上<note n="m99.3"/>）第三（第二小土城誦<note n="m99.4"/>）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，諸比丘於中食後，少有所為，集坐講堂。於是眾多異學，中後仿佯往詣諸比丘所，共相問訊，卻坐一面，語諸比丘：「諸賢！沙門瞿曇施設知斷欲，施設知斷色，施設知斷覺<note n="m99.5"/>。諸賢！我等亦施設知斷欲，施設知斷色，施設知斷覺。沙門瞿曇及我等此三<note n="m99.6"/>知 *三斷，為有何<note n="m99.7"/>勝、有何差別<note n="m99.8"/>？」
<p/>於是，諸比丘聞彼眾多異學所說，不是亦不非，默<note n="m99.9"/>然起去，並作是念：如此所說，我等當從世尊得知。便詣佛所，稽首作禮，卻坐一面，謂與眾多異學所可共論，盡向<note n="m99.10"/>佛說。彼時，世尊告諸比丘：「汝等𣈳時應如是問眾多異學：『諸賢！云何欲味<note n="m99.11"/>？云何欲患<note n="m99.12"/>？云何欲出要<note n="m99.13"/>？云何色味？云何色患？云何色出要？云何覺味？云何覺患？云何覺出要？』諸比丘！若汝等作如是問者，彼等<note n="m99.14"/>聞已，便更互相難說外餘事，瞋諍轉增，必從座起， *默然而退。所以者何？我不見此世，天及魔、梵、沙門、梵志、一切餘眾，能知此義而發遣者，唯有如來、如來弟子或從此聞。」
<p/>佛言：「云何欲味？謂因五欲功德，生樂生喜，極是欲味，無復過是，所患甚多。
<p/>「云何欲患？族姓子者，隨其伎<note n="m99.15"/>術以自存活，或作田業、或行治生、或以學書、或明算術、或知工數、或巧刻印、或作文章、或造手筆、或曉經書、或作勇將、或奉事王。彼寒時則寒，熱時則熱，飢渴、疲勞、蚊虻所蜇<note n="m99.16"/>，作如是業，求圖錢財。彼族姓子如是方便，作如是行，作如是求，若不得錢財者，便生憂苦、愁慼、懊惱，心則生癡，作如是說：『唐作唐苦！所求無果。』彼族姓子如是方便作如是行，作如是求，若得錢財者，彼便愛惜，守護密藏。所以者何？『我此財物，莫令王奪、賊劫、火燒、腐壞、亡失，出財無利，或作諸業，而不成就。』彼作如是守護密藏，若有王奪、賊劫、火燒、腐壞、亡<note n="m99.17"/>失，便生憂苦、愁慼、懊惱，心則生癡，作如是說：『若<note n="m99.18"/>有長夜所可愛念者，彼則亡失。』是謂現法苦陰，因欲緣欲，以欲為本<note n="m99.19"/>。
<p/>「復次，眾生因欲緣欲，以欲為本故，母共子諍，子共母諍，父子、兄弟、姊妹、親族展轉共諍。彼既如是共鬪諍已，母說子惡，子說母惡，父子、兄弟、姊妹、親族更相說惡，況復他人，是謂現法苦陰，因欲緣欲，以欲為本。復次，眾生因欲緣欲，以欲為本故，王王共諍，梵志梵志共諍，居士居士共諍，民民共諍，國國共諍。彼因拟諍共相憎故，以種種器仗，轉相加害，或以拳扠石擲，或以杖打刀斫。彼當鬪時，或死、或怖，受極重苦，是謂現法苦陰，因欲緣欲，以欲為本。
<p/>「復次，眾生因欲緣欲，以欲為本故，著鎧被袍，持;矟弓箭，或執刀楯<note n="m99.20"/>入在軍陣。或以象鬪，或馬、或車，或以步軍，或以男女鬪。彼當鬪時，或死、或怖，受<note n="m99.21"/>極重苦，是謂現法苦陰，因欲緣欲，以欲為本。復次，眾生因欲緣欲，以欲為本故，著鎧被袍，持㥣弓箭，或執刀 *楯往奪他國，攻城破塢，共相格戰，打鼓吹角，高聲喚呼。或以槌<note n="m99.22"/>打，或以鉾戟，或以利輪，或以箭射，或亂下石，或以大弩，或以融銅珠子灑之。彼當鬪時，或死、或怖，受極重苦，是謂現法苦陰，因欲緣欲，以欲為本。
<p/>「復次，眾生因欲緣欲，以欲為本故，著鎧被袍，持矟弓箭，或執刀 *楯入村、入邑、入國、入城，穿牆發藏，劫奪財物，斷截王路。或至他巷，壞村、害邑、滅國、破城。於中或為王<note n="m99.23"/>人所捉，種種拷<note n="m99.24"/>治：截手、截足或截手足，截耳、截鼻或截耳鼻，或臠臠割，拔鬚、拔髮或拔鬚髮，或著檻中衣裹火燒，或以沙壅草纏火; 焫，或內鐵驢腹中，或著鐵豬口中，或置鐵虎口中燒，或安銅釜中，或著鐵釜中煮，或段段截，或利叉刺，或鐵鉤鉤，或臥鐵床以沸油澆，或坐鐵臼以鐵杵擣，或龍蛇蜇，或以鞭鞭，或以杖撾，或以棒打，或生貫高標上，或梟其首。彼在其中，或死或怖，受極重苦，是謂現法苦陰，因欲緣欲，以欲為本。
<p/>「復次，眾生因欲緣欲，以欲為本故，行身惡行，行口、意惡行。彼於後時，疾病著床，或坐、臥地，以苦逼身，身受極重，苦不可愛樂。彼若有身惡行，口、意惡行，彼臨終時在前覆障，猶日將沒大山崗側，影障覆地。如是，彼若有身惡行，口、意惡行，在前覆障，彼作是念：我本惡行，在前覆我；我本不作福業，多作惡業。若使有人作惡凶<note n="m99.25"/>暴唯為罪，不作福、不行善，無所畏、無所依、無所歸，隨生處者，我必生彼。從是有悔，悔者不善死，無福命終，是謂現法苦陰，因欲緣欲，以欲為本。復次，眾生因欲緣欲，以欲為本故，行身惡行，行口、意惡行。彼因身、口、意惡行故，因此、緣此，身壞命終，必至惡處，生地獄中，是謂後世苦陰，因欲緣欲，以欲為本，是謂欲患。
<p/>「云何欲出要？若斷除<note n="m99.26"/>欲，捨離於欲，滅欲欲盡，度欲出要，是謂欲出要。若有沙門、梵志，欲味、欲患、欲出要不知如真者，彼終不能自斷其欲，況復能斷於他欲耶？若有沙門、梵志，欲味、欲患、欲出要知如真者，彼既自能除，亦能斷他欲。
<p/>「云何色味？若剎利女、梵志、居士、工師女，年十四五，彼於爾時，美色最妙。若因彼美色、緣彼美色故，生樂生喜，極是色味無復過是，所患甚多。
<p/>「云何色患？若見彼姝<note n="m99.27"/>而於後時極大衰老，頭白齒落，背僂腳戾，拄杖而行，盛壯日衰，壽命垂盡，身體震動，諸根毀熟，於汝等意云何？若本有美色，彼滅生患耶？答曰：『如是。』復次，若見彼 *姝疾病著床，或坐<note n="m99.28"/>、臥地，以苦逼身，受極重苦，於汝等意云何？若本有美色，彼滅生患耶？答曰：『如是。』復次，若見彼 *姝死，或一二日至六七日，烏; 鵄所啄，犲狼所食，火燒埋地，悉爛腐壞，於汝等意云何？若本有美色，彼滅生患耶？答曰：『如是。』復次，若見彼 *姝息道<note n="m99.29"/>，骸骨青色爛腐，餘<note n="m99.30"/>半骨鏁<note n="m99.31"/>在地<note n="m99.32"/>，於汝等意云何？若本有美色，彼滅生患耶？答曰：『如是。』復次，若見彼 *姝息道，離皮肉血，唯筋相連，於汝等意云何？若本有美色，彼滅生患耶？答曰：『如是。』復次，若見彼姝 *息道，骨節解散，散在諸方，足骨、𨄔<note n="m99.33"/>骨、髀骨、髖骨、脊骨、肩骨、頸骨、髑髏骨各在異處，於汝等意云何？若本有美色，彼滅生患耶？答曰：『如是。』復次，若見彼 *姝息道，骨白如螺，青猶鴿色，赤若血塗，腐壞碎末<note n="m99.34"/>，於汝等意云何？若本有美色，彼滅生患耶？答曰：『如是。』是謂色患。
<p/>「云何色出要？若斷除色，捨離於色，滅色色盡，度色出要，是謂色出要。若有沙門、梵志，色味、色患、色出要不知如真者，彼終不能自斷其色，況復能斷於他色耶？若有沙門、梵志，色味、色患、色出要知如真者，彼既自能除，亦能斷他色。
<p/>「云何覺味？比丘者，離欲、離惡不善之法，至得第四禪成就遊<note n="m99.35"/>。彼於爾時不念自害，亦不念害他，若不念害者，是謂覺樂味。所以者何？不念害者，成就<note n="m99.36"/>是樂，是謂覺味。
<p/>「云何覺患？覺者是無常法、苦法、滅法，是謂覺患。
<p/>「云何覺出要？若斷除覺，捨離於覺，滅覺覺盡，度覺出要，是謂覺出要。若有沙門、梵志，覺味、覺患、覺出要不知如真者，彼終不能自斷其覺，況復能斷於他覺耶？若有沙門、梵志，覺味、覺患、覺出要知如真者，彼既自能除，亦能斷他覺。」
<p/>佛說如是，彼諸比丘聞佛所說，歡喜奉行！
<p/>苦陰經（上<note n="m99.37"/>）第三竟<note n="m99.38"/>（二千一百六十五字<note n="m99.39"/>）
<sid n="m100"/>　　（一○○）中阿含(40)因品苦陰經<note n="m100.41"/>（下）第四<note n="m100.42"/>（第二小土城誦<note n="m100.43"/>）
<p/>我聞如是：
<p/>一時，佛遊釋羈瘦，在加維羅衛尼拘類園。
<p/>爾時，釋摩訶男<note n="m100.44"/>中後仿佯往詣佛所，稽首佛足，卻坐一面，白曰：「世尊！我如是知世尊法，令我心中得滅三穢：染心穢、恚心穢、癡心穢<note n="m100.45"/>。世尊！我如是知此法，然我心中復生染法、恚法、癡法，世尊！我作是念：我有何法不滅，令我心中復生染法、恚法、癡法耶？」
<p/>世尊告曰：「摩訶男！汝有一法不滅，謂汝住在家，不至信、捨家、無家、學道。摩訶男！若汝滅此一法者，汝必不住在家，必至信、捨家、無家、學道。汝因一法不滅故，住在家，不至信、捨家、無家、學道。」
<p/>於是，釋摩訶男卽從座<note n="m100.46"/>起，偏袒著衣，叉手向佛，白世尊曰：「唯願世尊為我說法！令我心淨，除疑得道！」
<p/>世尊告曰：「摩訶男！有五欲功德可愛、可念、歡喜，欲相應而使人樂，云何為五？謂眼知色、耳知聲、鼻知香、舌知味、身知觸，由此令王及王眷屬得安樂歡喜。摩訶男！極是欲味無復過是，所患甚多。
<p/>「摩訶男！云何欲患？摩訶男！族姓子者，隨其技術，以自存活，或作田業、或行治生、或以學書、或明算術、或知工數、或巧刻印、或作文章、或造手筆、或曉經書、或作勇將、或奉事王。彼寒時則寒，熱時則<note n="m100.47"/>熱，飢渴、疲勞、蚊虻所 *蜇，作如是業，求圖錢財。摩訶男！此族姓子如是方便作如是行，作如是求，若不得錢財者，便生憂苦、愁慼、懊惱，心則生癡，作如是說：『唐作唐苦！所求無果。』摩訶男！彼族姓子如是方便作如是行，作如是求，若得錢財者，彼便愛惜守護密藏，所以者何？『我此財物莫令王奪、賊劫、火燒、腐壞、亡失，出財無利，或作諸業，而不成就。』彼作如是守護密藏，若使王奪、賊劫、火燒、腐壞、亡失，彼便生憂苦、愁慼、懊惱，心則生癡，作如是說：『若有長夜所可愛念者，彼則亡失。』摩訶男！如是現法苦陰，因欲緣欲，以欲為本。
<p/>「摩訶男！復次，眾生因欲緣欲，以欲為本故，母共子諍，子共母諍，父子、兄弟、姊妹、親族展轉共諍，彼既如是共鬪諍已，母說子惡，子說母惡，父子、兄弟、姊妹、親族更相說惡，況復他人。摩訶男！是謂現法苦陰，因欲緣欲，以欲為本。摩訶男！復次，眾生因欲緣欲，以欲為本故，王王共諍，梵志梵志共諍，居士居士共諍，民民共諍，國國共諍，彼因鬪諍共相憎故，以種種器仗，轉相加害，或以拳扠石擲，或以杖打刀斫。彼當鬪時，或死、或怖，受極重苦。摩訶男！是謂現法苦陰，因欲緣欲，以欲為本。
<p/>「摩訶男！復次，眾生因欲緣欲，以欲為本故，著鎧被袍，持㥣弓箭，或執刀楯入在軍陣，或以象鬪，或馬、或車，或以步軍，或以男女鬪。彼當鬪時，或死、或怖，受極重苦。摩訶男！是謂現法苦陰，因欲緣欲，以欲為本。摩訶男！復次，眾生因欲緣欲，以欲為本故，著鎧被袍，持;矟弓箭，或執刀楯往奪他國，攻城破塢，共相格戰，打鼓吹角，高聲喚呼。或以槌打，或以鉾戟，或以利輪，或以箭射，或亂下石，或以大弩，或以融銅珠子灑之。彼當鬪時，或死、或怖，受極重苦。摩訶男！是謂現法苦陰，因欲緣欲，以欲為本。
<p/>「摩訶男！復次，眾生因欲緣欲，以欲為本故，著鎧被袍，持㥣弓箭，或執刀楯入村、入邑、入國、入城，穿牆發藏，劫奪財物，斷截王路。或至他巷，壞村、害邑、滅國、破城。於中或為王人所捉，種種拷<note n="m100.48"/>治：截手、截足或截手足，截耳、截鼻或截耳鼻，或臠臠割，拔鬚、拔髮或拔鬚髮，或著檻中衣裹火燒，或以沙壅草纏火𡜦，或內鐵驢腹中，或著鐵豬口中，或置鐵虎口中燒，或安銅釜中，或著鐵釜中煮，或段段截，或利叉刺，或鐵鉤鉤，或臥鐵床以沸油澆，或坐鐵臼以鐵杵擣，或龍蛇蜇，或以鞭鞭，或以杖撾，或以棒打，或生貫高標上，或梟其首。彼在其中，或死、或怖，受極重苦。摩訶男！是謂現法苦陰，因欲緣欲，以欲為本。
<p/>「摩訶男！復次，眾生因欲緣欲，以欲為本故，行身惡行，行口、意惡行，彼於後時疾病著床，或坐、臥地，以苦逼身，受極重苦，不可愛樂。彼若有身惡行，口、意惡行，彼臨終時在前覆障，猶日將沒大山崗側，影障覆地<note n="m100.49"/>。如是，彼若有身惡行，口、意惡行，在前覆障，彼作是念：我本惡行在前覆我，我本不作福業，多作惡業，若使有人作惡兇暴唯為罪，不作福、不行善，無所畏、無所依、無所歸，隨生處者，我必生彼。從是有悔，悔者不善死，無福命終。摩訶男！是謂現法苦陰，因欲緣欲，以欲為本。
<p/>「摩訶男！復次，眾生因欲緣欲，以欲為本故，行身惡行，行口、意惡行，彼因身、口、意惡行故，因此、緣此，身壞命終，必至惡處，生地獄中。摩訶男！是謂後世苦陰，因欲緣欲，以欲為本。摩訶男！是故當知欲一向無樂，無量苦患，多聞聖弟子不見如真者，彼為欲所覆，不得捨樂及無上息。摩訶男！如是彼多聞聖弟子因欲退轉。摩訶男！我知欲無樂，無量苦患，我知如真已，摩訶男！不為欲所覆，亦不為惡所纏，便得捨樂及無上息。摩訶男！是故我不因欲退轉。
<p/>「摩訶男！一時，我遊王舍城，住鞞哆邏山仙人七葉屋<note n="m100.50"/>。摩訶男！我於晡時，從宴坐起，往至廣山<note n="m100.51"/>，則於彼中見眾多尼揵<note n="m100.52"/>，行不坐行，常立不坐，受極重苦<note n="m100.53"/>。我往問曰：『諸尼揵！汝等何故行此不坐行，常<note n="m100.54"/>立不坐，受如是苦。』彼如是說：『瞿曇！我有尊師尼揵，名曰親子<note n="m100.55"/>，彼則教我作如是說：諸尼揵等！汝若宿命有不善業，因此苦行故，必當得盡。若今身妙行護，口、意妙行護，因緣此故，不復作惡不善之業。』
<p/>「摩訶男！我復問曰：『諸尼揵！汝等信尊師無有疑耶？』彼復答我：『如是，瞿曇！我等信尊師無有疑惑。』摩訶男！我復問曰：『尼揵！若爾者，汝等尊師尼揵本重作惡不善之業，彼本作尼揵死，今生人間出家作尼揵，行不坐行，常立不坐，受如是苦，如汝等輩及弟子也。』彼復語我曰：『瞿曇！樂不因樂要因苦得，如頻鞞娑羅<note n="m100.56"/>王樂，沙門瞿曇不如也<note n="m100.57"/>。』
<p/>「我復語曰：『汝等癡狂，所說無義，所以者何？汝等不善，無所曉了，而不知時，謂汝作是說：如頻鞞娑羅王樂，沙門瞿曇不如也。尼揵！汝等本應如是問：誰樂勝，為頻鞞娑羅王，為沙門瞿曇耶？尼揵！若我如是說我樂勝，頻鞞娑羅王不如者，尼揵！汝等可得作是語：如頻鞞娑羅王樂，沙門瞿曇不如也。』彼諸尼揵;卽如是說：『瞿曇！我等今問沙門瞿曇，誰樂勝，為頻鞞娑羅王，為沙門瞿曇耶？』我復語曰：『尼揵！我今問汝，隨所解答。諸尼揵等，於意云何？頻鞞娑羅王可得如意靜<note n="m100.58"/> *默無言，因是七日七夜得歡喜快樂耶？』尼揵答曰：『不也，瞿曇！』『六五四三二，一日一夜得歡喜快樂耶？』尼揵答曰：『不也，瞿曇！』復問曰：『尼揵！我可得如意靜 *默無言，因是一日一夜得歡喜快樂耶？』尼揵答曰：『如是，瞿曇！』『二三四五六，七日七夜得歡喜快樂耶？』尼揵答曰：『如是，瞿曇！』我復問曰：『諸尼揵等！於意云何？誰樂勝，為頻鞞娑羅王，為是我耶？』尼揵答曰：『瞿曇！如我等受解沙門瞿曇所說，瞿曇樂勝，頻鞞娑羅王不如也。』
<p/>「摩訶男！因此故知，欲無樂有，無量苦患。若多聞聖弟子不見如真者，彼為欲所覆，惡、不善所纏，不得捨樂及無上息。摩訶男！如是彼多聞聖弟子為欲退轉。摩訶男！我知欲無樂，有無量苦患，我知如真已，不為欲所覆，亦不為惡不善法所纏，便得捨樂及無上息。摩訶男！是故我不為欲退轉。」
<p/>佛說如是，釋摩訶男及諸比丘聞佛所說，歡喜奉行！
<p/>苦陰經（下<note n="m100.59"/>）第四竟<note n="m100.60"/>（二千二百五十四字<note n="m100.61"/>）
<sid n="m101"/>　　（一○一） *中阿含因品增上心經<note n="m101.62"/>第五（ *第二小土城誦）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，世尊告諸比丘：「若比丘欲得增上心者，當以數數念於五相，數念五相已，生不善念，;卽便得滅；惡念滅已，心便常住，在內止息，一意得定。
<p/>「云何為五？比丘者，念相善相應，若生不善念者，彼因此相復更念異相善相應，令不生惡不善之念；彼因此相更念異相善相應已，生不善念，;卽便得滅；惡念滅已，心便常住，在內止息，一意得定。猶木工師、木工弟子，彼持墨繩，用絣<note n="m101.63"/>於木，則以利斧，斫治令直。如是，比丘！因此相復更念異相善相應，令不生惡不善之念；彼因此相更念異相善相應已，生不善念，;卽便得滅；惡念滅已，心便常住，在內止息，一意得定。若比丘欲得增上心者，當以數數念此第一相，念此相已，生不善念，卽便得滅；惡念滅已，心便常住，在內止息，一意得定。
<p/>「復次，比丘！念相善相應，若生不善念者，彼觀此念惡有災患，此念不善，此念是惡，此念智者所惡，此念若滿具者，則不得通、不得覺道、不得涅槃，令生惡不善念故。彼如是觀惡已，生不善念，;卽便得滅；惡念滅已，心便常住，在內止息，一意得定。猶人年少，端正<note n="m101.64"/>可愛，沐浴澡洗，著明淨衣，以香塗身，修治鬚髮，極令淨潔，或以死蛇、死狗、死人餘<note n="m101.65"/>半青色，;膖脹臭爛，不淨流出，繫著彼頸，彼便惡穢，不喜不樂。如是，比丘！彼觀此念，惡有災患，此念不善，此念是惡，此念智者所惡，此念若滿具者，則不得通、不得覺道、不得涅槃，令生惡不善念故。彼如是觀惡已，生不善念，卽便得滅；惡念滅已，心便常住，在內止息，一意得定。若比丘欲得增上心者，當以數數念此第二相；念此相已，生不善念，;卽便得滅；惡念滅已，心便常住，在內止息，一意得定。
<p/>「復次，比丘！念相善相應時，生不善念，觀念惡患時，復生不善念者，彼比丘不應念此念，令生惡不善念故。彼不念此念已，生不善念，;卽便得滅；惡念滅已，心便常住，在內止息，一意得定。猶有目人<note n="m101.66"/>，色在光明，而不用見<note n="m101.67"/>，彼或閉目，或身避去，於汝等意云何？色在光明，彼人可得受色相耶？答曰：『不也。』如是，比丘不應念此念，令生惡不善念故。彼不念此念已，生不善念，卽便得滅；惡念滅已，心便常住，在內止息，一意得定。若比丘欲得增上心者，當以數數念此第三相，念此相已，生不善念，卽便得滅；惡念滅已，心便常住，在內止息，一意得定。
<p/>「復次，比丘！念相善相應時生不善念，觀念惡患時亦生不善念，不念念時復生不善念者，彼比丘為此念，當以思行漸減其念，令不生惡不善之念。彼為此念，當以思行漸減念已，生不善念，卽便得滅；惡念滅已，心便常住，在內止息，一意得定。猶人行道，進路急速，彼作是念：我何為速，我今寧可徐徐行耶？彼卽徐行。復作是念：我何為徐行，寧可住耶？彼卽便住。復作是念：我何為住，寧可坐耶？彼卽便坐。復作是念：我何為坐，寧可臥耶？彼卽便臥。如是，彼人漸漸息身麁行，當知比丘亦復如是。彼為此念，當以思行漸減其念，令不生惡不善之念；彼為此念，當以思行漸減念已，生不善念，卽便得滅；惡念滅已，心便常住，在內止息，一意得定。若比丘欲得增上心者，當以數數念此第四相，念此相已，生不善念，卽便得滅；惡念滅已，心便常住，在內止息，一意得定。
<p/>「復次，比丘！念相善相應時生不善念，觀念惡患時亦生不善念，不念念時亦生不善念，當以思行漸減念時復生不善念者，彼比丘應如是觀。比丘者，因此念故，生不善念，彼比丘便齒齒相著，舌逼上齶，以心修心，受持降伏，令不生惡不善之念；彼以心修心，受持降伏已，生不善念，卽便得滅；惡念滅已，心便常住，在內止息，一意得定。猶二力士捉一羸人，受持降伏。如是，比丘！齒齒相著，舌逼上齶<note n="m101.68"/>，以心修心，受持降伏，令不生惡不善之念；彼以心修心，受持降伏已，生不善念，卽便得滅；惡念滅已，心便常住，在內止息，一意得定。若比丘欲得增上心者，當以數數念此第五相，念此相已，生不善念，卽便得滅；惡念滅已，心便常住，在內止息，一意得定。
<p/>「若比丘欲得增上心者，當以數數念此五相，數念五相已，生不善念，卽便得滅；惡念滅已，心便常住，在內止息，一意得定。若比丘念相善相應時不生惡念，觀念惡患時亦不生惡念，不念念時亦不生惡念，若以思行漸減念<note n="m101.69"/>時亦不生惡念，以心修心、受持降伏時亦不生惡念者，便得自在。欲念則念，不念則不念，若比丘欲念則念，不欲念則不念者，是謂比丘隨意諸念，自在諸念跡。」
<p/>佛說如是，彼諸比丘聞佛所說，歡喜奉行！
<p/>增上心經第五竟<note n="m101.70"/>（千四百五十六字<note n="m101.71"/>）
<sid n="m102"/>　　（一○二） *中阿含因品念經<note n="m102.72"/>第六（ *第二小土城誦）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，世尊告諸比丘：「我本未覺無上正盡<note n="m102.73"/>覺時，作如是念：我寧可別諸念作二分，欲念、恚念、害念作一分，無欲念、無恚念、無害念復作一分。我於後時，便別諸念作二分，欲念、恚念、害念作一分，無欲念、無恚念、無害念復作一分，我如是行，在遠離獨住，心無放逸，修行精勤。生欲念，我即覺生欲念，自害、害他、二俱害滅，慧多煩勞不得涅槃；覺自害、害他、二俱害滅，慧多煩勞不得涅槃，便速滅。復生恚念、害念，我即覺生恚念、害念，自害、害他、二俱害滅，慧多煩勞不得涅槃；覺自害、害他、二俱害滅，慧多煩勞不得涅槃，便速滅。
<p/>「我生欲念不受斷除吐<note n="m102.74"/>，生恚念、害念不受斷除吐，所以者何？我見因此故，必生無量惡不善之法。猶如春後月，以種田故，放牧地，則不廣。牧牛兒放牛野澤，牛入他田，牧牛兒即執杖往遮，所以者何？牧牛兒知因此故，必當有罵、有打、有縛、有過失也，是故牧牛兒執杖往遮。我亦如是，生欲念不受斷除吐，生恚念、害念不受斷除吐，所以者何？我見因此故，必生無量惡不善之法。
<p/>「比丘者，隨所思、隨所念，心便樂中。若比丘多念欲念者，則捨無欲念，以多念欲念故，心便樂中。若比丘多念恚念、害念者，則捨無恚念、無害念，以多念恚念、害念故，心便樂中。如是，比丘不離欲念，不離恚念，不離害念者，則不能脫生、老、病、死、愁憂、啼哭，亦復不能離一切苦。我如是行，在遠離獨住，心無放逸，修行精勤。生無欲念，我;卽覺生無欲念，不自害、不害他，亦不俱害，修慧不煩勞而得涅槃。覺不自害、不害他，亦不俱害，修慧不煩勞而得涅槃，便速修習廣布。復生無恚念、無害念，我;卽覺生無恚念、無害念，不自害、不害他，亦不俱害，修慧不煩勞而得涅槃。覺不自害、不害他，亦不俱害，修慧不煩勞而得涅槃，便速修習廣布，我生無欲念、多思念，生無恚念、無害念、多思念。
<p/>「我復作是念：多思念者，身定<note n="m102.75"/>喜忘，則便損心，我寧可治內心，常住在內止息，一意得定，令不損心。我於後時便治內心，常住在內止息，一意得定，而不損心。我生無欲念已，復生念向法次法；生無恚念、無害念已，復生念向法次法。所以者何？我不見因此生無量惡不善之法。猶如秋後月收一切穀訖，牧牛兒放牛野田時作是念：我牛在羣中。所以者何？牧牛兒不見因此故當得罵詈，得打、得縛，有過失也。是故彼作是念：我牛在羣中。我亦如是，生無欲念已，復生念向法次法；生無恚念、無害念已，復生念向法次法。所以者何？我不見因此生無量惡不善之法。
<p/>「比丘者，隨所思、隨所念，心便樂中。若比丘多念無欲念者，則捨欲念，以多念無欲念故，心便樂中。若比丘多念無恚念、無害念者，則捨恚念、害念，以多念無恚念、無害念故，心便樂中。彼覺、觀已息，內靜<note n="m102.76"/>、一心，無覺、無觀，定生喜、樂，得第二禪成就遊。彼離喜欲，捨無求遊，正念正智而身覺樂，謂聖所說、聖所捨、念、樂住、空<note n="m102.77"/>，得第三禪成就遊。彼樂滅、苦滅，喜、憂本已滅，不苦不樂、捨、念、清淨，得第四禪成就遊。
<p/>「彼如是定，心清淨無穢、無煩，柔軟善住，得不動心，趣向漏盡通智作證，便知此苦如真，知此苦集<note n="m102.78"/>，知此苦滅，知此苦滅道如真；亦知此漏如真，知此漏 *集，知此漏滅，知此漏滅道如真。彼如是知，如是見已，則欲漏心解脫，有漏、無明漏心解脫。解脫已便知解脫：生已盡，梵行已立，所作已辦，不更受有，知如真。此比丘離欲念、離恚念、離害念，則得解脫生、老、病、死、愁憂、啼哭，離一切苦。猶如一無事處有大泉水，彼有羣鹿遊住其中。有一人來，不為彼羣鹿求義及饒益、求安隱快樂，塞平正路，開一惡道，作大坑; 壍，使人守視<note n="m102.79"/>，如是羣鹿一切死盡。復有一人來，為彼羣鹿求義及饒益、求安隱快樂，開平正路，閉塞惡道，卻守視人<note n="m102.80"/>，如是羣鹿普得安濟。
<p/>「比丘！當知我說此喻，欲令知義，慧者聞喻，則解其趣，此說有義。大泉水者，謂是五欲愛念歡樂，云何為五？眼知色、耳知聲、鼻知香、舌知味、身知觸，大泉水者，當知是五欲也。大羣鹿者，當知是沙門、梵志也。有一人來，不為彼求義及饒益、求安隱快樂者，當知是魔波旬也。塞平正路，開一惡道者，是三惡不善念：欲念、恚念、害念也。惡道者，當知是三惡不善念。復更有惡道，謂八邪道，邪見乃至邪定是為八。作大坑;壍者，當知是無明也。使人守者，當知是魔波旬眷屬也。復有一人來，為彼求義及饒益、求安隱快樂者，當知是如來、無所著、等正覺也。閉塞惡道，開平正路者，是三善念：無欲念、無恚念、無害念也。道者，當知是三善念。復更有道，謂八正道，正見乃至正定是為八。
<p/>「比丘！我為汝等開平正路，閉塞惡道，填平坑壍，除卻守人，如尊師所為弟子起大慈，哀憐念愍傷，求義及饒益，求安隱快樂者，我今已作。汝等亦當復自作，至無事處山林樹下空安靜處，宴坐思惟，勿得放逸，勤加精進，無令後悔，此是我之教敕，是我訓誨。」
<p/>佛說如是，彼諸<note n="m102.81"/>比丘聞佛所說，歡喜奉行！
<p/>念經第六竟<note n="m102.82"/>（千五百九十三<note n="m102.83"/>字<note n="m102.84"/>）
<p/>中阿含經卷第二十五（七千四百六十八字<note n="m102.85"/>）<note n="m102.86"/>  
<sid n="m103"/>　　（一○三）中阿含<note n="m103.1"/>因品師子吼經<note n="m103.2"/>第七（第二小土城誦<note n="m103.3"/>）
<p/>我聞如是：
<p/>一時，佛遊拘樓瘦<note n="m103.4"/>，在劍磨瑟曇<note n="m103.5"/>拘樓都邑。
<p/>爾時，世尊告諸比丘：「此中有第一沙門，第二、第三、第四沙門<note n="m103.6"/>，此外更無沙門、梵志，異道<note n="m103.7"/>一切空無沙門、梵志。汝等隨在眾中，作如是正師子吼。比丘！或有異學<note n="m103.8"/>來問汝等：『諸賢！汝有何行？有何力？有何智？令汝等作如是說：此有第一沙門，第二、第三、第四沙門，此外更無沙門、梵志，異道一切空無沙門、梵志。汝等隨在眾中，作如是正師子吼。』
<p/>「比丘！汝等應如是答異學：『諸賢！我世尊有知有見，如來、無所著、等正覺<note n="m103.9"/>說四法，因此四法故，令我等作如是說：此有第一沙門，第二、第三、第四沙門，此外更無沙門、梵志，異道一切空無沙門、梵志。我等隨在眾中，作如是正師子吼。云何為四？諸賢！我等信尊師<note n="m103.10"/>、信法、信戒德具足<note n="m103.11"/>，愛敬同道<note n="m103.12"/>，恭恪奉事。諸賢！我世尊有知有見，如來、無所著、等正覺說此四法，因此四法故，令我等作如是說：此有第一沙門，第二、第三、第四沙門，此外更無沙門、梵志，異道一切空無沙門、梵志。我等隨在眾中，作如是正師子吼。』
<p/>「比丘！異學或復作是說：『諸賢！我等亦信尊師，謂我尊師也；信法，謂我法也；戒德具足，謂我戒也；愛敬同道，恭恪奉事，謂我同道出家及在家者也。諸賢！沙門瞿曇<note n="m103.13"/>及我等此二種說，有何勝？有何意？有何差別耶？』比丘！汝等應如是問異學：『諸賢！為一究竟<note n="m103.14"/>？為眾多究竟耶？』比丘！若異學如是答：『諸賢！有一究竟，無眾多究竟。』比丘！汝等復問異學：『諸賢！為有欲者得究竟是耶？為無欲者得究竟是耶？』比丘！若異學如是答：『無欲者得究竟是，非有欲者得究竟是。』比丘！汝等復問異學：『諸賢！為有恚者得究竟是耶？為無恚者得究竟是耶？』比丘！若異學如是答：『無恚者得究竟是，非有恚者得究竟是。』比丘！汝等復問異學：『諸賢！為有癡者得究竟是耶？為無癡者得究竟是耶？』比丘！若異學如是答：『諸賢！無癡者得究竟是，非有癡者得究竟是。』
<p/>「比丘！汝等復問異學：『諸賢！為有愛、有受者得究竟是耶？為無愛、無受者得究竟是耶？』比丘！若異學如是答：『諸賢！無愛、無受者得究竟是，非有愛、有受者得究竟是。』比丘！汝等復問異學：『諸賢！為無慧<note n="m103.15"/>、不說慧者得究竟是耶？為有慧、說慧者得究竟是耶？』比丘！若異學如是答：『諸賢！有慧、說慧者得究竟是，非無慧、不說慧者得究竟是。』比丘！汝等復問異學：『諸賢！為有憎、有諍<note n="m103.16"/>者得究竟是耶？為無憎、無諍者得究竟是耶？』比丘！若異學如是答：『諸賢！無憎、無諍者得究竟是，非有憎、有諍者得究竟是。』
<p/>「比丘！汝等為異學應如是說：『諸賢！是為如汝等說有一究竟是，非眾多究竟是；無欲者得究竟是，非有欲者得究竟是；無恚者得究竟是，非有恚者得究竟是；無癡者得究竟是，非有癡者得究竟是；無愛、無受者得究竟是，非有愛、有受者得究竟是；有慧、說慧者得究竟是，非無慧、不說慧者得究竟是；無憎、無諍者得究竟是，非有憎、有諍者得究竟是。若有沙門、梵志依無量見，彼一切依猗二見<note n="m103.17"/>，有見及無見<note n="m103.18"/>也。若依有見者，彼便著有見，依 *猗有見<note n="m103.19"/>，猗<note n="m103.20"/>住有見，憎諍無見<note n="m103.21"/>。若依無見者，彼便著無見，依 *猗無見，猗住無見，憎諍有見。
<p/>「『若有沙門、梵志不知因、不知集<note n="m103.22"/>、不知滅、不知盡、不知味、不知患、不知出要如真者，彼一切有欲、有<note n="m103.23"/>恚、有癡、有愛、有受、無慧、非說慧、有憎、有諍，彼則不離生老病死，亦不能脫愁慼啼哭、憂苦懊惱，不得苦邊。若有沙門、梵志於此二<note n="m103.24"/>見知因、知 *集、知滅、知盡、知味、知患、知出要如真者，彼一切無欲、無恚、無癡、無愛、無受、有慧、說慧、無憎、無諍，彼則得離生老病死，亦能得脫愁慼啼哭、憂苦懊惱，則得苦邊。
<p/>「『或有沙門、梵志施設斷受，然不施設斷一切受；施設斷欲受，不施設斷戒受、見受、我受<note n="m103.25"/>。所以者何？彼沙門、梵志不知三處<note n="m103.26"/>如真，是故彼雖施設斷受，然不施設斷一切受。復有沙門、梵志施設斷受，然不施設斷一切受；施設斷欲受、戒受，不施設斷見受、我受。所以者何？彼沙門、梵志不知二處如真，是故彼雖施設斷受，然不施設斷一切受。復有沙門、梵志施設斷受，然不施設斷一切受；施設斷欲受、戒受、見受，不施設斷我受。所以者何？彼沙門、梵志不知一處如真，是故彼雖施設斷受，然不施設斷一切受。如是法、律<note n="m103.27"/>，若信尊師者，彼非正、非第一。若信法者，亦非正、非第一。若具足戒德者，亦非正、非第一。若愛敬同道、恭恪奉事者，亦非正、非第一。
<p/>「『若有如來出世，無所著、等正覺、明行成為、善逝、世間解、無上士、道法御、天人師，號佛、眾祐<note n="m103.28"/>，彼施設斷受，於現法中施設斷一切受，施設斷欲受、戒受、見受、我受。此四受何因何習<note n="m103.29"/>？從何而生？以何為本？此四受因無明，習無明，從無明生，以無明為本。若有比丘無明已盡，明已生者，彼便從是不復更受欲受、戒受、見受、我受。彼不受已，則不恐怖；不恐怖已，便斷因緣，必般涅槃：生已盡，梵行已立，所作已辦<note n="m103.30"/>，不更受有，知如真。如是正法、律，若信尊師者，是正、是第一；若信法者，是正、是第一；若戒德具足者，是正、是第一；若愛敬同道、恭恪奉事者，是正、是第一。
<p/>「『諸賢！我等有是行，有是力，有是智，因此故令我等作如是說：此有第一沙門，第二、第三、第四沙門，此外更無沙門、梵志，異道一切空無沙門、梵志。以是故，我等隨在眾中，作如是正師子吼。』」
<p/>佛說如是，彼諸比丘聞佛所說，歡喜奉行！
<p/>師子吼經第七竟<note n="m103.31"/>（一千六百九十字<note n="m103.32"/>）
<sid n="m104"/>　　（一○四）中阿含<note n="m104.33"/>因品優曇婆邏<note n="m104.34"/>經<note n="m104.35"/>第八（第二小土城誦<note n="m104.36"/>）
<p/>我聞如是：
<p/>一時，佛遊王舍城，在竹林迦<note n="m104.37"/>蘭哆園。
<p/>爾時，有一居士名曰實意<note n="m104.38"/>，彼於平旦從王舍城出，欲往詣佛供養禮事。於是，實意居士<note n="m104.39"/>作如是念：且置詣佛，世尊或能宴坐及諸尊比丘<note n="m104.40"/>，我寧可往優曇婆 *邏<note n="m104.41"/>林詣異學園。於是，實意居士𣈳往優曇婆 *邏林詣異學園。
<p/>彼時，優曇婆 *邏林異學園中，有一異學名曰無恚<note n="m104.42"/>，在彼中尊為異學師，眾人所敬，多所降伏，為五百異學之所推宗。在眾調亂，音聲高大，說種種鳥論：語論、王論、賊論、鬪諍論、飲食論、衣被論、婦女論、童女論、淫女論、世俗論、非道論、海論、國論<note n="m104.43"/>，如是比說種種鳥論，皆<note n="m104.44"/>集在彼坐。於是，異學無恚遙見實意居士來，;卽敕己眾，皆令默<note n="m104.45"/>然：「諸賢！汝等莫語！ *默然！樂 *默然，各自斂<note n="m104.46"/>攝。所以者何？實意居士來，是沙門瞿曇弟子。若有沙門瞿曇弟子名德高遠，所可宗重，在家住止，居王舍城者，彼為第一<note n="m104.47"/>，彼不語，樂 *默然，自收斂。若彼知此眾 *默然住者，彼或能來。」於是，異學無恚令眾 *默然，自亦 *默然。
<p/>於是，實意居士往詣異學無恚所，共相問訊，卻坐一面。實意居士語曰：「無恚！我佛世尊若在無事處山林樹下，或住高巖，寂無音聲，遠離，無惡，無有人民，隨順宴坐。是佛世尊如斯之比，在無事處山林樹下，或住高巖，寂無音聲，遠離，無惡，無有人民，隨順宴坐。彼在遠離處常樂宴坐，安隱快樂，彼佛世尊初不一日一夜共聚集會，如汝今日及眷屬也。」
<p/>於是，異學無恚語曰：「居士！止<note n="m104.48"/>！止！汝何由得知？沙門瞿曇空慧解脫<note n="m104.49"/>，此不足說，或相應或不相應，或順或不順。彼沙門瞿曇行邊至邊，樂邊至邊，住邊至邊，猶如瞎牛在邊地食，行邊至邊，樂邊至邊，住邊至邊，彼沙門瞿曇亦復如是。居士！若彼沙門瞿曇來此眾者，我以一論滅彼，如弄空瓶，亦當為彼說瞎牛喻。」
<p/>於是，異學無恚告己眾曰：「諸賢！沙門瞿曇儻至此眾，若必來者，汝等莫敬，從座<note n="m104.50"/>而起，叉手<note n="m104.51"/>向彼，莫請令坐，豫<note n="m104.52"/>留一座。彼到此已，作如是語：『瞿曇！有座，欲坐隨意。』」
<p/>爾時，世尊在於宴坐，以淨天耳出過於人，聞實意居士與異學無恚共論如是，則於晡時從宴坐起，往詣優曇婆 *邏林異學園中。異學無恚遙見世尊來，; 卽從 *座起，偏袒著衣，叉手向佛，讚曰：「善來！沙門瞿曇！久不來此，願坐此座。」
<p/>彼時，世尊作如是念：此愚癡人，自違其要。世尊知已，;卽坐其床。異學無恚便與世尊共相問訊，卻坐一面。世尊問曰：「無恚！向與實意居士共論何事？以何等故集在此坐？」
<p/>異學無恚答曰：「瞿曇！我等作是念：沙門瞿曇有何等法？謂教訓弟子，弟子受教訓已，令得安隱，盡其形壽，淨修梵行，及為他說。瞿曇！向與實意居士共論如是，以是之故，集在此坐。」
<p/>實意居士聞彼語已，便作是念：此異學無恚異哉妄語！所以者何？在佛面前欺誑世尊。世尊知已，語曰：「無恚！我法甚深！甚奇！甚特！難覺難知，難見難得，謂我教訓弟子，弟子受教訓已，盡其形壽，淨修梵行，亦為他說。無恚！若汝師宗所可不了憎惡行者，汝以問我<note n="m104.53"/>，我必能答，令可汝意。」
<p/>於是，調亂異學眾等同音共唱，高大聲曰：「沙門瞿曇甚奇！甚特！有大如意足，有大威德，有大福祐，有大威神。所以者何？乃能自捨己宗，而以他宗隨人所問。」
<p/>於是，異學無恚自敕己眾，令 *默然已，問曰：「瞿曇！不了可憎行<note n="m104.54"/>，云何得具足？云何不得具足？」
<p/>於是，世尊答曰：「無恚！或有沙門、梵志倮形無衣，或以手為衣，或以葉為衣，或以珠為衣。或不以瓶取水，或不以櫆<note n="m104.55"/>取水。不食刀杖劫抄之食，不食欺妄食。不自往，不遣信。不求來尊，不善尊，不住尊。若有二人食，不在中食。不懷妊家食，不畜狗家食。設使家有糞蠅飛來而<note n="m104.56"/>不食<note n="m104.57"/>。不噉魚，不食肉，不飲酒，不飲惡水。或都無所飲，學無飲行。或噉一口，以一口為足。或二、三、四……乃至七口，以七口為足。或食一得，以一得為足。或二、三、四……乃至七得，以七得為足。或日一食，以一食為足。或二、三、四、五、六、七日、半月、一月一食，以一食為足。
<p/>「或食菜茹，或食稗子<note n="m104.58"/>，或食穄<note n="m104.59"/>米，或食雜䵃，或食頭頭邏<note n="m104.60"/>食，或食;麁食。或至無事處，依於無事。或食根，或食果，或食自落果。或持連合衣，或持毛衣，或持頭舍衣<note n="m104.61"/>，或持毛頭舍衣，或持全皮，或持穿皮，或持全穿皮。或持散髮，或持編髮，或持散編髮<note n="m104.62"/>。或有剃髮，或有剃鬚，或剃鬚髮。或有拔髮，或有拔鬚<note n="m104.63"/>，或拔鬚髮。或住立斷坐，或修蹲行。或有臥刺，以刺為床。或有臥果，以果為床。或有事水，晝夜手抒。或有事火，竟宿<note n="m104.64"/>然之。或事日月尊祐大德，叉手向彼。如此之比，受無量苦，學煩熱行<note n="m104.65"/>。無恚！於意云何？不了可憎行如是，為具足？為不具足？」
<p/>異學無恚答曰：「瞿曇！如是不了可憎行為具足，非不具足。」
<p/>世尊復語曰：「無恚！我為汝說此不了可憎具足行為無量穢所汙。」
<p/>異學無恚問曰：「瞿曇云何為我說此不了可憎具足行為無量穢所汙耶？」
<p/>世尊答曰：「無恚！或有一清<note n="m104.66"/>苦行苦行，因此 *清苦行苦行，惡欲、念欲。無恚！若有一 *清苦行苦行，因此清苦行苦行，惡欲、念欲者，是謂，無恚！行苦行者穢。復次，無恚！或有一 *清苦行苦行，因此 *清苦行苦行，仰視日光，吸服日氣。無恚！若有一 *清苦行苦行，因此 *清苦行苦行，仰視日光，吸服日氣者，是謂，無恚！行苦行者穢。復次，無恚！或有一 *清苦行苦行，因此清苦行苦行而自貢高，得 *清苦行苦行已，心便繫著。無恚！若有一 *清苦行苦行，因此 *清苦行苦行而自貢高，得 *清苦行苦行已，心便繫著者，是謂，無恚！行苦行者穢。
<p/>「復次，無恚！或有一 *清苦行苦行，因此 *清苦行苦行，自貴賤他。無恚！若有一 *清苦行苦行，因此 *清苦行苦行，自貴賤他者，是謂，無恚！行苦行者穢。復次，無恚！或有一 *清苦行苦行，因此清苦行苦行，往至家家而自稱說：『我行 *清苦，我行甚難！』無恚！若有一 *清苦行苦行，因此清苦行苦行，往至家家而自稱說：『我行 *清苦，我行甚難！』者，是謂，無恚！行苦行者穢。
<p/>「復次，無恚！或有一 *清苦行苦行，因此 *清苦行苦行，若見沙門、梵志為他所敬重、供養、禮事者，便起嫉妬言：『何為敬重、供養、禮事彼沙門、梵志？應敬重、供養、禮事於我。所以者何？我行苦行。』無恚！若有一 *清苦行苦行，因此清苦行苦行，若見沙門、梵志為他所敬重、供養、禮事者，便起嫉妬言：『何為敬重、供養、禮事彼沙門、梵志？應敬重、供養、禮事於我。所以者何？我行苦行。』者，是謂，無恚！行苦行者穢。
<p/>「復次，無恚！或有一 *清苦行苦行，因此 *清苦行苦行，若見沙門、梵志為他所敬重、供養、禮事者，便面訶此沙門、梵志言：『何為敬重、供養、禮事？汝多欲、多求、常食，食根種子、樹種子、果種子、節種子、種子<note n="m104.67"/>為五，猶如暴雨，多所傷害五穀種子，嬈亂畜生及於人民，如是，彼沙門、梵志數入他家亦復如是。』無恚！若有一 *清苦行苦行，因此 *清苦行苦行，若見沙門、梵志為他所敬重、供養、禮事者，便面訶此沙門、梵志言：『何為敬重、供養、禮事？汝多欲、多求、常食，食根種子、樹種子、果種子、節種 *子、種子為五，猶如暴雨，多所傷害五穀種子，嬈亂畜生及於人民，如是，彼沙門、梵志數入他家亦復如是。』者，是謂，無恚！行苦行者穢。
<p/>「復次，無恚！或有一 *清苦行苦行，因此清苦行苦行，有愁癡恐怖、恐懼密行、疑恐失名、增伺放逸。無恚！若有一 *清苦行苦行，因此 *清苦行苦行，有愁癡恐怖、恐懼密行、疑恐失名、增伺放逸者，是謂，無恚！行苦行者穢。復次，無恚！或有一 *清苦行苦行，因此 *清苦行苦行，生身見、邊見、邪見、見取、難為<note n="m104.68"/>，意無節限，為諸沙門、梵志可通法而不通。無恚！若有一 *清苦行苦行，因此 *清苦行苦行，生身見、邊見、邪見、見取、難為，意無節限，為沙門、梵志可通法而不通者，是謂，無恚！行苦行者穢。
<p/>「復次，無恚！或有一 *清苦行苦行，因此清苦行苦行，瞋、纏、不語結、慳、嫉、諛諂、欺誑、無慚、無愧。無恚！若有一 *清苦行苦行，因此清苦行苦行，瞋、纏、不語結、慳、嫉、諛諂、欺誑、無慚、無愧者，是謂，無恚！行苦行者穢。復次，無恚！或有一 *清苦行苦行，因此 *清苦行苦行，妄言、兩舌、; 麁言、綺語，具惡戒。無恚！若有一 *清苦行苦行，因此 *清苦行苦行，妄言、兩舌、; 麁言、綺語，具惡戒者，是謂，無恚！行苦行者穢。復次<note n="m104.69"/>，無恚！或有一 *清苦行苦行，因此 *清苦行苦行，不信、懈怠，無正念正智，有惡慧。無恚！若有一 *清苦行苦行，因此清苦行苦行，不信、懈怠、無正念正智、有惡慧者，是謂，無恚！行苦行者穢。無恚！我不為汝說此不了可憎具足行，無量穢所汙耶？」
<p/>異學無恚答曰：「如是，瞿曇為我說此不了可憎具足行，無量穢所汙。」
<p/>「無恚！我復為汝說此不了可憎具足行，不為無量穢所汙。」
<p/>異學無恚復問曰：「云何瞿曇為我說此不了可憎具足行，不為無量穢所汙耶？」
<p/>世尊答曰：「無恚！或有一 *清苦行苦行，因此 *清苦行苦行，不惡欲、不念欲。無恚！若有一 *清苦行苦行，因此 *清苦行苦行，不惡欲、不念欲者，是謂，無恚！行苦行者無穢。復次，無恚！或有一 *清苦行苦行，因此 *清苦行苦行，不視日光，不服日氣。無恚！若有一 *清苦行苦行，因此 *清苦行苦行，不視日光，不服日氣者，是謂，無恚！行苦行者無穢。復次，無恚！或有一 *清苦行苦行，因此 *清苦行苦行而不貢高，得清苦行苦行已，心不繫著。無恚！若有一 *清苦行苦行，因此 *清苦行苦行而不貢高，得清苦行苦行已，心不繫著者，是謂，無恚！行苦行者無穢。
<p/>「復次，無恚！或有一 *清苦行苦行，因此 *清苦行苦行，不自貴、不賤他。無恚！若一 *清苦行苦行，因此清苦行苦行，不自貴、不賤他者，是謂，無恚！行苦行者無穢。復次，無恚！若<note n="m104.70"/>有一 *清苦行苦行，因此清苦行苦行，不至家家而自稱說：『我行清苦行，我行甚難！』無恚！若有一 *清苦行苦行，因此 *清苦行苦行，不至家家而自稱說：『我行 *清苦行<note n="m104.71"/>，我行甚難！』者，是謂，無恚！行苦行者無穢。
<p/>「復次，無恚！或有一 *清苦行苦行，因此 *清苦行苦行，若見沙門、梵志為他所敬重、供養、禮事者，不起嫉妬言：『何為敬重、供養、禮事彼沙門、梵志？應敬重、供養、禮事於我。所以者何？我行苦行。』無恚！若有一 *清苦行苦行，因此 *清苦行苦行，若見沙門、梵志為他所敬重、供養、禮事者，不起嫉妬言：『何為敬重、供養、禮事彼沙門、梵志？應敬重、供養、禮事於我。所以者何？我行苦行。』者，是謂，無恚！行苦行者無穢。
<p/>「復次，無恚！或有一 *清苦行苦行，因此清苦行苦行，若見沙門、梵志為他所敬重、供養、禮事者，不面訶此沙門、梵志言：『何為敬重、供養、禮事？汝多欲、多求、常食，食根種子、樹種子、果種子、節種 *子、種子為五，猶如暴雨，多所傷害五穀種子，嬈亂畜生及於人民，如是，彼沙門、梵志數入他家亦復如是。』無恚！若有一 *清苦行苦行，因此 *清苦行苦行，若見沙門、梵志為他所敬重、供養、禮事者，不面訶此沙門、梵志言：『何為敬重、供養、禮事？汝多欲、多求、常食，食根種子、樹種子、果種子、節種 *子、種子為五，猶如暴雨，多所傷害五穀種子，嬈亂畜生及於人民，如是，彼沙門、梵志數入他家亦復如是。』者，是謂，無恚！行苦行者無穢。
<p/>「復次，無恚！或有一 *清苦行苦行，因此 *清苦行苦行，不愁癡恐怖，不恐懼密行，不疑恐失名，不增<note n="m104.72"/>伺放逸。無恚！若有一 *清苦行苦行，因此清苦行苦行，不愁癡恐怖，不恐懼密行，不疑恐失名，不 *增伺放逸者，是謂，無恚！行苦行者無穢。復次，無恚！或有一 *清苦行苦行，因此清苦行苦行，不生身見、邊見、邪見、見取、不難為，意無節限，為諸沙門、梵志可通法而通。無恚！若有一 *清苦行苦行，因此清苦行苦行，不生身見、邊見、邪見、見取、不難為，意無節限，為諸沙門、梵志可通法而通者，是謂，無恚！行苦行者無穢。
<p/>「復次，無恚！或有一 *清苦行苦行，因此 *清苦行苦行，無瞋、纏、不語結、慳、嫉、諛諂、欺誑、無慚、無愧。無恚！若有一 *清苦行苦行，因此清苦行苦行，無瞋、纏、不語結、慳、嫉、諛諂、欺誑、無慚、無愧者，是謂，無恚！行苦行者無穢。復次，無恚！或有一 *清苦行苦行，因此清苦行苦行，不妄言、兩舌、; 麁言、綺語，不具惡戒。無恚！若有一 *清苦行苦行，因此清苦行苦行，不妄言、兩舌、; 麁言、綺語，不具惡戒者，是謂，無恚！行苦行者無穢。復次，無恚！或有一 *清苦行苦行，因此 *清苦行苦行，無不信、懈怠，有正念正智，無有惡慧。無恚！若有一 *清苦行苦行，因此清苦行苦行，無不信、懈怠，有正念正智，無惡慧者，是謂，無恚！行苦行者無穢。無恚！我不為汝說此不了可憎具足行，不為無量穢所汙耶？」
<p/>異學無恚答曰：「如是，瞿曇為我說此不了可憎具足行，不為無量穢所汙。」
<p/>異學無恚問曰：「瞿曇！此不了可憎行，是得第一、得真實耶？」
<p/>世尊答曰：「無恚！此不了可憎行，不得第一、不得真實，然有二種：得皮、得節。」
<p/>異學無恚復問曰：「瞿曇！云何此不了可憎行得表皮耶？」
<p/>世尊答曰：「無恚！此或有一沙門梵志行四行<note n="m104.73"/>：不殺生、不教殺、不同殺，不偷、不教偷、不同偷，不取他女、不教取他女、不同取他女，不妄言、不教妄言、不同妄言，彼行此四行，樂而不進<note n="m104.74"/>，心與慈俱，遍滿一方成就遊。如是二三四方，四維上下，普周一切，心與慈俱，無結、無怨、無恚、無諍，極廣甚大，無量善修，遍滿一切世間成就遊。如是悲喜心與捨俱，無結、無怨、無恚、無諍，極廣甚大，無量善修，遍滿一切世間成就遊<note n="m104.75"/>。無恚！於意云何？如是此不了可憎行得表皮耶？」
<p/>無恚答曰：「瞿曇！如是此不了可憎行得表皮也。瞿曇！云何此不了可憎行得節耶？」
<p/>世尊答曰：「無恚！或有一沙門梵志行四行：不殺生、不教殺、不同殺，不偷、不教偷、不同偷，不取他女、不教取他女、不同取他女，不妄言、不教妄言、不同妄言，彼行此四行，樂而不進，彼有行有相貌，憶本無量昔所經歷，或一生、二生、百生、千生、成劫、敗劫、無量成敗劫，彼眾生名某，彼昔更歷，我曾生彼，如是姓、如是字、如是生、如是飲食、如是受苦樂、如是長壽、如是久住、如是壽命訖。此死生彼，彼死生此，我生在此如是姓、如是字、如是生、如是飲食、如是受苦樂、如是長壽、如是久住、如是壽命訖<note n="m104.76"/>。無恚！於意云何？如是此不了可憎行得節耶？」
<p/>無恚答曰：「瞿曇！如是此不了可憎行得節也。瞿曇！云何此不了可憎行得第一、得真實耶？」
<p/>世尊答曰：「無恚！或有一沙門梵志行四行：不殺生、不教殺、不同殺，不偷、不教偷、不同偷，不取他女、不教取他女、不同取他女，不妄言、不教妄言、不同妄言，彼行此四行，樂而不進，彼以清淨天眼出過於人，見此眾生死時生時，好色惡色，妙與不妙，往來善處及不善處，隨此眾生之所作業，見其如真。若此眾生成就身惡行，口、意惡行，誹謗聖人，邪見成就邪見業，彼因緣此，身壞命終，必至惡處，生地獄中。若此眾生成就身妙行，口、意妙行，不誹謗聖人，正見成就正見業，彼因緣此，身壞命終，必昇善處，乃生<note n="m104.77"/>天上<note n="m104.78"/>。無恚！於意云何？如是此不了可憎行得第一、得真實耶？」
<p/>無恚答曰：「瞿曇！如是此不了可憎行得第一、得真實也。瞿曇！云何此不了可憎行作證故，沙門瞿曇弟子依沙門行梵行耶？」
<p/>世尊答曰：「無恚！非因此不了可憎行作證故，我弟子依我行梵行也。無恚！更有異，最上、最妙、最勝，為彼證故，我弟子依我行梵行。」
<p/>於是，調亂異學眾等發高大聲：「如是！如是！為彼證故，沙門瞿曇弟子依沙門瞿曇行梵行。」
<p/>於是，異學無恚自敕己眾，令默<note n="m104.79"/>然已，白曰：「瞿曇！何者更有異，最上、最妙、最勝，為彼證故，沙門瞿曇弟子依沙門瞿曇行梵行耶？」
<p/>於是，世尊答曰：「無恚！若如來、無所著、等正覺、明行成為、善逝、世間解、無上士、道法御、天人師，號佛、眾祐，出於世間，彼捨五蓋心穢慧羸，離欲、離惡不善之法，……至得第四禪成就遊<note n="m104.80"/>。彼已如是定心清淨，無穢無煩，柔軟善住，得不動心，趣向漏盡智通作證。彼知此苦如真，知此苦 *集、知此苦滅、知此苦滅道如真；亦知此漏、知此漏 *集、知此漏滅、知此漏滅道如真。彼如是知、如是見，欲漏心解脫，有漏、無明漏心解脫。解脫已，便知解脫：生已盡，梵行已立，所作已辦，不更受有，知如真。無恚！是謂更有異，最上、最妙、最勝，為彼證故，我弟子依我行梵行。」
<p/>於是，實意居士語曰：「無恚！世尊在此，汝今可以一論滅，如弄空瓶，說如瞎牛在邊地食。」
<p/>世尊聞已，語異學無恚曰：「汝實如是說耶？」
<p/>異學無恚答曰：「實如是，瞿曇！」
<p/>世尊復問曰：「無恚！汝頗曾從長老舊學所聞如是：過去如來、無所著、等正覺，若有無事處山林樹下，或有高巖，寂無音聲，遠離，無惡，無有人民，隨順宴坐；諸佛世尊在無事處山林樹下，或住高巖，寂無音聲，遠離，無惡，無有人民，隨順宴坐，彼在遠離處常樂宴坐，安隱快樂，彼初不一日一夜共聚集會，如汝今日及眷屬耶？」
<p/>異學無恚答曰：「瞿曇！我曾從長老舊學所聞如是：過去如來、無所著、等正覺，若有無事處山林樹下，或有高巖，寂無音聲，遠離，無惡，無有人民，隨順宴坐；諸佛世尊在無事處山林樹下，或住高巖，寂無音聲，遠離，無惡，無有人民，隨順宴坐，彼在遠離處常樂宴坐，安隱快樂，初不一日一夜共聚集會，如我今日及眷屬也。」
<p/>「無恚！汝不作是念：如彼世尊在無事處山林樹下，或住高巖，寂無音聲，遠離，無惡，無有人民，隨順宴坐，彼在遠離處常樂宴坐，安隱快樂，彼沙門瞿曇學正覺道耶？」
<p/>異學無恚答曰：「瞿曇！我若知者，何由當復作如是說：一論便滅，如弄空瓶，說瞎牛在邊地食耶？」
<p/>世尊語曰：「無恚！我今有法善善相應，彼彼解脫句能以作證，如來以此自稱無畏。諸比丘我弟子來，無諛諂，不欺誑，質直無虛，我訓隨教已，必得究竟智。無恚！若汝作是念：沙門瞿曇貪師故說法，汝莫作是念！以師還汝，我其為汝說法。無恚！若汝作是念：沙門瞿曇貪弟子故說法。汝莫作是念！弟子還汝，我其為汝說法。無恚！若汝作是念：沙門瞿曇貪供養故說法。汝莫作是念！供養還汝，我其為汝說法。無恚！若汝作是念：沙門瞿曇貪稱譽故說法。汝莫作是念！稱譽還汝，我其為汝說法。無恚！若汝作是念：我若有法善善相應，彼彼解脫句能以作證，彼沙門瞿曇，奪我滅我者。汝莫作是念！以法還汝，我其為汝說法。」
<p/>於是，大眾默<note n="m104.81"/>然而住，所以者何？彼為魔王所制持故。彼時，世尊告實意居士曰：「汝看此大眾 *默然而住。所以者何？彼為魔王所制持故，彼令異學眾無有一<note n="m104.82"/>異學作是念：我試於沙門瞿曇所修行梵行。」
<p/>世尊知已，為實意居士說法，勸發渴仰，成就歡喜。無量方便為彼說法，勸發渴仰，成就歡喜已，;卽從 *座起，便接實意居士臂，以神足飛，乘虛而去。
<p/>佛說如是，實意居士聞佛所說，歡喜奉行！
<p/>優曇婆邏經第八竟<note n="m104.83"/>（五千八百九十八字<note n="m104.84"/>）
<sid n="m105"/>　　（一○五） *中阿含因品願經<note n="m105.85"/>第九（ *第二小土城誦）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，有一比丘在遠離獨住，閑居靜處，宴坐思惟，心作是念：世尊慰勞共我語言，為我說法，得具足戒而不廢禪，成就觀行於空靜<note n="m105.86"/>處。於是，比丘作是念已，則於晡時從宴坐起，往詣佛所。
<p/>世尊遙見彼比丘來，因彼比丘故，告諸比丘：「汝等當願世尊慰勞共我語言，為我說法，得具足戒而不廢禪，成就觀行於空靜處。比丘！當願我有親族，令彼因我身壞命終，必昇善處，乃生天上，得具足戒而不廢禪，成就觀行於空 *靜處。比丘！當願諸施我衣被、飲食、床榻、湯藥、諸生活具，令彼此施有大功德，有大光明，獲大果報，得具足戒而不廢禪，成就觀行於空靜處。
<p/>「比丘！當願我能忍飢渴、寒熱、蚊虻、蠅蚤、風日所逼，惡聲、捶杖亦能忍之，身遇諸疾，極為苦痛，至命欲絕，諸不可樂，皆能堪耐，得具足戒而不廢禪，成就觀行於空靜處。比丘！當願我堪耐不樂，若生不樂，心終不著，得具足戒而不廢禪，成就觀行於空靜處。比丘！當願我堪耐恐怖，若生恐怖，心終不著，得具足戒而不廢禪，成就觀行於空 *靜處。比丘！當願我若生三惡不善之念──欲念、恚念、害念，為此三惡不善之念，心終不著，得具足戒而不廢禪，成就觀行於空靜處。
<p/>「比丘！當願我離欲、離惡不善之法，……至得第四禪成就遊，得具足戒而不廢禪，成就觀行於空 *靜處。比丘！當願我三結已盡，得須陀洹，不墮惡法，定趣正覺，極受七有，天上人間七往來已，便得苦邊，得具足戒而不廢禪，成就觀行於空靜處。比丘！當願我三結已盡，淫、怒、癡薄，得一往來天上人間，一往來已，便得苦邊，得具足戒而不廢禪，成就觀行於空靜處。比丘！當願我五下分結盡，生於彼間，便般涅槃，得不退法，不還此世，得具足戒而不廢禪，成就觀行於空 *靜處。
<p/>「比丘！當願我息、解脫，離色得無色，如其像定，身作證成就遊，以慧而觀斷漏、知漏，得具足戒而不廢禪，成就觀行於空 *靜處。比丘！當願我如意足、天耳智、他心智、宿命智、生死智，諸漏已盡而得無漏，心解脫、慧解脫，於現法中自知自覺，自作證成就遊：生已盡，梵行已立，所作已辦，不更受有，知如真，得具足戒而不廢禪，成就觀行於空 *靜處。」
<p/>於是，彼比丘聞佛所說，善受善持，;卽從座<note n="m105.87"/>起，稽首佛足，繞三匝而去。彼比丘受佛此教，閑居靜處，宴坐思惟，修行精勤，心無放逸。因閑居靜處，宴坐思惟，修行精勤，心無放逸故，若族姓子所為，剃除鬚髮，著袈裟衣，至信、捨家、無家、學道者，唯無上梵行訖，於現法中自知自覺，自作證成就遊：生已盡，梵行已立，所作已辦，不更受有，知如真。彼尊者知法已，至得阿羅訶。
<p/>佛說如是，彼諸比丘聞佛所說，歡喜奉行！
<p/>願經第九竟<note n="m105.88"/>（八百六十五字<note n="m105.89"/>）
<sid n="m106"/>　　（一○六） *中阿含因品想經<note n="m106.90"/>第十（ *第二小土城誦）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，世尊告諸比丘：「若有沙門、梵志於地有地想：地;卽是神，地是神所，神是地所。彼計地𣈳是神已，便不知地<note n="m106.91"/>。如是水、火、風、神、天、生<note n="m106.92"/>主、梵天、無煩、無熱。彼於淨有淨想：淨𣈳是神，淨是神所，神是淨所。彼計淨;卽是神已，便不知淨。無量空處、無量識處、無所有處、非有想非無想處、一、別、若干、見、聞、識、知，得觀意所念、意所思，從此世至彼世，從彼世至此世<note n="m106.93"/>。彼於一切有一切想：一切𣈳是神，一切是神所，神是一切所。彼<note n="m106.94"/>計一切𣈳是神已，便不知一切。
<p/>「若有沙門、梵志於地則知地：地非是神，地非神所，神非地所。彼不計地;卽是神已，彼便知地<note n="m106.95"/>。如是水、火、風、神、天、 *生主、梵天、無煩、無熱。彼於淨則知淨：淨非是神，淨非神所，神非淨所。彼不計淨卽是神已，彼便知淨。無量空處、無量識處、無所有處、非有想非無想處、一、別、若干、見、聞、識、知，得觀意所念、意所思，從此世至彼世，從彼世至此世。彼於一切則知一切：一切非是神，一切非神所，神非一切所。彼不計一切; 卽是神已，彼便知一切。
<p/>「我於地則知地：地非是神，地非神所，神非地所。我不計地𣈳是神已，我便知地。如是水、火、風、神、天、 *生主、梵天、無煩、無熱。我於淨則知淨：淨非是神，淨非神所，神非淨所。我不計淨; 卽是神已，我便知淨。無量空處、無量識處、無所有處、非有想非無想處、一、別、若干、見、聞、識、知，得觀意所念、意所思，從此世至彼世，從彼世至此世。我於一切則知一切：一切非是神，一切非神所，神非一切所。我不計一切卽是神已，我便知一切。」
<p/>佛說如是，彼諸比丘聞佛所說，歡喜奉行！
<p/>想經第十竟<note n="m106.96"/>（五百二十六字<note n="m106.97"/>）
<p/>中阿含經卷第二十六（八千九百七十九字<note n="m106.98"/>）
<p/>中阿含因品第九<note n="m106.99"/>竟<note n="m106.100"/>（二萬五千五十六字<note n="m106.101"/>）
　　林品第十<note n="m107.1"/>（有十經）（第二小土城誦<note n="m107.2"/>）
<p/>二林‧觀心二，達‧奴波‧法本，
<p/>優陀羅‧蜜丸，瞿曇彌在後。
<sid n="m107"/>（一○七）中阿含<note n="m107.3"/>林品林經<note n="m107.4"/>（上<note n="m107.5"/>）第一
<p/>我聞如是：
<p/>一時，佛遊舍衛國，在勝林給孤獨園。
<p/>爾時，世尊告諸比丘：「比丘者，依一林住。我依此林住，或無正念便得正念，其心不定而得定心，若不解脫便得解脫，諸漏不盡而得漏盡，不得無上安隱涅槃則得涅槃；學道者所須衣被、飲食、床榻、湯藥<note n="m107.6"/>、諸生活具，彼一切求索，易不難得<note n="m107.7"/>，彼比丘依此林住。依此林住已，若無正念不得正念，其心不定不得定心，若不解脫不得解脫，諸漏不盡不得漏盡，不得<note n="m107.8"/>無上安隱涅槃，然不得涅槃；學道者所須衣被、飲食、床榻、湯藥、諸生活具，彼一切求索，易不難得。彼比丘應作是觀：我出家學道，不為衣被故，不為飲食、床榻、湯藥故，亦不為諸生活具故，然我依此林住，或無正念不得正念，其心不定不得定心，若不解脫不得解脫，諸漏不盡不得漏盡，不得無上安隱涅槃，然不得涅槃；學道者所須衣被、飲食、床榻、湯藥、諸生活具，彼一切求索，易不難得。彼比丘如是觀已，可捨此林去。
<p/>「比丘者，依一林住。我依此林住，或無正念便得正念，其心不定而得定心，若不解脫便得解脫，諸漏不盡而得漏盡，不得無上安隱涅槃則得涅槃；學道者所須衣被、飲食、床榻、湯藥、諸生活具，彼一切求索，易不難得，彼比丘依此林住。依此林住已，或無正念便得正念，其心不定而得定心，若不得<note n="m107.9"/>解脫便得解脫，諸漏不盡而得漏盡，不得無上安隱涅槃則得涅槃；學道者所須衣被、飲食、床榻、湯藥、諸生活具，彼一切求索，甚難可得。彼比丘應作是觀：我出家學道，不為衣被故，不為飲食、床榻、湯藥故，亦不為諸生活具故，然依此林住，或無正念便得正念，其心不定而得定心，若不解脫便得解脫，諸漏不盡而得漏盡，不得無上安隱涅槃則得涅槃；學道者所須衣被、飲食、床榻、湯藥、諸生活具，彼一切求索，甚難可得。彼比丘如是觀已，可住此林。
<p/>「比丘者，依一林住。我依此林住<note n="m107.10"/>，或無正念便得正念，其心不定而得定心，若不解脫便得解脫，諸漏不盡而得漏盡，不得無上安隱涅槃則得涅槃；學道者所須衣被、飲食、床榻、湯藥、諸生活具，彼一切求索，易不難得，彼比丘依此林住<note n="m107.11"/>。依此林住已<note n="m107.12"/>，或無正念不得正念，其心不定不得定心，若不解脫不得解脫，諸漏不盡不得漏盡，不得無上安隱涅槃，然不得涅槃；學道者所須衣被、飲食、床榻、湯藥、諸生活具，彼一切求索，甚難可得。彼比丘應作是觀：我依此林住<note n="m107.13"/>，或無正念不得正念，其心不定不得定心，若不解脫不得解脫，諸漏不盡不得漏盡，不得無上安隱涅槃，然不得涅槃；學道者所須衣被、飲食、床榻、湯藥、諸生活具，彼一切求索，甚難可得。彼比丘如是觀已，卽捨此林，夜半而去，莫與彼別<note n="m107.14"/>。
<p/>「比丘者，依一林住。我依此林住，或無正念便得正念，其心不定而得定心，若不解脫便得解脫，諸漏不盡而得漏盡，不得無上安隱涅槃則得涅槃；學道者所須衣被、飲食、床榻、湯藥、諸生活具，彼一切求索，易不難得，彼比丘依此林住。依此林住已，或無正念便得正念，其心不定而得定心，若不解脫便得解脫，諸漏不盡而得漏盡，不得無上安隱涅槃則得涅槃；學道者所須衣被、飲食、床榻、湯藥、諸生活具，彼一切求索，易不難得。彼比丘應作是觀：我依此林住，或無正念便得正念，其心不定而得定心，若不解脫便得解脫，諸漏不盡而得漏盡，不得無上安隱涅槃則得涅槃；學道者所須衣被、飲食、床榻、湯藥、諸生活具，彼一切求索，易不難得。彼比丘如是觀已，依此林住，乃可終身至其命盡。如依林住，塚<note n="m107.15"/>間、村邑、依於人住<note n="m107.16"/>亦復如是。」
<p/>佛說如是，彼諸比丘聞佛所說，歡喜奉行！
<p/>林經（上<note n="m107.17"/>）第一竟<note n="m107.18"/>（千一百六十五字<note n="m107.19"/>）
<sid n="m108"/>　　（一○八） *中阿含林品林經<note n="m108.20"/>（下<note n="m108.21"/>）第二（第二小土城誦<note n="m108.22"/>）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，世尊告諸比丘：「比丘者，依一林住。我依此林住，或所為出家學道，欲得沙門義，此義於我得<note n="m108.23"/>；學道者所須衣被、飲食、床榻、湯藥、諸生活具，彼一切求索，易不難得，彼比丘依此林住。依此林住已，所為出家學道，欲得沙門義，此義於我不得；學道者所須衣被、飲食、床榻、湯藥、諸生活具，彼一切求索，易不難得。彼比丘應作是觀：我出家學道，不為衣被故，不為飲食、床榻、湯藥故，亦不為諸生活具故，然我依此林住，所為出家學道，欲得沙門義，此義於我不得；學道者所須衣被、飲食、床榻、湯藥、諸生活具，彼一切求索，易不難得。彼比丘如是觀已，可捨此林去。
<p/>「比丘者，依一林住。我依此林住，或所為出家學道，欲得沙門義，此義於我得；學道者所須衣被、飲食、床榻、湯藥、諸生活具，彼一切求索，易不難得，彼比丘依此林住。依此林住已，所為出家學道，欲得沙門義，此義於我得；學道者所須衣被、飲食、床榻、湯藥、諸生活具，彼一切求索，甚難可得。彼比丘應作是觀：我出家學道，不為衣被故，不為飲食、床榻、湯藥故，亦不為諸生活具故，然我依此林住，所為出家學道，欲得沙門義，此義於我得；學道者所須衣被、飲食、床榻、湯藥、諸生活具，彼一切求索，甚難可得。彼比丘如是觀已，可住此林。
<p/>「比丘者，依一林住。我依此林住，或所為出家學道，欲得沙門義，此義於我得；學道者所須衣被、飲食、床榻、湯藥、諸生活具，彼一切求索，易不難得，彼比丘依此林住。依此林住已，所為出家學道，欲得沙門義，此義於我不得；學道者所須衣被、飲食、床榻、湯藥、諸生活具，彼一切求索，甚難可得。彼比丘應作是觀：我依此林住，所為出家學道，欲得沙門義，此義於我不得；學道者所須衣被、飲食、床榻、湯藥、諸生活具，彼一切求索，甚難可得。彼比丘如是觀已，;卽捨此林，夜半而去，莫與彼別。
<p/>「比丘者，依一林住。我依此林住，或所為出家學道，欲得沙門義，此義於我得；學道者所須衣被、飲食、床榻、湯藥、諸生活具，彼一切求索，易不難得，彼比丘依此林住。依此林住已，所為出家學道，欲得沙門義，此義於我得；學道者所須衣被、飲食、床榻、湯藥、諸生活具，彼一切求索，易不難得。彼比丘應作是觀：我依此林住，所為出家學道，欲得沙門義，此義於我得；學道者所須衣被、飲食、床榻、湯藥、諸生活具，彼一切求索，易不難得。彼比丘作<note n="m108.24"/>是觀已，依此林住，乃可終身至其命盡。如依林住， *塚間、村邑、依於人住亦復如是。」
<p/>佛說如是，彼諸比丘聞佛所說，歡喜奉行！
<p/>林經（下<note n="m108.25"/>）第二竟<note n="m108.26"/>（八百三十一字<note n="m108.27"/>）
<sid n="m109"/>　　（一○九） *中阿含林品自觀心經<note n="m109.28"/>（上<note n="m109.29"/>）第三（ *第二小土城誦）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，世尊告諸比丘：「若有比丘不能善觀於他心者，當自善觀察於己心，應學如是。云何比丘善自觀心？比丘者，若有此觀，必多所饒益。我為得內止<note n="m109.30"/>，不得最上慧觀法<note n="m109.31"/>耶？我為得最上慧觀法，不得內止耶？我為不得內止，亦不得最上慧觀法耶？我為得內止，亦得最上慧觀法耶？
<p/>「若比丘觀已，則知我得內止，不得最上慧觀法者，彼比丘得內止已，當求最上慧觀法，彼於後時得內止，亦得最上慧觀法。若比丘觀已，則知我得最上慧觀法，不得內止者，彼比丘住最上慧觀法已，當求內止，彼於後時得最上慧觀法，亦得內止。若比丘觀已，則知我不得內止，亦不得最上慧觀法者，如是比丘不得此善法，為欲得故，便以速求方便，學極精勤，正念正智，忍不令退，猶人為火燒頭、燒衣，急求方便救頭、救衣。如是，比丘不得此善法，為欲得故，便以速求方便，學極精勤，正念正智，忍不令退，彼於後時𣈳得內止，亦得最上慧觀法。若比丘觀已，則知我得內止，亦得最上慧觀法，彼比丘住此善法已，當求漏盡智通作證<note n="m109.32"/>。所以者何？我說不得畜一切衣，亦說得畜一切衣。
<p/>「云何衣我說不得畜？若畜衣便增長惡不善法、衰退善法者，如是衣我說不得畜。云何衣我說得畜？若畜衣便增長善法、衰退惡不善法者，如是衣我說得畜。如衣，飲食、床榻……村邑亦復如是。我說不得狎習<note n="m109.33"/>一切人，亦說得狎習一切人。云何人我說不得狎習？若狎習人便增長惡不善法、衰退善法者，如是人我說不得狎習。云何人我說得與狎習？若狎習人便增長善法、衰退惡不善法者，如是人我說得與狎習。
<p/>「彼可習法知如真，不可習法亦知如真。彼可習法、不可習法知如真已，不可習法便不習，可習法便習。彼不可習法<note n="m109.34"/>不習，可習法習已，便增長善法，衰退惡不善法，是謂比丘善自觀心，善自知心，善取善捨。」
<p/>佛說如是，彼諸比丘聞佛所說，歡喜奉行！
<p/>自觀心經（上<note n="m109.35"/>）第三竟<note n="m109.36"/>（六百三十五字<note n="m109.37"/>）
<sid n="m110"/>　　（一一○） *中阿含林品自觀心經<note n="m110.38"/>（下<note n="m110.39"/>）第四（ *第二小土城誦）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，世尊告諸比丘：「若有比丘不能善觀於他心者，當自善觀察於己心，應學如是。云何比丘善自觀心？比丘者，若有此觀，必多所饒益。我為多行增伺<note n="m110.40"/>？為多行無 *增伺？我為多行瞋恚心？為多行無瞋恚心？我為多行睡眠纏<note n="m110.41"/>？為多行無睡眠纏？我為多行掉<note n="m110.42"/>貢高？為多行無 *掉貢高？我為多行疑惑？為多行無疑惑？我為多行身諍<note n="m110.43"/>？為多行無身諍？我為多行穢汙心？為多行無穢汙心？我為多行信？為多行不信？我為多行精進？為多行懈怠？我為多行念？為多行無念？我為多行定？為多行無定？我為多行惡慧<note n="m110.44"/>？為多行無惡慧？
<p/>「若比丘觀時，則知我多行 *增伺、瞋恚心、睡眠纏、 *掉貢高、疑惑、身諍、穢汙心、不信、懈怠、無念、無定、多行惡慧者。彼比丘欲滅此惡不善法故，便以速求方便，學極精勤，正念正智，忍不令退，猶人為火燒頭、燒衣，急求方便救頭、救衣。如是，比丘欲滅此惡不善法故，便以速求方便，學極精勤，正念正智，忍不令退。若比丘觀時，則知我多行無 *增伺、無瞋恚心、無睡眠纏、無 *掉貢高、無疑惑、無身諍、無穢汙心、有信、有進、有念、有定、多行無惡慧者。彼比丘住此<note n="m110.45"/>善法已，當求漏盡智通作證。所以者何？我說不得畜一切衣，亦說得畜一切衣。
<p/>「云何衣我說不得畜？若畜衣便增長惡不善法、衰退善法者，如是衣我說不得畜。云何衣我說得畜？若畜衣便增長善法、衰退惡不善法者，如是衣我說得畜。如衣，飲食、床榻……村邑亦復如是。我說不得狎習一切人，亦說得狎習一切人。云何人我說不得狎習？若狎習人便增長惡不善法、衰退善法者，如是人我說不得狎習。云何人我說得與狎習？若狎習人便增長善法、衰退惡不善法者，如是人我說得與狎習。
<p/>「彼可習法知如真，不可習法亦知如真。彼可習法、不可習法知如真已，不可習法便不習，可習法便習。彼不可習法不習，可習法習已，便增長善法，衰退惡不善法，是謂比丘善自觀心，善自知心，善取善捨。」
<p/>佛說如是，彼諸比丘聞佛所說，歡喜奉行！
<p/>自觀心經（下<note n="m110.46"/>）第四竟<note n="m110.47"/>（六百六十字<note n="m110.48"/>）
<sid n="m111"/>　　（一一一） *中阿含林品達梵行經<note n="m111.49"/>第五（ *第二小土城誦）
<p/>我聞如是：
<p/>一時，佛遊拘樓瘦，在劍磨瑟曇拘樓都邑。
<p/>爾時，世尊告諸比丘：「我當為汝說法，初妙、中妙、竟亦妙，有文有義，具足清淨，顯現梵行，謂名達梵行<note n="m111.50"/>，能盡諸漏。汝等諦聽！善思念之。」
<p/>時，諸比丘受教而聽。
<p/>世尊告曰：「汝等當知漏，知漏所因生，知漏有報，知漏勝如<note n="m111.51"/>，知漏滅盡，知漏滅道。汝等當知覺<note n="m111.52"/>，知覺所因生，知覺有報，知覺勝如，知覺滅盡，知覺滅道。汝等當知想<note n="m111.53"/>，知想所因生，知想有報，知想勝如，知想滅盡，知想滅道。汝等當知欲<note n="m111.54"/>，知欲所因生，知欲有報，知欲勝如，知欲滅盡，知欲滅道。汝等當知業<note n="m111.55"/>，知業所因生，知業有報，知業勝如，知業滅盡，知業滅道。汝等當知苦<note n="m111.56"/>，知苦所因生，知苦有報，知苦勝如，知苦滅盡，知苦滅道。
<p/>「云何知漏？謂有三漏──欲漏、有漏、無明漏，是謂知漏。云何知漏所因生？謂無明也，因無明則便有漏，是謂知漏所因生。云何知漏有報？謂無明纏者，為諸漏所漬，彼因此受報，或得善處，或得惡處，是謂知漏有報。云何知漏勝如？謂或有漏生地獄中，或有漏生畜生中，或有漏生餓鬼中，或有漏生天上，或有漏生人間，是謂知漏勝如。云何知漏滅盡？謂無明滅，漏便滅，是謂知漏滅盡。云何知漏滅道？謂八支聖道，正見……乃至正定為八，是謂知漏滅道。若比丘如是知漏，知漏所因生，知漏受報，知漏勝如，知漏滅盡，知漏滅道者，是謂達梵行，能盡一切漏。
<p/>「云何知覺？謂有三覺──樂覺、苦覺、不苦不樂覺，是謂知覺。云何知覺所因生？謂更樂<note n="m111.57"/>也，因更樂則便有覺，是謂知覺所因生。云何知覺有報？謂愛<note n="m111.58"/>也，愛為覺報，是謂知覺有報。云何知覺勝如？謂比丘者，覺樂覺時便知覺樂覺，覺苦覺時便知覺苦覺，覺不苦不樂覺時便知覺不苦不樂覺；樂身、苦身、不苦不樂身，樂心、苦心、不苦不樂心，樂食、苦食、不苦不樂食，樂無食、苦無食、不苦不樂無食，樂欲、苦欲、不苦不樂欲，樂無欲覺<note n="m111.59"/>、苦無欲覺、不苦不樂無欲覺時，便知覺不苦不樂無欲覺，是謂知覺勝如。云何知覺滅盡？謂更樂滅，覺便滅，是謂知覺滅盡。云何知覺滅道？謂八支聖道，正見……乃至正定為八，是謂知覺滅道。若比丘如是知覺，知覺所因生，知覺有報，知覺勝如，知覺滅盡，知覺滅道者，是謂達梵行，能盡一切覺。
<p/>「云何知想？謂有四想。比丘者，小想亦知，大想亦知，無量想亦知，無所有處想亦知，是謂知想。云何知想所因生？謂更樂也，因更樂則便有想，是謂知想所因生。云何知想有報？謂說也，隨其想便說，是謂知想有報<note n="m111.60"/>。云何知想勝如？謂或有想想色，或有想想聲，或有想想香，或有想想味，或有想想觸，是謂知想勝如。云何知想滅盡？謂更樂滅想便滅，是謂知想滅盡。云何知想滅道？謂八支聖道，正見……乃至正定為八，是謂知想滅道。若比丘如是知想，知想所因生，知想有報，知想勝如，知想滅盡，知想滅道者，是謂達梵行，能盡一切想。
<p/>「云何知欲？謂有五欲功德<note n="m111.61"/>，可愛、可喜、美色、欲想應、甚可樂<note n="m111.62"/>。云何為五？眼知色，耳知聲，鼻知香，舌知味，身知觸，是謂知欲。云何知欲所因生？謂更樂也，因更樂則便有欲，是謂知欲所因生。云何知欲有報？謂隨欲種愛樂，著而住彼，因此受報有福處、無福處、不動處<note n="m111.63"/>，是謂知欲有報。云何知欲勝如？謂或有欲欲色，或有欲欲聲，或有欲欲香，或有欲欲味，或有欲欲觸，是謂知欲勝如。云何知欲滅盡？謂更樂滅欲便滅，是謂知欲滅盡。云何知欲滅道？謂八支聖道，正見……乃至正定為八，是謂知欲滅道。若比丘如是知欲，知欲所因生，知欲受報，知<note n="m111.64"/>欲勝如，知欲滅盡，知欲滅道者，是謂達梵行，能盡一切欲。
<p/>「云何知業？謂有二業──思、已思業<note n="m111.65"/>，是謂知業。云何知業所因生？謂更樂也，因更樂則便有業，是謂知業所因生。云何知業有報？謂或有業黑<note n="m111.66"/>有黑報，或有業白<note n="m111.67"/>有白報，或有業黑白黑白報，或有業不黑不白無報，業業盡，是謂知業有報。云何知業勝如？謂或有業生地獄中，或有業生畜生中，或有業生餓鬼中，或有業生天上，或有業生人間，是謂知業勝如。云何知業滅盡？謂更樂滅業便滅，是謂知業滅盡。云何知業滅道？謂八支聖道，正見……乃至正定為八，是謂知業滅道。若比丘如是知業，知業所因生，知業有報，知業勝如，知業滅盡，知業滅道者，是謂達梵行，能盡一切業。
<p/>「云何知苦？謂生苦、老苦、病苦、死苦、怨憎會苦、愛別離苦、所求不得苦、略五盛陰苦，是謂知苦。云何知苦所因生？謂愛也，因愛生苦，是謂知苦所因生。云何知苦有報？謂或有苦微遲滅，或有苦微疾滅，或有苦盛遲滅，或有苦盛疾滅，苦苦盡，是謂知苦有報。云何知苦勝如？謂不多聞愚癡凡夫，不遇善知識，不御聖法，身<note n="m111.68"/>生覺極苦甚重苦，命將欲絕，出此從外，更求於彼。或有沙門、梵志持一句咒，或二、三、四、多句咒，或持百句咒，彼<note n="m111.69"/>治我苦，如是因求生苦，因集<note n="m111.70"/>生苦，苦滅，是謂知苦勝如。云何知苦滅盡？謂愛滅苦便滅，是謂知苦滅盡。云何知苦滅道？謂八支聖道，正見……乃至正定為八，是謂知苦滅道。若比丘如是知苦，知苦所因生，知苦有報，知苦勝如，知苦滅盡，知苦滅道者，是謂達梵行，能盡一切苦。」
<p/>佛說如是，彼諸比丘聞佛所說，歡喜奉行！
<p/>達梵行經第五竟<note n="m111.71"/>（一千六百四十二字<note n="m111.72"/>）
<sid n="m112"/>　　（一一二） *中阿含林品阿奴波經<note n="m112.73"/>第六（ *第二小土城誦）
<p/>我聞如是：
<p/>一時，佛遊跋耆瘦<note n="m112.74"/>，在阿奴波跋耆都邑。
<p/>爾時，世尊則於晡時從宴坐起，堂上來下，告曰：「阿難！共汝往至阿夷羅惒帝河<note n="m112.75"/>浴。」
<p/>尊者阿難白曰：「唯然。」
<p/>於是，世尊將尊者阿難往至阿夷羅 *惒帝河，脫衣岸上，便入水浴。浴已還出，拭體著衣。
<p/>爾時，尊者阿難執扇扇佛，於是，世尊迴顧告曰：「阿難！提  *惒達哆<note n="m112.76"/>以放逸故，墮極苦難，必至惡處，生地獄中，住至一劫<note n="m112.77"/>不可救濟。阿難！汝不曾從諸比丘聞，謂我一向記提  *惒達哆必至惡處，生地獄中，住至一劫不可救濟耶？」
<p/>尊者阿難白曰：「唯然。」
<p/>爾時，有一比丘語尊者阿難：「世尊以他心智知提  *惒達哆心故。一向記提 *惒達哆必至惡處，生地獄中，住至一劫不可救濟耶？」
<p/>世尊告曰：「阿難！彼比丘或有小，或有中，或有大，或年少不自知。所以者何？如來已一向記彼故有疑惑。阿難！我不見此世，天及魔、梵、沙門、梵志，從人至天，謂我一向記如提  *惒達哆。所以者何？阿難！我一向記提  *惒達哆必至惡處，生地獄中，住至一劫不可救濟。阿難！若我見提  *惒達哆有白淨法如一毛許<note n="m112.78"/>，我便不一向記提  *惒達哆必至惡處，生地獄中，住至一劫不可救濟。阿難！我以不見提 *惒達哆有白淨法如一毛許，是故我一向記提  *惒達哆必至惡處，生地獄中，住至一劫不可救濟。
<p/>「阿難！猶去村不遠有大深廁，或人墮中，沒在其底，若人來，為起大慈哀，憐念愍傷，求義及饒益，求安隱快樂。彼人來已，旋轉視之而作是說：『此人可得一處如毛髮許，糞所不汙，令我得捉挽出之耶？』彼遍觀視，不見此人有一淨處如毛髮許，糞所不汙，可得手捉挽出之也。如是，阿難！若我見提惒達哆有白淨法如一毛者，我不一向記提惒達哆必至惡處，生地獄中，住至一劫不可救濟。阿難！以我不見提惒達哆有白淨法如一毛許，是故我一向記提惒達哆必至惡處，生地獄中，住至一劫不可救濟。」
<p/>於是，尊者阿難啼泣，以手抆淚，白曰：「世尊！甚奇！甚特！謂世尊一向記提惒達哆必至惡處，生地獄中，住至一劫不可救濟。」
<p/>世尊告曰：「如是，阿難！如是，阿難！我一向記提惒達哆必至惡處，生地獄中，住至一劫不可救濟。阿難！若汝從如來聞大人根智分別者，必得上信如來而懷歡喜。」
<p/>於是，尊者阿難叉手向佛，白曰：「世尊！今正是時。善逝！今正是時。若世尊為諸比丘說大人根智分別者，諸比丘從世尊聞，當善受持！」
<p/>世尊告曰：「阿難！諦聽！善思念之，我今為汝說大人根智分別。」
<p/>尊者阿難受教而聽。
<p/>世尊告曰：「阿難！如來以他心智觀他人心，知此人成就善法，亦成就不善法。如來後時以他心智復觀此人心，知此人滅善法，生不善法。此人善法已滅，不善法已生，餘有善根而不斷絕，從此善根當復更生善，如是此人得清淨法。阿難！猶如平旦日初，出時闇滅明生，阿難！於意云何？日轉昇上，至于食時，闇已滅，明已生耶？」
<p/>尊者阿難白曰：「爾也，世尊！」
<p/>「如是，阿難！如來以他心智觀他人心，知此人成就善法，亦成就不善法。如來後時以他心智復觀此人心，知此人滅善法，生不善法。此人善法已滅，不善法已生，餘有善根而不斷絕，從是善根當復更生善，如是此人得清淨法。阿難！猶如穀種，不壞不破，不腐不剖，不為風熱所傷，秋時密藏。若彼居士善治良田，以種灑中，隨時雨溉，阿難！於意云何？此種寧得轉增長不？」
<p/>尊者阿難白曰：「爾也，世尊！」
<p/>「如是，阿難！如來以他心智觀他人心，知此人成就善法，亦成就不善法。如來後時以他心智復觀此人心，知此人滅善法，生不善法。此人善法已滅，不善法已生，餘有善根而不斷絕，從是善根當復更生善，如是此人得清淨法。阿難！是謂如來大人根智，如是如來正知諸法本。
<p/>「復次，阿難！如來以他心智觀他人心，知此人成就善法，亦成就不善法。如來後時以他心智復觀此人心，知此人滅善法，生不善法。此人善法已滅，不善法已生，餘有善根而未斷絕，必當斷絕，如是此人得衰退法。阿難！猶如下晡<note n="m112.79"/>日垂沒時，明滅闇生，阿難！於意云何？彼日已沒，明已滅，闇已生耶？」
<p/>尊者阿難白曰：「爾也，世尊！」
<p/>「如是，阿難！如來以他心智觀他人心，知此人成就善法，亦成就不善法。如來後時以他心智復觀此人心，知此人滅善法，生不善法。此人善法已滅，不善法已生，餘有善根而未斷絕，必當斷絕，如是此人得衰退法。阿難！猶如穀種，不壞不破，不腐不剖，不為風熱所傷，秋時密藏。若彼<note n="m112.80"/>居士善治良田，以種灑中，雨不隨時，阿難！於意云何？此種寧得轉增長耶？」
<p/>尊者阿難白曰：「不也，世尊！」
<p/>「如是，阿難！如來以他心智觀他人心，知此人成就善法，亦成就不善法。如來後時以他心智復觀此人心，知此人滅善法，生不善法。此人善法已滅，不善法已生，餘有善根而未斷絕，必當斷絕，如是此人得衰退法。阿難！是謂如來大人根智，如是如來正知諸法本。
<p/>「復次，阿難！如來以他心智觀他人心，我不見此人有白淨法如一毛許，此人惡不善法一向充滿穢汙，為當來有本煩熱苦報、生老病死因，如是此人身壞命終，必至惡處，生地獄中。阿難！猶如種子，腐壞破剖，為風熱所傷，秋時不密藏。若彼居士非是良田，又不善治，便下種子，雨不隨時，阿難！於意云何？此種寧得轉增長耶？」
<p/>尊者阿難白曰：「不也，世尊！」
<p/>「如是，阿難！如來以他心智觀他人心，我不見此人有白淨法如一毛許，此人惡不善法一向充滿穢汙，為當來有本煩熱苦報、生老病死因，如是此人身壞命終，必至惡處，生地獄中。阿難！是謂如來大人根智，如是如來正知諸法本。」
<p/>於是，尊者阿難叉手向佛，白曰：「世尊已說如此三種之人，寧可更說異三種人耶？」
<p/>世尊告曰：「可說也，阿難！如來以他心智觀他人心，知此人成就不善法，亦成就善法。如來後時以他心智復觀此人心，知此人滅不善法而生善法。此人不善法已滅，善法已生，餘有不善根而不斷絕，從是不善根當復更生不善，如是此人得衰退法。阿難！猶如然<note n="m112.81"/>火，始然之時，盡然一㷿<note n="m112.82"/>，彼或有人益以燥草，足以槁木<note n="m112.83"/>，阿難！於意云何？彼火寧轉增熾盛耶？」
<p/>尊者阿難白曰：「爾也，世尊！」
<p/>「如是，阿難！如來以他心智觀他人心，知此人成就不善法，亦成就善法。如來後時以他心智復觀此人心，知此人滅不善法而生善法。此人不善法已滅，善法已生，餘有不善根而不斷絕，從是不善根當復更生不善，如是此人得衰退法。阿難！是謂如來大人根智，如是如來正知諸法本。
<p/>「復次，阿難！如來以他心智觀他人心，成就不善法，亦成就善法。如來後時以他心智復觀此人心，知此人滅不善法而生善法。此人不善法已滅，善法已生，餘有不善根而未斷絕，必當斷絕，如是此人得清淨法。阿難！猶如然火熾然之時，盡然一 *㷿，彼或有人從此盛火，置平淨地，或著石上，阿難！於意云何？彼火寧轉增熾盛耶？」
<p/>尊者阿難白曰：「不也，世尊！」
<p/>「如是，阿難！如來以他心智觀他人心，知此人成就不善法，亦成就善法。如來後時以他心智復觀此人心，知此人滅不善法而生善法。此人不善法已滅，善法已生，餘有不善根而未斷絕，必當斷絕，如是此人得清淨法。阿難！是謂如來大人根智，如是如來正知諸法本。
<p/>「復次，阿難！如來以他心智觀他人心，我不見此人有黑業如一毛許，此人善法一向充滿與樂樂報，必生樂處而得長壽，如是此人𣈳於現世必得般涅槃。阿難！猶如火炭，久滅已冷，彼或有人雖益以燥草，足以槁木，阿難！於意云何？彼死火炭寧可復得熾然之耶？」
<p/>尊者阿難白曰：「不也，世尊！」
<p/>「如是，阿難！如來以他心智觀他人心，我不見此人有黑業如一毛許，此人善法一向充滿與樂樂報，必生樂處而得長壽，如是此人𣈳於現世必得般涅槃。阿難！是謂如來大人根智，如是如來正知諸法本。
<p/>「阿難！前說三人者，第一人得清淨法，第二人得衰退法，第三人身壞命終，必至惡處，生地獄中；後說三人者，第一人得衰退法，第二人得清淨法，第三人;卽於現世得般涅槃。阿難！我已為汝說大人根智，如尊師所為弟子起大慈哀，憐念愍傷，求義及饒益，求安隱快樂，我今已作。汝等當復自作，至無事處、山林樹下、空安靜處，宴坐思惟，勿得放逸！勤加精進，莫令後悔！此是我之教敕，是我訓誨。」
<p/>佛說如是，彼諸比丘聞佛所說，歡喜奉行！
<p/>阿奴波經第六竟<note n="m112.84"/>（二千六百四十六字<note n="m112.85"/>）
<p/>中阿含經卷第二十七（七千五百八十二字<note n="m112.86"/>）<note n="m112.87"/>  
<sid n="m113"/>　　（一一三）中阿含<note n="m113.1"/>林品諸法本經<note n="m113.2"/>第七（第二小土城誦<note n="m113.3"/>）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，世尊告諸比丘：「若諸異學來問汝等：『一切諸法以何為本？』汝等應當如是答彼：『一切諸法以欲為本。』彼若復問：『以何為和？』當如是答：『以更樂為和。』彼若復問：『以何為來？』當如是答：『以覺<note n="m113.4"/>為來。』彼若復問：『以何為有？』當如是答：『以思想為有。』彼若復問：『以何為上主？』當如是答：『以念為上主。』彼若復問：『以何為前？』當如是答：『以定<note n="m113.5"/>為前。』彼若復問：『以何為上？』當如是答：『以慧為上。』彼若復問：『以何為真？』當如是答：『以解脫為真。』彼若復問：『以何為訖？』當如是答：『以涅槃<note n="m113.6"/>為訖。』是為比丘欲為諸法本，更樂為諸法和，覺為諸法來，思想為諸法有，念為諸法上主，定為諸法前，慧為諸法上，解脫為諸法真，涅槃為諸法訖，是故比丘當如是學。
<p/>「習出家學道心，習無常想，習無常苦想，習苦無我想，習不淨想，習惡食想，習一切世間不可樂想，習死想，知世間好惡，習如是想心；知世間習有，習如是想心；知世間習、滅、味、患、出要如真，習如是想心。若比丘得習出家學道心者，得習無常想，得習無常苦想，得習苦無我想，得習不淨想，得習惡食想，得習一切世間不可樂想，得習死想，知世間好惡，得習如是想心；知世間習有，得習如是想心；知世間習、滅、味、患、出要如真，得習如是想心者，是謂比丘斷愛除結，正知正觀諸法已，便得苦邊。」
<p/>佛說如是，彼諸比丘聞佛所說，歡喜奉行！
<p/>諸法本經第七竟<note n="m113.7"/>（四百五十七字<note n="m113.8"/>）
<sid n="m114"/>　　（一一四）中阿含<note n="m114.9"/>林品優陀羅經<note n="m114.10"/>第八（第二小土城誦<note n="m114.11"/>）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，世尊告諸比丘：「優陀羅羅摩子<note n="m114.12"/>，彼在眾中，數如是說：『於此生中，觀此覺此，不知癰本，然後具知癰本<note n="m114.13"/>。』優陀羅羅摩子無一切知自稱一切知，實無所覺自稱有覺。優陀羅羅摩子，如是見、如是說：『有者，是病、是癰、是刺。設無想者，是愚癡也。若有所覺，是止息、是最妙，謂乃至非有想非無想處。』彼自樂身，自受於身，自著身已，修習乃至非有想非無想處，身壞命終，生非有想非無想天中。彼壽盡已，復來此間，生於狸中。此比丘正說者於此生中，觀此覺此，不知癰<note n="m114.14"/>本，然後具知癰本。
<p/>「云何比丘正觀耶？比丘者，知六更觸<note n="m114.15"/>，知習、知滅、知味、知患、知出要，以慧知如真，是謂比丘正觀也。云何比丘覺？比丘者，知三覺<note n="m114.16"/>，知習、知滅、知味、知患、知出要，以慧知如真，是謂比丘覺。云何比丘不知癰本，然後具知癰本？比丘者，知有愛滅，拔其根本，至竟不復生，是謂比丘不知癰本，然後具知癰本。癰者，謂此身也，色;麁四大<note n="m114.17"/>，從父母生，飲食長養，衣被按摩，澡浴強忍，是無常法、壞法、散法，是謂癰也。癰本者，謂三愛也，欲愛、色愛、無色愛，是謂癰本。癰一切漏者，謂六更觸處也，眼漏視色，耳漏聞聲，鼻漏嗅香，舌漏嘗味，身漏覺觸，意漏知諸法，是謂癰一切漏。
<p/>「比丘！我已為汝說癰說癰本，如尊師所為弟子起大慈哀，憐念愍傷，求義及饒益，求安隱快樂者，我今已作。汝等亦當復自作，至無事處、山林樹下、空安靜處，燕<note n="m114.18"/>坐思惟，勿得放逸！勤加精進，莫令後悔！此是我之教敕，是我訓誨。」
<p/>佛說如是，彼諸比丘聞佛所說，歡喜奉行！
<p/>優陀羅經第八竟<note n="m114.19"/>（五百一十四字<note n="m114.20"/>）
<sid n="m115"/>　　（一一五） *中阿含林品蜜丸喻經<note n="m115.21"/>第九（ *第二小土城誦）
<p/>我聞如是：
<p/>一時，佛遊釋羇瘦<note n="m115.22"/>，在迦維羅衛<note n="m115.23"/>。
<p/>爾時，世尊過夜平旦，著衣持鉢，為乞食故，入 *迦維羅衛。食訖，中後收舉衣鉢，澡洗手足，以尼師壇著於肩上，往詣竹林釋迦寺中，入彼大林，至一樹下敷尼師檀<note n="m115.24"/>，結跏<note n="m115.25"/>趺坐。
<p/>於是，執杖釋<note n="m115.26"/>拄<note n="m115.27"/>杖而行，中後彷徉，往詣佛所，共相問訊，拄杖立佛前，問世尊曰：「沙門瞿曇！以何為宗本？說何等法？」
<p/>世尊答曰：「釋！若一切世間，天及魔、梵、沙門、梵志，從人至天，使不鬪諍，修習離欲清淨梵行<note n="m115.28"/>，捨離諂曲，除悔，不著有、非有，亦無想，是我宗本，說亦如是。」
<p/>於是，執杖釋聞佛所說不是不非，執杖釋奮頭而去。
<p/>於是，世尊執杖釋去後不久，則於晡時，從燕<note n="m115.29"/>坐起，往詣講堂，比丘眾前敷座而坐，告諸比丘：「我今平旦著衣持鉢，為乞食故，入 *迦維羅衛。食訖，中後收舉衣鉢，澡洗手足，以尼師 *檀著於肩上，往詣竹林釋迦寺中，入彼大林，至一樹下敷尼師 *檀，結跏趺坐。於是，執杖釋 *拄杖而行，中後彷徉，來詣我所，共相問訊。 *拄杖立我前，問我曰：『沙門瞿曇！以何為宗本？說何等法？』我答曰：『釋！若一切世間，天及魔、梵、沙門、梵志，從人至天，使不鬪諍，修習離欲清淨梵 *行，捨離諂曲，除悔，不著有、非有，亦無想，是我宗本，說亦如是。』彼執杖釋聞我所說不是不非，執杖釋奮頭而去。」
<p/>於是，有一比丘𣈳從座<note n="m115.30"/>起，偏<note n="m115.31"/>袒著衣，叉手向佛，白曰：「世尊！云何一切世間，天及魔、梵、沙門、梵志，從人至天，使不拟諍？云何修習離欲，得清淨梵 *行？云何捨離諂曲，除悔，不著有、非有，亦無想耶？」
<p/>世尊告曰：「比丘！若人所因念，出家學道，思想修習，及過去、未來、今現在法，不愛、不樂、不著、不住，是說苦邊。欲使、恚使、有使、慢使、無明使、見使、疑使<note n="m115.32"/>、鬪諍、憎嫉、諛諂、欺誑、妄言、兩舌及無量惡不善之法，是說苦邊<note n="m115.33"/>。」
<p/>佛說如是，卽從座<note n="m115.34"/>起，入室 *燕坐。
<p/>於是，諸比丘便作是念：諸賢當知世尊略說此義，不廣分別，𣈳從 *座起，入室*燕坐。若人所因念，出家學道，思想修習，及過去、未來、今現在法，不愛、不樂、不著、不住，是說苦邊。欲使、恚使、有使、慢使、無明使、見使、疑使、鬪諍、憎嫉、諛諂、欺誑、妄言、兩舌及無量惡不善之法，是說苦邊。彼復作是念：諸賢誰能廣分別世尊向所略說義？彼復作是念：尊者大迦旃延<note n="m115.35"/>常為世尊之所稱譽，及諸智梵行人。尊者大迦旃延能廣分別世尊向所略說義。諸賢共往詣尊者大迦旃延所，請說此義，若尊者大迦旃延為分別者，我等當善受持！
<p/>於是，諸比丘往詣尊者大迦旃延所，共相問訊，卻坐一面，白曰：「尊者大迦旃延！當知世尊略說此義，不廣分別，卽從 *座起，入室 *燕坐。比丘！若人所因念，出家學道，思想修習，及過去、未來、今現在法，不愛、不樂、不著、不住，是說苦邊。欲使、恚使、有使、慢使、無明使、見使、疑使、鬪諍、憎嫉、諛諂<note n="m115.36"/>、欺誑、妄言、兩舌及無量惡不善之法，是說苦邊。我等便作是念：諸賢誰能廣分別世尊向所略說義？我等復作是念：尊者大迦旃延常為世尊之所稱譽，及諸智梵行人，尊者大迦旃延能廣分別世尊向所略說義，唯願尊者大迦旃延為慈愍故而廣說之！」
<p/>爾時，尊者大迦旃延告曰：「諸賢！聽我說喻，慧者聞喻則解其義。諸賢！猶如有人欲得求實<note n="m115.37"/>，為求實故，持斧入林。彼見大樹成根、莖、節、枝、葉、華、實，彼人不觸根、莖、節、實，但觸枝、葉。諸賢所說亦復如是，世尊現在捨來就我而問此義，所以者何？諸賢！當知世尊是眼、是智、是義、是法、法主、法將，說真諦義，現一切義由彼世尊。諸賢應往詣世尊所而問此義：『世尊！此云何？此何義？』如世尊說者，諸賢等當善受持！」
<p/>時，諸比丘白曰：「唯然，尊者大迦旃延！世尊是眼、是智、是義、是法、法主、法將，說真諦義，現一切義由彼世尊。我等應往詣世尊所而問此義：『世尊！此云何？此何義？』如世尊說者，我等當善受持。然，尊者大迦旃延常為世尊之所稱譽，及諸智梵行人，尊者大迦旃延能廣分別世尊向所略說義，唯願尊者大迦旃延為慈愍故而廣說之！」
<p/>尊者大迦旃延告諸比丘：「諸賢等共聽我所說。諸賢！緣眼及色，生眼識，三事共會，便有更觸<note n="m115.38"/>，緣更觸便有所覺，若所覺便想，若所想便思，若所思便念，若所念便分別。比丘者因是念出家學道，思想修習，此中過去、未來、今現在法，不愛、不樂、不著、不住，是說苦邊。欲使、恚使、有使、慢使、無明使、見使、疑使、拟諍、憎嫉、諛諂、欺誑、妄言、兩舌及無量惡不善之法，是說苦邊。如是耳、鼻、舌、身緣意及法，生意識，三事共會，便有更觸，緣更觸便有所覺，若所覺便想，若所想便思<note n="m115.39"/>，若所思便念<note n="m115.40"/>，若所念便分別。比丘者因是念出家學道，思想修習，此中過去、未來、今現在法，不愛、不樂、不著、不住，是說苦邊。欲使、恚使、有使、慢使、無明使、見使、疑使、鬪諍、憎嫉、諛諂、欺誑、妄言、兩舌及無量惡不善之法，是說苦邊。
<p/>「諸賢！比丘者，除眼、除色、除眼識，有更觸施設更觸者，是處不然。若不施設更觸，有覺施設覺者，是處不然。若不施設覺，有施設念、出家學道、思想修習者，是處不然。如是耳、鼻、舌、身，除意、除法、除意識，有更觸施設更觸者，是處不然。若不施設更觸，有覺施設覺者，是處不然。若不施設覺，有施設念、出家學道、思想修習者，是處不然。
<p/>「諸賢！比丘者，因眼、因色、因眼識，有更觸施設更觸者，必有此處。因施設更觸，有覺施設覺者，必有此處。因施設覺，有施設念、出家學道、思想修習者，必有此處。如是耳、鼻、舌、身，因意、因法、因意識，有更觸施設更觸者，必有此處。因施設更觸，有覺施設覺者，必有此處。因施設覺，有施設念、出家學道、思想修習者，必有此處。諸賢！謂世尊略說此義，不廣分別，卽從 *座起，入室 *燕坐。比丘！若人所因念，出家學道，思想修習，及過去、未來、今現在法，不愛、不樂、不著、不住，是說苦邊。欲使、恚使、有使、慢使、無明使、見使、疑使、鬪諍、憎嫉、諛諂、欺誑、妄言、兩舌及無量惡不善之法，是說苦邊。此世尊略說不廣分別義，我以此句、以此文廣說如是。諸賢！可往向佛具陳，若如世尊所說義者，諸賢等便可受持。」
<p/>於是，諸比丘聞尊者大迦旃延所說，善受持誦，卽從 *座起，遶尊者大迦旃延三匝而去。往詣佛所，稽首作禮，卻坐一面，白曰：「世尊！向世尊略說此義，不廣分別，卽從 *座起，入室宴坐。尊者大迦旃延以此句、以此文而廣說之。」
<p/>世尊聞已，歎曰：「善哉！善哉！我弟子中有眼、有智、有法、有義。所以者何？謂師為弟子略說此義，不廣分別，彼弟子以此句、以此文而廣說之，如迦旃延比丘所說，汝等應當如是受持。所以者何？以說觀義應如是也。比丘！猶如有人因行無事處、山林樹間，忽得蜜丸，隨彼所食而得其味。如是族姓子於我此正法、律，隨彼所觀而得其味，觀眼得味，觀耳、鼻、舌、身，觀<note n="m115.41"/>意得味。」
<p/>爾時，尊者阿難執拂侍佛，於是，尊者阿難叉手向佛，白曰：「世尊！此法名何等？我當云何奉持？」
<p/>世尊告曰：「阿難！此法名為蜜丸喻<note n="m115.42"/>，汝當受持！」
<p/>於是，世尊告諸比丘：「汝等受此蜜丸喻法，當諷誦讀。所以者何？比丘！此蜜丸喻有法有義，梵行之本，趣道<note n="m115.43"/>趣覺，趣於涅槃。若族姓子剃除鬚髮，著袈裟衣，至信、捨家、無家、學道者，當善受持此蜜丸喻。」
<p/>佛說如是，尊者阿難及諸比丘聞佛所說，歡喜奉行！
<p/>蜜丸喻經第九竟<note n="m115.44"/>（二千二百七十二字<note n="m115.45"/>）
<sid n="m116"/>　　（一一六） *中阿含林品瞿曇彌經<note n="m116.46"/>第十（ *第二小土城誦）
<p/>我聞如是：
<p/>一時，佛遊釋羇瘦，在迦維羅衛尼拘類樹園，與大比丘眾俱受夏坐<note n="m116.47"/>。
<p/>爾時，瞿曇彌大愛<note n="m116.48"/>往詣佛所，稽首佛足，卻住一面，白曰：「世尊！女人可得第四沙門果<note n="m116.49"/>耶？因此故，女人於此正法、律中，至信、捨家、無家、學道耶？」
<p/>世尊告曰：「止！止！瞿曇彌！汝莫作是念：女人於此正法、律中，至信、捨家、無家、學道。瞿曇彌！如是汝剃除頭髮，著袈裟衣，盡其形壽，淨修梵行<note n="m116.50"/>。」
<p/>於是，瞿曇彌 *大愛為佛所制，稽首佛足，繞三匝而去。
<p/>爾時，諸比丘為佛治衣，世尊不久於釋羇瘦受夏坐竟，補治衣訖，過三月已，攝衣持鉢，當遊人間。瞿曇彌 *大愛聞諸比丘為佛治衣，世尊不久於釋羇瘦受夏坐竟，補治衣訖，過三月已，攝衣持鉢，當遊人間。瞿曇彌 *大愛聞已，復詣佛所，稽首佛足，卻住一面，白曰：「世尊！女人可得第四沙門果耶？因此故，女人於此正法、律中，至信、捨家、無家、學道耶？」
<p/>世尊亦再告曰：「止！止！瞿曇彌！汝莫作是念：女人於此正法、律中，至信、捨家、無家、學道。瞿曇彌！如是汝剃除頭髮，著袈裟衣，盡其形壽，淨修梵行。」
<p/>於是，瞿曇彌 *大愛再為佛所制，稽首佛足，遶三匝而去。
<p/>彼時，世尊於釋羇瘦受夏坐竟，補治衣訖，過三月已，攝衣持鉢，遊行人間。瞿曇彌 *大愛聞世尊於釋羇瘦受夏坐竟，補治衣訖，過三月已，攝衣持鉢，遊行人間。瞿曇彌 *大愛; 卽與舍夷<note n="m116.51"/>諸老母，俱隨逐佛後，展轉往至那摩提<note n="m116.52"/>，住那摩提揵尼精舍<note n="m116.53"/>。於是，瞿曇彌 *大愛復詣佛所，稽首佛足，卻住一面，白曰<note n="m116.54"/>：「世尊！女人可得第四沙門果耶？因此故，女人於此正法、律中，至信、捨家、無家、學道耶？」
<p/>世尊至三告曰：「止！止！瞿曇彌！汝莫作是念：女人於此正法、律中，至信、捨家、無家、學道。瞿曇彌 *大愛！如是汝剃除頭髮，著袈裟衣，盡其形壽，淨修梵行。」
<p/>於是，瞿曇彌 *大愛三為世尊所制，稽首佛足，繞三匝而去。
<p/>彼時，瞿曇彌 *大愛塗跣汙足，塵土坌體，疲極悲泣，住立門外。尊者阿難見瞿曇彌 *大愛塗跣汙足，塵土坌體，疲極悲泣，住立門外。見已，問曰：「瞿曇彌！以何等故，塗跣<note n="m116.55"/>汙足，塵土坌體，疲極悲泣，住立門外？」
<p/>瞿曇彌 *大愛答曰：「尊者阿難！女人不得於此正法、律中，至信、捨家、無家、學道。」
<p/>尊者阿難語曰：「瞿曇彌！今且住此，我往詣佛，白如是事。」
<p/>瞿曇彌 *大愛白曰：「唯然，尊者阿難！」
<p/>於是，尊者阿難往詣佛所，稽首佛足，叉手向佛，白曰：「世尊！女人可得第四沙門果耶？因此故，女人得於此正法、律中，至信、捨家、無家、學道耶？」
<p/>世尊告曰：「止！止！阿難！汝莫作是念：女人得於此正法、律中，至信、捨家、無家、學道。阿難！若使女人得於此正法、律中，至信、捨家、無家、學道者，令此梵行便不得久住。阿難！猶如人家多女少男者，此家為得轉興盛耶？」
<p/>尊者阿難白曰：「不也，世尊！」
<p/>「如是，阿難！若使女人得於此正法、律中，至信、捨家、無家、學道者，令此梵行不得久住。阿難！猶如稻田及麥田中，有穢<note n="m116.56"/>生者必壞彼田。如是，阿難！若使女人得於此正法、律中，至信、捨家、無家、學道者，令此梵行不得久住。」
<p/>尊者阿難復白曰：「世尊！瞿曇彌 *大愛為世尊多所饒益。所以者何？世尊母亡後，瞿曇彌 *大愛鞠養世尊。」
<p/>世尊告曰：「如是，阿難！如是，阿難！瞿曇彌 *大愛多饒益我，謂母亡後，鞠養於我。阿難！我亦多饒益於瞿曇彌 *大愛。所以者何？阿難！瞿曇彌 *大愛因我故，得歸佛、歸法、歸比丘僧<note n="m116.57"/>，不疑三尊<note n="m116.58"/>及苦、集<note n="m116.59"/>、滅、道，成就於信，奉持禁戒，修學博聞，成就布施而得智慧，離殺、斷殺，離不與取、斷不與取，離邪淫、斷邪淫，離妄言、斷妄言，離酒、斷酒。阿難！若使有人因人故，得歸佛、歸法、歸比丘 *僧，不疑三尊及苦、 *集、滅、道，成就於信，奉持禁戒，修學博聞，成就布施而得智慧，離殺、斷殺，離不與取、斷不與取，離邪淫、斷邪淫，離妄言、斷妄言，離酒、斷酒。阿難！設使此人為供養彼人衣被、飲食、臥具、湯藥、諸生活具
<p/>，至盡形壽，不得報恩。
<p/>「阿難！我今為女人施設八尊師法<note n="m116.60"/>，謂女人不當犯，女人奉持，盡其形壽。阿難！猶如魚師及魚師弟子，深水作塢<note n="m116.61"/>，為守護水，不令流出。如是，阿難！我今為女人說八尊師法，謂女人不當犯，女人奉持，盡其形壽。云何為八？阿難！比丘尼當從比丘求受具足<note n="m116.62"/>，阿難！我為女人施設此第一尊師法，謂女人不當犯，女人奉持，盡其形壽。阿難！比丘尼半月半月往從比丘受教。阿難！我為女人施設此第二尊師法，謂女人不當犯，女人奉持，盡其形壽。
<p/>「阿難！若住止處設無比丘者，比丘尼便不得受夏坐。阿難！我為女人施設此第三尊師法，謂女人不當犯，女人奉持，盡其形壽。阿難！比丘尼受夏坐訖，於兩部眾<note n="m116.63"/>中，當請三事：求見、聞、疑<note n="m116.64"/>。阿難！我為女人施設此第四尊師法，謂女人不當犯，女人奉持，盡其形壽。阿難！若比丘不聽比丘尼問者，比丘尼則不得問比丘經、律、阿毘曇<note n="m116.65"/>；若聽問者，比丘尼得問經、律、阿毘曇。阿難！我為女人施設此第五尊師法，謂女人不當犯，女人奉持，盡其形壽。
<p/>「阿難！比丘尼不得說比丘所犯，比丘得說比丘尼所犯。阿難！我為女人施設此第六尊師法，謂女人不當犯，女人奉持，盡其形壽。阿難！比丘尼若犯僧伽婆尸沙<note n="m116.66"/>，當於兩部眾中，十五日行不慢<note n="m116.67"/>。阿難！我為女人施設此第七尊師法，謂女人不當犯，女人奉持，盡其形壽。阿難！比丘尼受具足雖至百歲，故當向始受具足比丘極下意稽首作禮，恭敬承事，叉手問訊。阿難！我為女人施設此第八尊師法，謂女人不當犯，女人奉持，盡其形壽<note n="m116.68"/>。阿難！我為女人施設此八尊師法，謂女人不當犯，女人奉持，盡其形壽。阿難！若瞿曇彌 *大愛奉持此八尊師法者，是此正法、律中，出家學道，得受具足，作比丘尼。」
<p/>於是，尊者阿難聞佛所說，善受善持，稽首佛足，繞三匝而去。往詣瞿曇彌 *大愛所，語曰：「瞿曇彌！女人得於此正法、律中，至信、捨家、無<note n="m116.69"/>家、學道。瞿曇彌 *大愛！世尊為女人施設此八尊師法，謂女人不當犯，女人奉持，盡其形壽。云何為八？瞿曇彌！比丘尼當從比丘求受具足。瞿曇彌！世尊為女人施設此第一尊師法，謂女人不當犯，女人奉持，盡其形壽。瞿曇彌！比丘尼半月半月往從比丘受教。瞿曇彌！世尊為女人施設此第二尊師法，謂女人不當犯，女人奉持，盡其形壽。
<p/>「瞿曇彌！若住止處無比丘者，比丘尼不得受夏坐。瞿曇彌！世尊為女人施設此第三尊師法，謂女人不當犯，女人奉持，盡其形壽。瞿曇彌！比丘尼受夏坐訖，於兩部眾中當請三事：求見、聞、疑。瞿曇彌！世尊為女人施設此第四尊師法，謂女人不當犯，女人奉持，盡其形壽。瞿曇彌！若比丘不聽比丘尼問者，比丘尼不得問比丘經、律、阿毘曇；若聽問者，比丘尼得問經、律、阿毘曇。瞿曇彌！世尊為女人施設此第五尊師法，謂女人不當犯，女人奉持，盡其形壽。
<p/>「瞿曇彌！比丘尼不得說比丘所犯，比丘得說比丘尼所犯。瞿曇彌！世尊為女人施設此第六尊師法，謂女人不當犯，女人奉持，盡其形壽。瞿曇彌！比丘尼若犯僧伽婆尸沙，當於兩部眾中，十五日行不慢。瞿曇彌！世尊為女人施設此第七尊師法，謂女人不當犯，女人奉持，盡其形壽。瞿曇彌！比丘尼受具足雖至百歲，故當向始受具足比丘極下意稽首作禮，恭敬承事，叉手問訊。瞿曇彌！世尊為女人施設此第八尊師法，謂女人不當犯，女人奉持，盡其形壽。瞿曇彌！世尊為女人施設此八尊師法，謂女人不當犯，女人奉持，盡其形壽。瞿曇彌！世尊如是說：『若瞿曇彌 *大愛奉持此八尊師法者，是此<note n="m116.70"/>正法、律中，出家學道，得受具足，作比丘尼。』」
<p/>於是，瞿曇彌 *大愛白曰：「尊者阿難！聽我說喻，智者聞喻則解其義。尊者阿難！猶剎利女，梵志、居士、工師女，端正姝好，極淨沐浴以香塗身，著明淨衣，種種瓔珞嚴飾其容。或復有人為念彼女，求利及饒益，求安隱<note n="m116.71"/>快樂，以青蓮華<note n="m116.72"/>鬘<note n="m116.73"/>、或瞻蔔華 *鬘<note n="m116.74"/>、或修摩那<note n="m116.75"/>華 *鬘、或婆師<note n="m116.76"/>華 *鬘、或阿提牟多<note n="m116.77"/>華 *鬘持與彼女。彼女歡喜，兩手受之，以嚴其頭。如是尊者阿難！世尊為女人施設此八尊師法，我盡形壽頂受奉持！」
<p/>爾時，瞿曇彌 *大愛於正法、律中，出家學道，得受具足，作比丘尼。彼時瞿曇彌 *大愛於後轉成大比丘尼眾，與諸長老上尊比丘尼為王者所識，久修梵行，共俱往詣尊者阿難所，稽首作禮，卻住一面，白曰：「尊者阿難！當知此諸比丘尼長老上尊為王者所識，久修梵行，彼諸比丘年少新學，晚後出家，入此正法、律甫爾不久。願令此諸比丘為諸比丘尼隨其大小稽首作禮，恭敬承事，叉手問訊。」
<p/>於是，尊者阿難語曰：「瞿曇彌！今且住此，我往詣佛，白如是事。」
<p/>瞿曇彌 *大愛白曰：「唯然，尊者阿難！」
<p/>於是，尊者阿難往詣佛所，稽首佛足，卻住<note n="m116.78"/>一面，叉手向佛，白曰：「世尊！今日瞿曇彌 *大愛與諸比丘尼長老上尊為王者所識，久修梵行，俱來詣我所，稽首我足，卻住一面，叉手語我曰：『尊者阿難！此諸比丘尼長老上尊為王者所識，久修梵行，彼諸比丘年少新學，晚後出家，入此正法、律甫爾不久。願令此諸比丘為諸比丘尼隨其大小稽首作禮，恭敬承事，叉手問訊。』」
<p/>世尊告曰：「止！止！阿難！守護此言，慎莫說是！阿難！若使汝知如我知者，不應說一句，況復如是說？阿難！若使女人不得於正法、律中，至信、捨家、無家、學道者，諸梵志、居士當以衣布地而作是說：『精進沙門可於上行，精進沙門難行而行，令我長夜得利饒益，安隱快樂。』阿難！若女人不得於此正法、律中，至信、捨家、無家、學道者，諸梵志、居士當以頭髮布地<note n="m116.79"/>而作是說：『精進沙門可於上行，精進沙門難行而行，令我長夜得利饒益，安隱快樂。』
<p/>「阿難！若女人不得於此正法、律中，至信、捨家、無家、學道者，諸梵志、居士若見沙門，當以手奉種種飲食，住道邊待<note n="m116.80"/>而作是說：『諸尊！受是食是，可持是去，隨意所用，令我長夜得利饒益，安隱快樂。』阿難！若女人不得於此正法、律中，至信、捨家、無家、學道者，諸信梵志見精進沙門，敬心扶抱，將入於內，持種種財物與精進沙門而作是說：『諸尊！受是可持是去，隨意所用，令我長夜得利饒益，安隱快樂。』
<p/>「阿難！若女人不得於此正法、律中，至信、捨家、無家、學道者，此日月有大如意足，有大威德，有大福祐，有大威神，然於精進沙門威神之德猶不相及，況復死瘦異學耶？阿難！若女人不得於此正法、律中，至信、捨家、無家、學道者，正法當住千年，今失五百歲，餘有五百年。阿難！當知女人不得行五事，若女人作如來、無所著、等正覺，及轉輪王、天帝釋、魔王、大梵天<note n="m116.81"/>者，終無是處。當知男子得行五事，若男子作如來、無所著、等正覺，及轉輪王、天帝釋、魔王、大梵天者，必有是處。」
<p/>佛說如是，尊者阿難及諸比丘聞佛所說，歡喜奉行！
<p/>瞿曇彌經第十竟<note n="m116.82"/>（三千三百五十六字<note n="m116.83"/>）
<p/>中阿含經卷第二十八（六千五百九十九字<note n="m116.84"/>）
<p/>中阿含林品第十<note n="m116.85"/>竟<note n="m116.86"/>（萬四千一百八十二字<note n="m116.87"/>）（第二小土城誦<note n="m116.88"/>訖<note n="m116.89"/>）
　　　大品第十一<note n="m117.1"/>（有二十五經）第三一日誦名念<note n="m117.2"/>（有一品半，合有三十五經<note n="m117.3"/>。）
<p/>柔軟‧龍象‧處，無常‧請‧瞻波，
<p/>二十億‧八難，貧窮‧欲‧福田，
<p/>優婆塞‧怨家，教曇彌‧降魔，
<p/>賴吒‧優婆離，釋問及善生，
<p/>商人‧世間‧福，息止‧至邊‧喻。
<sid n="m117"/>（一一七）中阿含<note n="m117.4"/>大品柔軟經<note n="m117.5"/>第一
<p/>我聞如是：
<p/>一時，佛遊舍衛國，在勝林給孤獨園。
<p/>爾時，世尊告諸比丘：「自我昔日出家學道，為從優遊、從容閑樂、極柔軟<note n="m117.6"/>來。我在父王悅頭檀<note n="m117.7"/>家時，為我造作種種宮殿，春殿、夏殿及以冬殿。為我好遊戲故，去殿不遠，復造種種若干華池，青蓮華池、紅蓮華池、赤蓮華池、白蓮華池。於彼池中植<note n="m117.8"/>種種水華，青蓮華、紅蓮華、赤蓮華、白蓮華，常水常華，使人守護，不通一切。為我好遊戲故，於其池岸 *植種種陸華，修摩那華、婆師華、瞻蔔華、修揵提華、摩頭揵提華、阿提牟多華、波羅頭<note n="m117.9"/>華<note n="m117.10"/>。
<p/>「為我好遊戲故，而使四人沐浴於我；沐浴我已，赤旃檀香用塗我身；香塗身已，著新繒衣，上下、內外、表裏皆新，晝夜常以繖蓋覆我──莫令太子夜為露所沾，晝為日所炙。如常他家麁䵃<note n="m117.11"/>、麥飯、豆羹、薑菜，為第一食，如是我父悅頭檀家最下使人，粳糧餚饌為第一食。
<p/>「復次，若有野田禽獸，最美禽獸：提帝邏惒吒<note n="m117.12"/>、劫賓闍邏<note n="m117.13"/>、奚<note n="m117.14"/>米何𦱾泥奢施<note n="m117.15"/>羅米，如是野田禽獸，最美禽獸，常為我設如是之食。我憶昔時父悅頭檀家，於夏四月昇正殿上，無有男子，唯有女妓而自娛樂。初不來下，我欲出至園觀之時，三十名騎，簡選上乘，鹵簿前後，侍從導引，況復其餘？我有是如意足，此最柔軟。
<p/>「我復憶昔時看田作人止息田上，往詣閻浮樹下，結跏趺坐，離欲、離惡不善之法，有覺、有觀，離生喜、樂，得初禪成就遊。我作是念：不多聞愚癡凡夫自有病法，不離於病，見他人病，憎惡薄賤，不愛不喜<note n="m117.16"/>，不自觀己。我復作是念：我自有病法，不離於病，若我見他病而憎惡薄賤，不愛不 *喜者，我不宜然，我亦有是法故。如是觀已，因不病起貢高者，; 卽便自滅。我復作是念：不多聞愚癡凡夫自有老法，不離於老，見他人老，憎惡薄賤，不愛不 *喜，不自觀己。
<p/>「我復作是念：我自有老法，不離於老，若我見他老而憎惡薄賤，不愛不喜者，我不宜然，我亦有是法故。如是觀已，若因壽起貢高者，卽便自滅。不多聞愚癡凡夫為不病貢高豪貴放逸，因欲生癡，不行梵行；不多聞愚癡凡夫為少壯貢高豪貴放逸，因欲生癡，不行梵行；不多聞愚癡凡夫為壽貢高豪貴放逸，因欲生癡，不行梵行。」
<p/>於是，世尊;卽說頌曰：
<p/>「病法老法，及死亡法，
<p/>如法自有，凡夫見惡。
<p/>若我憎惡，不度此法，
<p/>我不宜然，亦有是法。
<p/>彼如是行，知法離生，
<p/>無病少壯，為壽貢高，
<p/>斷諸貢高，見無欲安。
<p/>彼如是覺，無怖於欲，
<p/>得無有想，行淨梵行。」
<p/>佛說如是，彼諸比丘聞佛所說，歡喜奉行！
<p/>柔軟經第一竟<note n="m117.17"/>（七百九十一字<note n="m117.18"/>）
<sid n="m118"/>　　（一一八） *中阿含大品龍象經<note n="m118.19"/>第二（第三念誦<note n="m118.20"/>）
<p/>我聞如是：
<p/>一時，佛遊舍衛國，在東園鹿子母堂<note n="m118.21"/>。
<p/>爾時，世尊則於晡時從宴<note n="m118.22"/>坐起，堂上來下，告曰：「烏陀夷<note n="m118.23"/>！共汝往至東河澡浴。」
<p/>尊者烏陀夷白曰：「唯然。」
<p/>於是，世尊將尊者烏陀夷往至東河，脫衣岸上，便入水浴。浴已還出，拭體著衣。
<p/>爾時，波斯匿王<note n="m118.24"/>有龍象，名曰念<note n="m118.25"/>，作一切妓樂，歷度<note n="m118.26"/>東河。眾人見已，便作是說：「是龍中龍，為大龍王，為是誰耶<note n="m118.27"/>？」
<p/>尊者烏陀夷<note n="m118.28"/>叉手向佛，白曰：「世尊！象受大身，眾人見已，便作是說：『是龍中龍，為大龍王，為是誰 *耶？』」
<p/>世尊告曰：「如是，烏陀夷！如是，烏陀夷！象受大身，眾人見已，便作是說：『是龍中龍，為大龍王，為是誰 *耶？』烏陀夷！馬、駱駝、牛、驢、胸行<note n="m118.29"/>、人、樹，生大形，烏陀夷<note n="m118.30"/>！眾人見已，便作是說：『是龍中龍，為大龍王，為是誰*耶？』烏陀夷！若有世間，天及魔、梵、沙門、梵志，從人至天，不以身、口、意害者，我說彼是龍。烏陀夷！如來於世間，天及魔，梵、沙門、梵志，從人至天，不以身、口、意害，是故我名龍。」
<p/>於是，尊者烏陀夷叉手向佛，白曰：「世尊！唯願世尊加我威力，善逝加我威力！令我在佛前，以龍相應頌<note n="m118.31"/>頌讚世尊。」
<p/>世尊告曰：「隨汝所欲。」
<p/>於是，尊者烏陀夷在於佛前，以龍相應頌讚世尊曰：
<p/>「正覺生人間，自御得正定；
<p/>修習行梵跡，息意能自樂。
<p/>人之所敬重，超越<note n="m118.32"/>一切法；
<p/>亦為天所敬，無著至真人。
<p/>越度一切結，於林離林去；
<p/>捨欲樂無欲，如石出真金。
<p/>普聞正盡覺，如日昇虛空；
<p/>一切龍中高，如眾山有嶽。
<p/>稱說名大龍，而無所傷害；
<p/>一切龍中龍，真諦無上龍。
<p/>溫潤無有害，此二是龍足；
<p/>苦行及梵行，是謂龍所行。
<p/>大龍信為手，二功德為牙；
<p/>念項智慧頭，思惟分別法。
<p/>受持諸法腹，樂遠離雙臂；
<p/>住善息出入，內心至善定。
<p/>龍行止<note n="m118.33"/>俱定，坐定臥亦定；
<p/>龍一切時定，是謂龍常法。
<p/>無穢家受食，有穢則不受；
<p/>得惡不淨食，捨之如師子。
<p/>所得供養者，為他慈愍受；
<p/>龍食他信施，存命無所著。
<p/>斷除大小結，解脫一切縛；
<p/>隨彼所遊行，心無有繫著。
<p/>猶如白蓮花，水生水長養；
<p/>泥水不能著，妙香<note n="m118.34"/>愛樂色。
<p/>如是最上覺，世生行世間；
<p/>不為欲所染，如華水不著。
<p/>猶如然火熾，不益薪則止；
<p/>無薪火不傳，此火謂<note n="m118.35"/>之滅。
<p/>慧者說此喻，欲令解其義；
<p/>是龍之所知，龍中龍所說。
<p/>遠離淫欲恚，斷癡得無漏；
<p/>龍捨離其身，此龍謂之滅。」
<p/>佛說如是，尊者烏陀夷聞佛所說，歡喜奉行！
<p/>龍象經第二竟<note n="m118.36"/>（七百三十字<note n="m118.37"/>）
<sid n="m119"/>　　（一一九） *中阿含大品說處經<note n="m119.38"/>第三（ *第三念誦）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，世尊告諸比丘：「此有三說處<note n="m119.39"/>，無四無五。若比丘見已，因彼故說而說我見、聞、識、知，比丘說而說是我所知。云何為三？比丘！因過去世說，而說如是過去世時有；比丘！因未來世說，而說如是未來世時有；比丘！因現在世說，而說如是現在世時有<note n="m119.40"/>，是謂三說處，無四無五。若比丘見已，因彼故說而說我見、聞、識、知，比丘說而說是我所知，因所說善習得義，因不說不善習得義。
<p/>「賢聖弟子兩耳一心聽法，彼兩耳一心聽法已，斷一法、修一法、一法作證，彼斷一法、修一法、一法作證已，便得正定。賢聖弟子心得正定已，便斷一切淫、怒、癡。賢聖弟子如是得心解脫，解脫已便知解脫：我生已盡，梵行已立，所作已辦，不更受有，知如真。因其所說有四處，當以觀人，此賢者可共說、不可共說。若使此賢者一向論不一向答者，分別論不分別答者，詰論不詰答者，止論不止答者<note n="m119.41"/>，如是此賢者不得共說，亦不得共論。若使此賢者一向論便<note n="m119.42"/>一向答者，分別論分別答者，詰論詰答者，止論止答者，如是此賢者得共說，亦得共論。
<p/>「復次，因其所說，更有四處，當以觀人，此賢者可共說、不可共說。若使此賢者於處、非處不住者，所知不住者，說喻不住者，道跡不住者<note n="m119.43"/>，如是此賢者不可共說，亦不可共論。若此賢者於處、非處住者，所知住者，說喻住者，道跡住者，如是此賢者可得共說，亦可得共論。因所說時止息口行，捨已所見，捨怨結意，捨欲、捨恚、捨癡、捨慢、捨不語、捨慳嫉、不求勝、不伏他，莫取所失，說義說法。說義說法已，教復教止，自歡喜、令彼歡喜。如是說義，如是說事，是聖說義，是聖說事，謂至竟漏盡。」
<p/>於是，世尊說此頌曰：
<p/>「若有諍論議，雜意懷貢高；
<p/>非聖毀呰<note n="m119.44"/>德，各各相求便。
<p/>但求他過失，意欲降伏彼；
<p/>更互而求勝，聖不如是說。
<p/>若欲得論議，慧者當知時；
<p/>有法亦有義，諸聖論如是。
<p/>慧者如是說，無諍<note n="m119.45"/>無貢高；
<p/>意無有厭足，無結無有漏。
<p/>隨順不顛倒，正知而為說；
<p/>善說則然可，自終不說惡。
<p/>不以諍論議，亦不受他諍；
<p/>知處及說處，是彼之所論。
<p/>如是聖人說，慧者俱得義，
<p/>為現法得樂，亦為後世安；
<p/>當知聰達者，非倒非常說。」
<p/>佛說如是，彼諸比丘聞佛所說，歡喜奉行！
<p/>說處經第三竟<note n="m119.46"/>（七百二十三字<note n="m119.47"/>）
<sid n="m120"/>　　（一二○） *中阿含大品說無常經<note n="m120.48"/>第四（ *第三念誦）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，世尊告諸比丘：「色者無常，無常則苦，苦則非神<note n="m120.49"/>。覺亦無常，無常則苦，苦則非神。想亦無常，無常則苦，苦則非神。行亦無常，無常則苦，苦則非神。識亦無常，無常則苦，苦則非神。是為色無常，覺、想、行、識<note n="m120.50"/>無常，無常則苦，苦則非神。多聞聖弟子作如是觀，修習七道品<note n="m120.51"/>，無礙正思正念。彼如是知、如是見，欲漏心解脫，有漏、無明漏心解脫。解脫已，便知解脫：我<note n="m120.52"/>生已盡，梵行已立，所作已辦，不更受有，知如真。若有眾生及九眾生居<note n="m120.53"/>，乃至有想無想處行餘第一有，於其中間是第一、是大、是勝、是最、是尊、是妙，謂世中阿羅訶<note n="m120.54"/>。所以者何？世中阿羅訶得安隱快樂。」
<p/>於是，世尊說此頌曰：
<p/>「無著第一樂，斷欲無有愛；
<p/>永捨離我慢，裂壞無明網。
<p/>彼得不移動，心中無穢濁；
<p/>不染著世間，梵行得無漏。
<p/>了知於五陰，境界七善法<note n="m120.55"/>；
<p/>大雄遊行處，離一切恐怖<note n="m120.56"/>。
<p/>成就七覺寶<note n="m120.57"/>，具學三種學；
<p/>妙稱上朋友，佛最上真<note n="m120.58"/>子。
<p/>成就十支<note n="m120.59"/>道，大龍極定心；
<p/>是世中第一，彼則無有愛。
<p/>眾事不移動，解脫當來有；
<p/>斷生老病死，所作辦滅漏。
<p/>興起無學智，得身最後邊；
<p/>梵行第一具，彼心不由他。
<p/>上下及諸方，彼無有喜樂<note n="m120.60"/>；
<p/>能為師子吼，世間無上覺。」
<p/>佛說如是，彼諸比丘聞佛所說，歡喜奉行！
<p/>說無常經第四竟<note n="m120.61"/>（四百一十三字<note n="m120.62"/>）
<sid n="m121"/>　　（一二一） *中阿含大品請請經<note n="m121.63"/>第五（下一請字，音慈井反<note n="m121.64"/>。）（ *第三念誦）
<p/>我聞如是：
<p/>一時，佛遊王舍城，在竹林迦<note n="m121.65"/>蘭哆園，與大比丘眾五百人俱，共受夏坐。
<p/>爾時，世尊月十五日，說從解脫<note n="m121.66"/>相請請<note n="m121.67"/>時，在比丘眾前敷座而坐，告諸比丘「我是梵志，而得滅訖，無上醫王。我今受身，最是後邊<note n="m121.68"/>。我是梵志，得滅訖後，無上醫王。我今受身，最是後邊，謂汝等輩是我真子，從口而生，法法所化。謂汝等輩是我真子，從口而生，法法所化，汝當教化，轉相教訶。」
<p/>爾時，尊者舍梨子亦在眾中，於是，尊者舍梨子卽從座<note n="m121.69"/>起，偏袒著衣，叉手向佛，白曰：「世尊！嚮<note n="m121.70"/>之所說：『我是梵志，而得滅訖，無上醫王。我今受身，最是後邊。我是梵志，得滅訖後，無上醫王。我今受身，最是後邊，謂汝等輩是我真子，從口而生，法法所化。謂汝等輩是我真子，從口而生，法法所化，汝當教化，轉相教訶。』世尊諸不調者令得調御，諸不息者令得止息，諸不度者而令得度，諸不解脫者令得解脫，諸不滅訖者令得滅訖，未得道者令其得道，不施設梵行者<note n="m121.71"/>令施設梵行，知道、覺道、識道、說道。世尊弟子於後得法，受教、受訶，受教、訶已，隨世尊語，;卽便趣行，得如其意。善知正法，唯然，世尊不嫌我身、口、意行耶？」
<p/>彼時，世尊告曰：「舍梨子！我不嫌汝身、口、意行。所以者何？舍梨子！汝有聰慧、大慧、速慧、捷慧、利慧、廣慧、深慧、出要慧、明達慧<note n="m121.72"/>。舍梨子！汝成就實慧。舍梨子！猶轉輪王而有太子，不越教已，則便受拜父王所傳，而能復傳。如是，舍梨子！我所轉法輪，汝復能轉。舍梨子！是故我不嫌汝身、口、意行。」
<p/>尊者舍梨子復再叉手向佛，白曰：「唯然，世尊不嫌我身、口、意行。世尊不嫌此五百比丘身、口、意行耶？」
<p/>世尊告曰：「舍梨子！我亦不嫌此五百比丘身、口、意行。所以者何？舍梨子！此五百比丘盡得無著，諸漏已盡，梵行已立，所作已辦，重擔已捨，有結已盡，而得善義正智正解脫。唯除一比丘，我亦本已記於現法中得究竟智：生已盡，梵行已立，所作已辦，不更受有，知如真。舍梨子！是故我不嫌此五百比丘身、口、意行。」
<p/>尊者舍梨子復三叉手向佛，白曰：「唯然，世尊不嫌我身、口、意行，亦不嫌此五百比丘身、口、意行。世尊！此五百比丘幾比丘得三明達<note n="m121.73"/>？幾比丘得俱解脫<note n="m121.74"/>？幾比丘得慧解脫<note n="m121.75"/>耶？」
<p/>世尊告曰：「舍梨子！此五百比丘，九十比丘得三明達，九十比丘得俱解脫，餘比丘得慧解脫。舍梨子！此眾無枝無葉，亦無節戾<note n="m121.76"/>，清淨真實，得正住立。」
<p/>爾時，尊者傍耆舍<note n="m121.77"/>亦在眾中，於是，尊者傍耆舍;卽從 *座起，偏袒著衣，叉手向佛，白曰：「唯然，世尊加我威力，唯願善逝加我威力，令我在佛及比丘眾前，以如義相應而作讚頌<note n="m121.78"/>。」
<p/>世尊告曰：「傍耆舍！隨汝所欲。」
<p/>於是，尊者傍耆舍在佛及比丘眾前，以如義相應而讚頌曰：
<p/>「今十五請日<note n="m121.79"/>，集坐五百眾；
<p/>斷除諸結縛，無礙有盡仙。
<p/>清淨光明照，解脫一切有；
<p/>生老病死盡，漏滅所作辦。
<p/>掉<note n="m121.80"/>悔及疑結，慢有<note n="m121.81"/>漏<note n="m121.82"/>已盡；
<p/>拔斷愛結刺，上醫無復有。
<p/>勇猛如師子，一切恐畏除；
<p/>已度於生死，諸漏已滅訖。
<p/>猶如轉輪王，羣臣所圍繞；
<p/>悉領一切地，乃至於大海。
<p/>如是勇猛伏，無上商人主；
<p/>弟子樂恭敬，三達離死怖。
<p/>一切是佛子，永除枝葉節；
<p/>轉無上法輪，稽首第一尊<note n="m121.83"/>。」
<p/>佛說如是，彼諸比丘聞佛所說，歡喜奉行！
<p/>請請經第五竟<note n="m121.84"/>（千一十三字<note n="m121.85"/>）
<sid n="m122"/>　　（一二二） *中阿含大品瞻波經<note n="m122.86"/>第六（ *第三念誦）
<p/>我聞如是：
<p/>一時，佛遊瞻波<note n="m122.87"/>，在恒伽池<note n="m122.88"/>邊。
<p/>爾時，世尊月十五日說從解脫時，於比丘眾前敷座而坐。世尊坐已，卽便入定，以他心智觀察眾心。觀眾心已，至初夜<note n="m122.89"/>竟，默<note n="m122.90"/>然而坐。於是，有一比丘<note n="m122.91"/>卽從 *座起，偏袒著衣，叉手向佛，白曰：「世尊！初夜已訖，佛及比丘眾集坐來久，唯願世尊說從解脫！」
<p/>爾時，世尊 *默然不答。於是，世尊復至中夜 *默然而坐，彼一比丘再從 *座起，偏袒著衣，叉手向佛，白曰：「世尊！初夜已過，中夜將訖，佛及比丘眾集坐來久，唯願世尊說從解脫！」
<p/>世尊亦再 *默然不答。於是，世尊復至後夜 *默然而坐，彼一比丘三從座<note n="m122.92"/>起，偏袒著衣，叉手向佛，白曰：「世尊！初夜既過，中夜復<note n="m122.93"/>訖，後夜垂盡，將向欲明，明出不久<note n="m122.94"/>，佛及比丘眾集坐極久，唯願世尊說從解脫！」
<p/>爾時，世尊告彼比丘：「於此眾中有一比丘已為不淨。」
<p/>彼時，尊者大目揵連亦在眾中，於是，尊者大目揵連便作是念：世尊為何比丘而說此眾中有一比丘已為不淨？我寧可入如其像<note n="m122.95"/>定，以如其像定他心之智觀察眾心。
<p/>尊者大目揵連卽入如其 *像定，以如其 *像定他心之智觀察眾心。尊者大目揵連便知世尊所為比丘說此眾中有一比丘已為不淨。於是，尊者大目揵連卽從定起，至彼比丘前，牽臂將出，開門置外：「癡人遠去！莫於此住！不復得與比丘眾會，從今已去，非是比丘。」閉門下鑰<note n="m122.96"/>，還詣佛所，稽首佛足，卻坐一面，白曰：「世尊所為比丘說此眾中有一比丘已為不淨者，我已逐出。世尊！初夜𣈳過，中夜復訖，後夜垂盡，將向欲明，明出不久，佛及比丘眾集坐極久，唯願世尊說從解脫！」
<p/>世尊告曰：「大目揵連！彼愚癡人當得大罪，觸嬈世尊及比丘眾。大目揵連！若使如來在不淨眾說從解脫者，彼人則便頭破七分，是故，大目揵連！汝等從今已後說從解脫，如來不復說從解脫<note n="m122.97"/>。所以者何？如是，大目揵連！或有癡人正知出入，善觀分別，屈伸<note n="m122.98"/>低仰，儀容庠序，善著僧伽梨及諸衣鉢<note n="m122.99"/>，行住坐臥、眠寤<note n="m122.100"/>語 *默，皆正知之，似如真梵行，至諸真梵行所，彼或不知。大目揵連！若諸梵行知者，便作是念：是沙門汙，是沙門辱，是沙門憎，是沙門刺<note n="m122.101"/>。知已，便當共擯棄之。所以者何？莫令汙染諸梵行者。
<p/>「大目揵連！猶如居士有良稻田，或有麥田，生草名穢麥，其根相似，莖、節、葉、花皆亦似麥。後生實已，居士見之，便作是念：是麥汙辱，是麥憎刺。知已便拔，擲棄於外。所以者何？莫令汙穢餘真好麥。如是，大目揵連！或有癡人正知出入，善觀分別，屈伸<note n="m122.102"/>低仰，儀容庠序，善著僧伽梨及諸衣鉢，行住坐臥、眠 *寤語*默，皆正知之，似如真梵行，至諸真梵行所，彼或不知。大目揵連！若諸梵行知者，便作是念：是沙門汙，是沙門辱，是沙門憎，是沙門刺。知已，便當共擯棄之。所以者何？莫令汙染諸梵行者。
<p/>「大目揵連！猶如居士秋時揚<note n="m122.103"/>穀，穀聚之中若有成實者， *揚便止住。若不成實及; 粃糠者，便隨風去。居士見已，;卽持掃箒，掃治令淨。所以者何？莫令汙雜餘淨好稻。如是，大目揵連！或有癡人正知出入，善觀分別，屈 *伸低仰，儀容庠序，善著僧伽梨及諸衣况，行住坐臥、眠 *寤語 *默，皆正知之，似如真梵行，至諸真梵行所，彼或不知。大目揵連！若諸梵行知者，便作是念：是沙門汙，是沙門辱，是沙門憎，是沙門刺。知已，便當共擯棄之。所以者何？莫令汙染諸梵行者。
<p/>「大目揵連！猶如居士為過泉水故，作通水槽，持斧入林，扣打諸樹。若堅實者，其聲便小；若空中者，其聲便大。居士知已，便斫治節，擬作通水槽。如是，大目揵連！或有癡人正知出入，善觀分別，屈 *伸低仰，儀容庠序，善著僧伽梨及諸衣鉢，行住坐臥、眠 *寤語 *默，皆正知之，似如真梵行，至諸真梵行所，彼或不知。大目揵連！若諸梵行知者，便作是念：是沙門汙，是沙門辱，是沙門憎，是沙門刺。知已，便當共擯棄之。所以者何？莫令汙染諸梵行者。」
<p/>於是，世尊說此頌曰：
<p/>「共會集當知，惡欲憎嫉恚<note n="m122.104"/>；
<p/>不語<note n="m122.105"/>結恨慳，嫉妬諂欺誑。
<p/>在眾詐言息，屏處稱沙門；
<p/>陰作諸惡行，惡見不守護。
<p/>欺誑妄語言，如是當知彼；
<p/>往集不與會，擯棄不共止。
<p/>欺詐誑說多，非息稱說息；
<p/>知時具淨行，擯棄遠離彼。
<p/>清淨共清淨，常當共和合；
<p/>和合得安隱，如是得苦邊。」
<p/>佛說如是，彼諸比丘聞佛所說，歡喜奉行！
<p/>瞻波經第六竟<note n="m122.106"/>（一千三百五十一字<note n="m122.107"/>）
<sid n="m123"/>　　（一二三） *中阿含大品沙門二十億經<note n="m123.108"/>第七（ *第三念誦）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，尊者沙門二十億<note n="m123.109"/>亦遊舍衛國，在闇林<note n="m123.110"/>中，前夜、後夜學習不眠，精勤正住，修習道品。於是，尊者沙門二十億安靜獨住，宴坐思惟，心作是念：若有世尊弟子精勤學習正法、律者，我為第一，然諸漏心不得解脫。我父母家極大富樂，多有錢財，我今寧可捨戒罷道行，欲布施修諸福業耶？
<p/>爾時，世尊以他心智知尊者沙門二十億心之所念，便告一比丘：「汝往至彼，呼沙門二十億來。」
<p/>於是，一比丘白曰：「唯然。」卽從座<note n="m123.111"/>起，稽首禮足，遶三匝而去，往至尊者沙門二十億所而語彼曰：「世尊呼汝。」
<p/>尊者沙門二十億聞比丘語，;卽詣佛所，稽首作禮，卻坐一面。世尊告曰：「沙門！汝實安靜獨住，宴坐思惟，心作是念：若有世尊弟子精勤學習正法、律者，我為第一，然諸漏心不得解脫。我父母家極大富樂，多有錢財，我今寧可捨戒罷道行，欲布施修諸福業耶？」
<p/>彼時，尊者沙門二十億羞恥慚愧，則無無畏：世尊知我心之所念。叉手向佛，白曰：「實爾。」
<p/>世尊告曰：「沙門！我今問汝，隨所解答。於意云何？汝在家時，善調彈琴，琴隨歌音，歌隨琴音耶？」
<p/>尊者沙門二十億白曰：「如是，世尊！」
<p/>世尊<note n="m123.112"/>復問：「於意云何？若彈琴絃<note n="m123.113"/>急，為有和音可愛樂耶？」
<p/>沙門答曰：「不也，世尊！」
<p/>世尊復問：「於意云何？若彈琴 *絃緩，為有和音可愛樂耶？」
<p/>沙門答曰：「不也，世尊！」
<p/>世尊復問：「於意云何？若彈琴調 *絃不急不緩，適得其中，為有和音可愛樂耶？」
<p/>沙門答曰：「如是，世尊！」
<p/>世尊告曰：「如是，沙門！極大精進，令心 *掉亂；不極精進，令心懈怠，是故汝當分別此時，觀察此相，莫得放逸。」
<p/>爾時，尊者沙門二十億聞佛所說，善受善持，;卽從 *座起，稽首佛足，繞三匝而去。受佛彈琴喻教，在遠離獨住，心無放逸，修行精勤。彼在遠離獨住，心無放逸，修行精勤已，族姓子所為，剃除鬚髮，著袈裟衣，至信、捨家、無家、學道者，唯無上梵行訖，於現法中自知自覺，自作證成就遊：生已盡，梵行已立，所作已辦，不更受有，知如真。尊者沙門二十億知法已，至得阿羅訶。彼時，尊者沙門二<note n="m123.114"/>十億得阿羅訶已，而作是念：今正是時，我寧可往詣世尊所，說得究竟智耶？
<p/>於是，尊者沙門二十億往詣佛所，稽首作禮，卻坐一面，白曰：「世尊！若有比丘得無所著，諸漏已盡，梵行已立，所作已辦，重擔已捨，有結已解，自得善義，正智正<note n="m123.115"/>解脫者，彼於爾時樂<note n="m123.116"/>此六處：樂於無欲，樂於遠離，樂於無諍，樂於愛盡，樂於受盡，樂心不移動。世尊！或有一人而作是念：此賢者以依信故，樂於無欲者，不應如是觀，但欲盡、恚盡、癡盡，是樂於無欲。
<p/>「世尊！或有一人而作是念：此賢者以貪利稱譽求供養故，樂於遠離者，不應如是觀，但欲盡、恚盡、癡盡，是樂於遠離。世尊！或有一人而作是念：此賢者以依戒故，樂於無諍者，不應如是觀，但欲盡、恚盡、癡盡，是樂於無諍，樂於愛盡，樂於受盡，樂心不移動。世尊！若有比丘得無所著，諸漏已盡，梵行已立，所作已辦，重擔已捨，有結已解，自得善義，正智正解脫者，彼於爾時樂此六處。
<p/>「世尊！若有比丘學未得意，求願無上安隱涅槃者，彼於爾時成就學根及學戒。彼於後時，諸漏已盡而得無漏，心解脫、慧解脫，於現法中自知自覺，自作證成就遊：生已盡，梵行已立，所作已辦，不更受有，知如真者，彼於爾時成就無學根及無學戒。世尊！猶幼少童子，彼於爾時成就小根及小戒。彼於後時具足學根者，彼於爾時成就學根及學戒。
<p/>「如是，世尊！若有比丘學未得意，求願無上安隱涅槃者，彼於爾時成就學根及學戒。彼於後時，諸漏已盡而得無漏，心解脫、慧解脫，於現法中自知自覺，自作證成就遊：生已盡，梵行已立，所作已辦，不更受有，知如真者，彼於爾時成就無學根及無學戒。彼若有眼所知色與對眼者<note n="m123.117"/>，不能令失此心解脫、慧解脫，心在內住，善制守持，觀興<note n="m123.118"/>衰法。若有耳所知聲、鼻所知香、舌所知味、身所知觸、意所知法與對意者，不能令失此心解脫、慧解脫，心在內住，善制守持，觀興衰法。
<p/>「世尊！猶去村不遠有大石山，不破不缺不脆，堅住不空合一，若東方有大風雨來，不能令搖，不動轉移，亦非東方風移至南方；若南方有大風雨來，不能令搖，不動轉移，亦非南方風移至西方；若西方有大風雨來，不能令搖，不動轉移，亦非西方風移至北方；若北方有大風雨來，不能令搖，不動轉移，亦非北方風移至諸方。如是彼若有眼所知色與對眼者，不能令失此心解脫、慧解脫，心在內住，善制守持，觀興衰法。若有耳所知聲、鼻所知香、舌所知味、身所知觸、意所知法與對意者，不能令失此心解脫、慧解脫，心在內住，善制守持<note n="m123.119"/>，觀興衰法。」
<p/>於是，尊者沙門二十億說此頌曰：
<p/>「樂在無欲，心存遠離；
<p/>喜於無諍，受盡欣悅。
<p/>亦樂受盡，心不移動；
<p/>得知如真，從是心解。
<p/>得心解已，比丘息根；
<p/>作已不觀，無所求作。
<p/>猶如石山，風不能動；
<p/>色聲香味，身觸亦然；
<p/>愛不愛法，不能動心。」
<p/>尊者沙門二十億於佛前說得究竟智已，;卽從 *座起，稽首佛足，繞三匝而去。
<p/>爾時，世尊，尊者沙門二十億去後不久，告諸比丘：「諸族姓子！應如是來於我前說得究竟智，如沙門二十億來於我前說得究竟智，不自譽，不慢他，說義現法隨諸處也。莫令如癡增上慢所纏，來於我前說得究竟智，彼不得義，但大煩勞。沙門二十億來於我前說得究竟智，不自譽，不慢他，說義現法隨諸處也。」
<p/>佛說如是，彼諸比丘聞佛所說，歡喜奉行！
<p/>沙門二十億經第七竟<note n="m123.120"/>（一千七百三十九字<note n="m123.121"/>）
<sid n="m124"/>　　（一二四） *中阿含大品八難經<note n="m124.122"/>第八（ *第三念誦）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，世尊告諸比丘：「人行梵行而有八難、八非時<note n="m124.123"/>也。云何為八？若時如來、無所著、等正覺、明行成為、善逝、世間解、無上士、道法御、天人師，號佛、眾祐<note n="m124.124"/>，出世說法：趣向止息，趣向滅訖，趣向覺道，為善逝所演<note n="m124.125"/>，彼人爾時生地獄中，是謂人行梵行第一難、第一非時。
<p/>「復次，若時如來、無所著、等正覺、明行成為、善逝、世間解、無上士、道法御、天人師，號佛、眾祐，出世說法：趣向止息，趣向滅訖，趣向覺道，為善逝所演，彼人爾時生畜生中，生餓鬼中，生長壽天中，生在邊國夷狄之中，無信無恩，無有反復，若無比丘、比丘尼、優婆塞、優婆夷，是謂人行梵行第五難、第五非時<note n="m124.126"/>
<p/>。
<p/>「復次，若時如來、無所著、等正覺、明行成為、善逝、世間解、無上士、道法御、天人師，號佛、眾祐，出世說法：趣向止息，趣向滅訖，趣向覺道，為善逝所演，彼人爾時雖生中國，而聾;瘂如羊鳴，常以手語，不能知說善惡之義，是謂人行梵行第六難、第六非時。
<p/>「復次，若時如來、無所著、等正覺、明行成為、善逝、世間解、無上士、道法御、天人師，號佛、眾祐，出世說法：趣向止息，趣向滅訖，趣向覺道，為善逝所演，彼人爾時雖生中國，不聾、不瘂，不<note n="m124.127"/>如羊鳴，不以手語，又能知說善惡之義，然有邪見及顛倒見，如是見、如是說：『無施、無齋，無有咒說；無善惡業，無善惡業報；無此世彼世；無父無母；世無真人往至善處、善去、善向，此世彼世自知自覺，自作證成就遊。』是謂人行梵行第七難、第七非時。
<p/>「復次，若時如來、無所著、等正覺、明行成為、善逝、世間解、無上士、道法御、天人師，號佛、眾祐，不出於世，亦不說法：趣向止息，趣向滅訖，趣向覺道，為善逝所演，彼人爾時生於中國，不聾、不;瘂，不<note n="m124.128"/>如羊鳴，不以手語，又能知說善惡之義，而有正見不顛倒見，如是見、如是說：『有施、有齋，亦有咒說；有善惡業，有善惡業報；有此世彼世；有父有母；世有真人往至善處、善去、善向，此世彼世自知自覺，自作證成就遊。』是謂人行梵行第八難、第八非時。
<p/>「人行梵行有一不難、有一是時。云何人行梵行有一不難、有一是時？若時如來、無所著、等正覺、明行成為、善逝、世間解、無上士、道法御、天人師，號佛、眾祐，出世說法，趣向止息，趣向滅訖，趣向覺道，為善逝所演，彼人爾時生於中國，不聾、不;瘂， *不如羊鳴，不以手語，又能知說善惡之義，而有正見不顛倒見，如是見、如是說：『有施、有齋，亦有咒說；有善惡業，有善惡業報；有此世彼世；有父有母；世有真人往至善處、善去、善向，此世彼世自知自覺，自作證成就遊。』是謂人行梵行有一不難、有一是時。」
<p/>於是，世尊說此頌曰：
<p/>「若得人身者，說最微妙法；
<p/>若有不得果<note n="m124.129"/>，必不遇其時。
<p/>多說梵行難，人在於後世；
<p/>若得遇其時，是世中甚難。
<p/>欲得復人身，及聞微妙法，
<p/>當以精勤學，人自哀愍故。
<p/>談說聞善法，莫令失其時；
<p/>若失此時者，必憂墮地獄。
<p/>若不遇其時，不聞說善法，
<p/>如商人失財，受生死無量。
<p/>若有得人身，聞說正善法，
<p/>遵奉世尊教，必遭遇其時。
<p/>若遭遇此時，堪任正梵行，
<p/>成就無上眼，日親<note n="m124.130"/>之所說。
<p/>彼為常自護，進行離諸使，
<p/>斷滅一切結，降魔魔眷屬，
<p/>彼度於世間，謂得盡諸漏。」
<p/>佛說如是，彼諸比丘聞佛所說，歡喜奉行！
<p/>八難經第八竟<note n="m124.131"/>（一千三十三字<note n="m124.132"/>）
<sid n="m125"/>　　（一二五） *中阿含大品貧窮經<note n="m125.133"/>第九（ *第三念誦）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，世尊告諸比丘：「世有欲人貧窮，為大苦耶<note n="m125.134"/>？」
<p/>諸比丘白曰：「爾也，世尊！」
<p/>世尊復告諸比丘曰：「若有欲人貧窮舉貸<note n="m125.135"/>他家財物，世中舉貸他家財物，為大苦耶？」
<p/>諸比丘白曰：「爾也，世尊！」
<p/>世尊復告諸比丘曰：「若有欲人舉貸財物，不得時還，白<note n="m125.136"/>曰長息<note n="m125.137"/>，世中長息，為大苦耶？」
<p/>諸比丘白曰：「爾也，世尊！」
<p/>世尊復告諸比丘曰：「若有欲人長息不還，財主責索<note n="m125.138"/>，世中財主 *責索，為大苦耶？」
<p/>諸比丘白曰：「爾也，世尊！」
<p/>世尊復告諸比丘曰：「若有欲人財主 *責索，不能得償<note n="m125.139"/>，財主數往至彼求索<note n="m125.140"/>，世中財主數往至彼求索，為大苦耶？」
<p/>諸比丘白曰：「爾也，世尊！」
<p/>世尊復告諸比丘曰：「若有欲人財主數往至彼求索，彼故不還，便為財主之所收縛，世中為財主收縛，為大苦耶？」
<p/>諸比丘白曰：「爾也，世尊！」
<p/>「是為世中有欲人貧窮是大苦，世中有欲人舉貸財物是大苦，世中有欲人舉貸長息是大苦，世中有欲人財主 *責索是大苦，世中有欲人財主數往至彼求索是大苦，世中有欲人為財主收縛是大苦。如是若有於此聖法之中，無信於善法，無禁戒、無博聞、無布施、無智慧於善法，彼雖多有金、銀、琉<note n="m125.141"/>璃、水精、摩尼、白珂、螺璧、珊瑚、琥<note n="m125.142"/>珀、碼<note n="m125.143"/>; 碯、;瑇瑁<note n="m125.144"/>、硨磲<note n="m125.145"/>、碧玉、赤石、琁珠，然彼故貧窮，無有力勢，是我聖法中說不善貧窮也。
<p/>「彼身惡行，口、意惡行，是我聖法中說不善舉貸也。彼欲覆藏身之惡行，不自發露，不欲道說，不欲令人訶責<note n="m125.146"/>，不<note n="m125.147"/>順求；欲覆藏口、意惡行，不自發露，不欲道說，不欲令人訶 *責， *不順求，是我聖法中說不善長息也。彼或行村邑及村邑外，諸梵行者見已，便作是說：『諸賢！此人如是作、如是行、如是惡、如是不淨，是村邑刺。』彼作是說：『諸賢！我不如是作、不如是行、不如是惡、不如是不淨，亦非村邑刺。』是我聖法中說不善責索也。
<p/>「彼或在無事處，或在山林樹下，或在空閑居，念三不善念──欲念、恚念、害念，是我聖法中說不善數往求索也。彼作身惡行，口、意惡行，彼作身惡行，口、意惡行已，因此緣此，身壞命終，必至惡處，生地獄中，是我聖法中說不善收縛也。我不見縛更有如是苦、如是重、如是;麁、如是不可樂，如地獄、畜生、餓鬼縛也。此三苦縛，漏盡阿羅訶比丘已知滅盡，拔其根本，永無來生。」
<p/>於是，世尊說此頌曰：
<p/>「世間貧窮苦，舉貸他錢財；
<p/>舉貸錢財已，他 *責為苦惱。
<p/>財主往求索，因此收繫縛；
<p/>此縛甚重苦，世間樂於欲。
<p/>於聖法亦然，若無有正信；
<p/>無慚及無愧，作惡不善行。
<p/>身作不善行，口意俱亦然；
<p/>覆藏不欲說，不樂正教訶。
<p/>若有數數行，意念則為苦；
<p/>或村或靜處，因是必有悔。
<p/>身口習諸行，及意之所念；
<p/>惡業轉增多，數數作<note n="m125.148"/>復作。
<p/>彼惡業無慧<note n="m125.149"/>，多作不善已；
<p/>隨所生畢訖，必往地獄縛。
<p/>此縛最甚苦，雄猛<note n="m125.150"/>之所離；
<p/>如法得財利，不負得安隱。
<p/>施與得歡喜，二俱皆獲利；
<p/>如是諸居士，因施福增多。
<p/>如是聖法中<note n="m125.151"/>，若有好誠信；
<p/>具足成慚愧，庶幾無慳貪。
<p/>已捨離五蓋，常樂行精進；
<p/>成就諸禪定，滿具常棄樂<note n="m125.152"/>。
<p/>已得無食樂，猶如水浴淨；
<p/>不動心解脫，一切有結盡。
<p/>無病為涅槃，謂之無上燈；
<p/>無憂無塵安<note n="m125.153"/>，是說不移動。」
<p/>佛說如是，彼諸比丘聞佛所說，歡喜奉行！
<p/>貧窮經第九竟<note n="m125.154"/>（一千一十字<note n="m125.155"/>）
<p/>中阿含經卷第二十九（八千八百三字<note n="m125.156"/>）
<sid n="m126"/>　　（一二六）中阿含<note n="m126.1"/>大品行欲經<note n="m126.2"/>第十（第三念誦<note n="m126.3"/>）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，給孤獨居士往詣佛所，稽首佛足，卻坐一面，白曰：「世尊！世中為有幾人行欲？」
<p/>世尊告曰：「居士！世中凡有十人行欲。云何為十？居士！有一行欲人，非法無道求索財物。彼非法無道求財物已，不自養安隱及父母、妻子、奴婢、作使<note n="m126.4"/>，亦不供養沙門、梵志，令昇上與樂俱而受樂報，生天長壽，如是有一行欲人也。復次，居士！有一行欲人，非法無道求索財物。彼非法無道求財物已，能自養安隱及父母、妻子、奴婢、作使，而不供養沙門、梵志，令昇上與樂俱而受樂報，生天長壽，如是有一行欲人也。復次，居士！有一行欲人，非法無道求索財物。彼非法無道求財物已，能自養安隱及父母、妻子、奴婢、作使，亦供養沙門、梵志，令昇上與樂俱而受樂報，生天長壽，如是有一行欲人也。
<p/>「復次，居士！有一行欲人，法非法求索財物。彼法非法求財物已，不自養安隱及父母、妻子、奴婢、作使，亦不供養沙門、梵志，令昇上與樂俱而受樂報，生天長壽，如是有一行欲人也。復次，居士！有一行欲人，法非法求索財物。彼法非法求財物已，能自養安隱及父母、妻子、奴婢、作使，而不供養沙門、梵志，令昇上與樂俱而受樂報，生天長壽，如是有一行欲人也。復次，居士！有一行欲人，法非法求索財物。彼法非法求財物已，能自養安隱及父母、妻子、奴婢、作使，亦供養沙門、梵志，令昇上與樂俱而受樂報，生天長壽，如是有一行欲人也。
<p/>「復次，居士！有一行欲人，如法以道求索財物。彼如法以道求財物已，不自養安隱及父母、妻子、奴婢、作使，亦不供養沙門、梵志，令昇上與樂俱而受樂報，生天長壽，如是有一行欲人也。復次，居士！有一行欲人，如法以道求索財物。彼如法以道求財物已，能自養安隱及父母、妻子、奴婢、作使，而不供養沙門、梵志，令昇上與樂俱而受樂報，生天長壽，如是有一行欲人<note n="m126.5"/>也。
<p/>「復次，居士！有一行欲人，如法以道求索財物。彼如法以道求財物已，能自養安隱及父母、妻子、奴婢、作使，亦供養沙門、梵志，令昇上與樂俱而受樂報，生天長壽；得財物已，染著縛繳；繳已染著，不見災患，不知出要而用，如是有一行欲人也。復次，居士！有一行欲人，如法以道求索財物。彼如法以道求財物已，能自養安隱及父母、妻子、奴婢、作使，亦供養沙門、梵志，令昇上與樂俱而受樂報，生天長壽；得財物已，不染不著，不縛不繳；不繳已染著，見災患，知出要而用，如是有一行欲人也。
<p/>「居士！若有一行欲人，非法無道求索財物。彼非法無道求財物已，不自養安隱及父母、妻子、奴婢、作使，亦不供養沙門、梵志，令昇上與樂俱而受樂報，生天長壽者，此行欲人於諸行欲人為最下也。居士！若有一行欲人，法非法求索財物。彼法非法求財物已，自養安隱及父母、妻子、奴婢、作使，亦供養沙門、梵志，令昇上與樂俱而受樂報，生天長壽者，此行欲人於諸行欲人為最上也。
<p/>「居士！若有一行欲人，如法以道求索財物。彼如法以道求財物已，自養安隱及父母、妻子、奴婢、作使，亦供養沙門、梵志，令昇上與樂俱而受樂報，生天長壽；得財物已，不染不著，不縛不繳；不繳已染著，見災患，知出要而用者，此行欲人於諸行欲人為最第一、最大、最上、最勝、最尊，為最妙也。猶如因牛有乳，因乳有酪，因酪有生酥，因生酥有熟酥，因熟酥有酥精。酥精者，為最第一、最大、最上、最勝、最尊，為最<note n="m126.6"/>妙也。如是，居士！此行欲人於諸行欲人為最第一、最大、最上、最勝、最尊，為最妙也。」
<p/>於是，世尊說此頌曰：
<p/>「若非法求財，及法非法求，
<p/>不供不自用，亦不施為福，
<p/>二俱皆有惡，於行欲最下。
<p/>若如法求財，自身勤所得，
<p/>供他及自用，亦以施為福，
<p/>二俱皆有德，於行欲最上<note n="m126.7"/>。
<p/>若得出要<note n="m126.8"/>慧，行欲住在家，
<p/>見災患知足，節儉用財物，
<p/>彼得出欲慧，於行欲最上。」
<p/>佛說如是，給孤獨居士及諸比丘聞佛所說，歡喜奉行！
<p/>行欲經第十竟<note n="m126.9"/>（千二百五十三字<note n="m126.10"/>）
<sid n="m127"/>　　（一二七）中阿含(11)大品福田經<note n="m127.12"/>第十一（第三念誦<note n="m127.13"/>）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，給孤獨居士往詣佛所，稽首佛足，卻坐一面，白曰：「世尊！世中為有幾福田人<note n="m127.14"/>？」
<p/>世尊告曰：「居士！世中凡有二種福田人。云何為二？一者學人<note n="m127.15"/>，二者無學人<note n="m127.16"/>。學人有十八，無學人有九。居士！云何十八學人？信行、法行、信解脫<note n="m127.17"/>、見到、身證、家家、一種<note n="m127.18"/>、向須陀洹、得須陀洹、向斯陀含、得斯陀含、向阿那含、得阿那含、中般涅槃、生般涅槃、行般涅槃、無行般涅槃、上流色究竟，是謂十八學人。居士！云何九無學人？思法、昇進法、不動法、退法、不退法、護法（護則不退，不護則退<note n="m127.19"/>）、實住法、慧解脫、俱解脫<note n="m127.20"/>，是謂九無學人。」
<p/>於是，世尊說此頌曰：
<p/>「世中學、無學，可尊可奉敬，
<p/>彼能正其身，口意亦復然，
<p/>居士<note n="m127.21"/>是良田，施彼得大福<note n="m127.22"/>。」
<p/>佛說如是，給孤獨居士及諸比丘聞佛所說，歡喜奉行！
<p/>福田經第十一竟<note n="m127.23"/>（二百六十七字<note n="m127.24"/>）
<sid n="m128"/>　　（一二八） *中阿含大品優婆塞經<note n="m128.25"/>第十二<note n="m128.26"/>（第三念誦<note n="m128.27"/>）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，給孤獨居士與大優婆塞眾五百人俱，往詣尊者舍梨子所，稽首作禮，卻坐一面；五百優婆塞亦為作禮，卻坐一面。給孤獨居士及五百優婆塞坐一面已，尊者舍梨子為彼說法，勸發渴仰，成就歡喜。無量方便為彼說法，勸發渴仰，成就歡喜已，卽從座起，往詣佛所，稽首佛足，卻坐一面。尊者舍梨子去後不久，給孤獨居士及五百優婆塞亦詣佛所，稽首佛足，卻坐一面。
<p/>尊者舍梨子及眾坐已定，世尊告曰：「舍梨子！若汝知白衣聖弟子善護行五法<note n="m128.28"/>及得四增上心<note n="m128.29"/>，現法樂居，易不難得。舍梨子！汝當記別<note n="m128.30"/>聖弟子地獄盡，畜生、餓鬼及諸惡處亦盡，得須陀洹，不墮惡法，定趣正覺<note n="m128.31"/>，極受七有，天上人間七往來已而得苦邊。　　「舍梨子！云何白衣聖弟子善護行五法？白衣聖弟子者，離殺、斷殺，棄捨刀杖，有慚有愧，有慈悲心，饒益一切乃至蜫蟲，彼於殺生淨除其心<note n="m128.32"/>。白衣聖弟子善護行，此第一法。
<p/>「復次，舍梨子！白衣聖弟子離不與取、斷不與取，與而後取，樂於與取，常好布施，歡喜無;悋，不望其報，不以偷所覆，常自護已，彼於不與取淨除其心。白衣聖弟子善護行，此第二法。
<p/>「復次，舍梨子！白衣聖弟子離邪淫、斷邪淫，彼或有父所護，或母所護，或父母所護，或兄弟所護，或姊妹所護，或婦父母所護，或親親所護，或同姓所護，或為他婦女，有鞭罰恐怖，及有名雇賃<note n="m128.33"/>至華鬘親；不犯如是女<note n="m128.34"/>，彼於邪淫淨除其心。白衣聖弟子善護行，此第三法。
<p/>「復次，舍梨子！白衣聖弟子離妄言、斷妄言，真諦言，樂真諦，住真諦不移動，一切可信，不欺世間，彼於妄言淨除其心。白衣聖弟子善護行，此第四法。
<p/>「復次，舍梨子！白衣聖弟子離酒、斷酒，彼於飲酒淨除其心。白衣聖弟子善護行，此第五法。
<p/>「舍梨子！白衣聖弟子云何得四增上心，現法樂居，易不難得？白衣聖弟子念如來：彼如來、無所著、等正覺、明行成為、善逝、世間解、無上士、道法御、天人師，號佛、眾祐。如是念如來已，若有惡欲卽便得滅，心中有不善、穢汙、愁苦、憂慼亦復得滅。白衣聖弟子攀緣如來，心靜<note n="m128.35"/>得喜，若有惡欲卽便得滅，心中有不善、穢汙、愁苦、憂慼亦復得滅。白衣聖弟子得第一增上心，現法樂居，易不難得。
<p/>「復次，舍梨子！白衣聖弟子念法：世尊善說法，必至究竟，無煩無熱，常有不移動。如是觀、如是覺、如是知、如是念法已，若有惡欲卽便得滅，心中有不善、穢汙、愁苦、憂慼亦復得滅。白衣聖弟子攀緣法，心 *靜得喜，若有惡欲卽便得滅，心中有不善、穢汙、愁苦、憂慼亦復得滅。白衣聖弟子得此第二增上心。
<p/>「復次，舍梨子！白衣聖弟子念眾：如來聖眾善趣正趣，向法次法，順行如法，彼眾實有阿羅訶、趣阿羅訶，有阿那含、趣阿那含，有斯陀含、趣斯陀含，有須陀洹、趣須陀洹，是謂四雙八輩<note n="m128.36"/>。謂如來眾成就尸賴<note n="m128.37"/>，成就三昧<note n="m128.38"/>，成就般若<note n="m128.39"/>，成就解脫，成就解脫知見<note n="m128.40"/>，可敬可重，可奉可供，世良福田<note n="m128.41"/>。彼如是念如來眾，若有惡欲卽便得滅，心中有不善、穢汙、愁苦、憂慼亦復得滅。白衣聖弟子攀緣如來眾，心 *靜得喜，若有惡欲卽便得滅，心中有不善、穢汙、愁苦、憂慼亦復得滅。白衣聖弟子是謂得第三增上心，現法樂居，易不難得。
<p/>「復次，舍梨子！白衣聖弟子自<note n="m128.42"/>念尸賴：此尸賴不缺不穿，無穢無濁，住如地不虛妄，聖所稱譽，具善受持。彼如是自念尸賴，若有惡欲卽便得滅，心中有不善、穢汙、愁苦、憂慼亦復得滅。白衣聖弟子攀緣尸賴，心 *靜得喜，若有惡欲卽便得滅，心中有不善、穢汙、愁苦、憂慼亦復得滅。白衣聖弟子是謂得第四增上心，現法樂居，易不難得。
<p/>「舍梨子！若汝知白衣聖弟子善護行此五法，得此四增上心，現法樂居，易不難得者，舍梨子！汝記 *別白衣聖弟子地獄盡，畜生、餓鬼及諸惡處亦盡，得須陀洹，不墮惡法，定趣正覺，極受七有，天上人間七往來已而得苦邊。」於是，世尊說此頌曰：
<p/>「慧者住在家，見地獄恐怖，
<p/>因受持聖法，除去一切惡。
<p/>不殺害眾生，知而能捨離，
<p/>真諦不妄言，不盜他財物。
<p/>自有婦知足，不樂他人<note n="m128.43"/>妻，
<p/>捨離斷飲酒，心亂狂癡本。
<p/>常當念正覺，思惟諸善法，
<p/>念眾觀尸賴，從是得歡喜。
<p/>欲行其布施，當以望其福，
<p/>先施於息心，如是成果報。
<p/>我今說息心，舍梨子<note n="m128.44"/>善聽：
<p/>若有黑及白，赤色之與黃，
<p/>尨色<note n="m128.45"/>愛樂色，牛及諸鴿鳥，
<p/>隨彼所生處，良御牛在前。
<p/>身力成具足，善速往來快，
<p/>取彼之所能，莫以色為非。
<p/>如是此人間，若有所生處，
<p/>剎帝利<note n="m128.46"/>梵志，居士本工師；
<p/>隨彼所生處，長老淨持戒，
<p/>世無著善逝，施彼得大果。
<p/>愚癡無所知，無慧無所聞，
<p/>施彼得果少，無光無所照。
<p/>若光有所照，有慧佛弟子，
<p/>信向善逝者，根生善堅住。
<p/>彼是生善處，如意往人<note n="m128.47"/>家，
<p/>最後得涅槃，如是各有緣。」
<p/>佛說如是，尊者舍梨子及諸比丘、給孤獨居士、五百優婆塞聞佛所說，歡喜奉行！
<p/>優婆塞經第十二竟<note n="m128.48"/>（千五百四十九字<note n="m128.49"/>）
<sid n="m129"/>　　（一二九） *中阿含大品怨家經<note n="m129.50"/>第十三（ *第三念誦）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，世尊告諸比丘：「有七怨家法而作怨家，謂男女輩瞋恚時來。云何為七？怨家者，不欲令怨家有好色。所以者何？怨家者，不樂怨家有好色。人有瞋恚，習瞋恚，瞋恚所覆<note n="m129.51"/>，心不捨瞋恚，彼雖好沐浴，名香塗身，然色故惡。所以者何？因瞋恚所覆，心不捨瞋恚故，是謂第一怨家法而作怨家，謂男女輩瞋恚時來。
<p/>「復次，怨家者，不欲令怨家安隱眠。所以者何？怨家者，不樂怨家安隱眠。人有瞋恚，習瞋恚，瞋恚所覆，心不捨瞋恚，彼雖臥以御床，敷以氍氀、毾㲪，覆以錦綺羅縠<note n="m129.52"/>，有襯<note n="m129.53"/>體被，兩頭安枕，加陵伽波惒邏波遮悉多羅那<note n="m129.54"/>，然故憂苦眠。所以者何？因瞋恚所覆，心不捨瞋恚故，是謂第二怨家法而作怨家，謂男女輩瞋恚時來。
<p/>「復次，怨家者，不欲令怨家得大利。所以者何？怨家者，不樂怨家得大利。人有瞋恚，習瞋恚，瞋恚所覆，心不捨瞋恚，彼應得利而不得利，應不得利而得利。彼此二法更互相違，大得不利。所以者何？因瞋恚所覆，心不捨瞋恚故，是謂第三怨家法而作怨家，謂男女輩瞋恚時來。
<p/>「復次，怨家者，不欲令怨家有朋友。所以者何？怨家者，不樂怨家有朋友。人有瞋恚，習瞋恚，瞋恚所覆，心不捨瞋恚，彼若有親朋友，捨離避去。所以者何？因瞋恚所覆，心不捨瞋恚故，是謂第四怨家法而作怨家，謂男女輩瞋恚時來。
<p/>「復次，怨家者，不欲令怨家有稱譽。所以者何？怨家者，不樂怨家有名稱。人有瞋恚，習瞋恚，瞋恚所覆，心不捨瞋恚，彼惡名醜聲周聞諸方。所以者何？因瞋恚所覆，心不捨瞋恚故，是謂第五怨家法而作怨家，謂男女輩瞋恚時來。
<p/>「復次，怨家者，不欲令怨家極大富。所以者何？怨家者，不樂怨家極大富。人有瞋恚，習瞋恚，瞋恚所覆，心不捨瞋恚，彼作如是身、口、意行，使彼大失財物。所以者何？因瞋恚所覆，心不捨瞋恚故，是謂第六怨家法而作怨家，謂男女輩瞋恚時來。
<p/>「復次，怨家者，不欲令怨家身壞命終，必至善處，生於天上。所以者何？怨家者，不樂怨家往至善處。人有瞋恚，習瞋恚，瞋恚所覆，心不捨瞋恚，身、口、意惡行。彼身、口、意惡行已，身壞命終，必至惡處，生地獄中。所以者何？因瞋恚所覆，心不捨瞋恚故，是謂第七怨家法而作怨家，謂男女輩瞋恚時來。此七怨家法而作怨家，謂男女輩瞋恚時來。」
<p/>於是，世尊說此頌曰：
<p/>「瞋者得惡色，眠臥苦不安，
<p/>應獲得大財，反更得不利。
<p/>親親善朋友，遠離瞋恚人，
<p/>數數習瞋恚，惡名流諸方。
<p/>瞋作身口業，恚纏行意業，
<p/>人為恚所覆，失一切財物。
<p/>瞋恚生不利，瞋恚生心穢，
<p/>恐怖生於內，人所不能覺。
<p/>瞋者不知義，瞋者不曉法，
<p/>無目盲闇塞，謂樂瞋恚人。
<p/>恚初發惡色，猶火始起;烟，
<p/>從是生憎嫉，緣是諸人瞋。
<p/>若瞋者所作，善行及不善，
<p/>於後瞋恚盛<note n="m129.55"/>，煩熱如火燒。
<p/>所謂煩熱業，及諸法所纏，
<p/>彼彼我今說，汝等善心聽。
<p/>瞋者逆害父，及於諸兄弟，
<p/>亦殺姊與妹，瞋者多所殘。
<p/>所生及長養，得見此世間，
<p/>因彼得存命，此母瞋亦害。
<p/>無羞無慚愧，瞋纏無所言，
<p/>人為恚所覆，口無所不說。
<p/>造作癡罪業<note n="m129.56"/>，而自夭其命，
<p/>作時不自覺，因瞋生恐怖。
<p/>繫著自己身，愛樂無極已，
<p/>雖愛念己身，瞋者亦自害。
<p/>以刀而自刺，或從巖自投，
<p/>或以繩自絞，及服諸毒藥。
<p/>如是像瞋恚<note n="m129.57"/>，是死依於恚，
<p/>彼彼一切斷，用慧能覺了。
<p/>小小不善業，慧者了能除，
<p/>當堪耐是行，欲令無惡色。
<p/>無恚亦無憂，除;烟無貢高，
<p/>調御斷瞋恚，滅訖無有漏。」
<p/>佛說如是，彼諸比丘聞佛所說，歡喜奉行！
<p/>怨家經第十三竟<note n="m129.58"/>（千一百十五字<note n="m129.59"/>）
<sid n="m130"/>　　（一三○） *中阿含大品教曇彌經<note n="m130.60"/>第十四（ *第三念誦）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，尊者曇彌<note n="m130.61"/>為生地尊長<note n="m130.62"/>，作佛圖<note n="m130.63"/>主，為人所宗，凶暴急弊，極為;麁惡，罵詈責數於諸比丘，因此故生地諸比丘<note n="m130.64"/>皆捨離去，不樂住此。於是，生地諸優婆塞見生地諸比丘皆捨離去，不樂住此，便作是念：此生地諸比丘以何意故，皆捨離去，不樂住此？生地諸優婆塞聞此生地尊者曇彌──生地尊長，作佛圖主，為人所宗，凶暴急弊，極為;麁惡，罵詈責數於諸比丘，因此故生地諸比丘皆捨離去，不樂住此。生地諸優婆塞聞已，;卽共往詣尊者曇彌所，驅逐曇彌，令出生地諸寺中去。
<p/>於是，尊者曇彌為生地諸優婆塞所驅，令出生地諸寺中去，卽攝衣持鉢遊行，往詣舍衛國，展轉進至舍衛國，住勝林給孤獨園。於是，尊者曇彌往詣佛所，稽首佛足，卻坐一面，白曰：「世尊！我於生地諸優婆塞無所汙、無所說、無所犯，然生地諸優婆塞橫驅逐我，令出生地諸寺中去。」
<p/>彼時世尊告曰：「止！止！曇彌！何須說此？」
<p/>尊者曇彌叉手向佛，再白曰：「世尊！我於生地諸優婆塞無所汙、無所說、無所犯，然生地諸優婆塞橫驅逐我，令出生地諸寺中去。」
<p/>世尊亦再告曰：「曇彌！往昔之時，此閻浮洲有諸商人乘船入海，持視岸鷹行，彼入大海不遠，便放視岸鷹。若視岸鷹得至大海岸者，終不還船。若視岸鷹不得至大海岸者，便來還船。如是，曇彌！為生地優婆塞所驅逐，令出生地諸寺故，便還至我所。止！止！曇彌！何須復說此？」
<p/>尊者曇彌復三白曰：「世尊！我於生地諸優婆塞無所汙、無所說、無所犯，然生地諸優婆塞橫驅逐我，令出生地諸寺中去。」
<p/>世尊亦復三告曰：「曇彌！汝住沙門法，為生地諸優婆塞所驅逐，令出生地諸寺耶？」
<p/>於是，尊者曇彌𣈳從座起，叉手向佛，白曰：「世尊！云何沙門住沙門法？」
<p/>世尊告曰：「曇彌！昔時有人壽八萬歲。曇彌！人壽八萬歲時，此閻浮洲極大富樂，多有人民，村邑相近，如雞一飛。曇彌！人壽八萬歲時，女年五百歲乃嫁。曇彌！人壽八萬歲時，有如是病──大便、小便、欲、不食、老<note n="m130.65"/>。曇彌！人壽八萬歲時，有王名高羅婆<note n="m130.66"/>，聰明智慧，為轉輪王，有四種軍，整御天下，如法法王成就七寶。彼七寶者，輪寶、象寶、馬寶、珠寶、女寶、居士寶、主兵臣寶，是為七。具足千子，顏貌端正<note n="m130.67"/>，勇猛無畏，能伏他眾。彼<note n="m130.68"/>必統領此一切地乃至大海，不以刀杖，以法治化，令得安隱。
<p/>「曇彌！高羅婆王有樹，名善住尼拘類樹王<note n="m130.69"/>。曇彌！善住尼拘類樹王而有五枝，第一枝者，王所食及皇后；第二枝者，太子食及諸臣；第三枝者，國人民食；第四枝者，沙門、梵志食；第五枝者，禽獸所食。曇彌！善住尼拘類樹王果大如二升<note n="m130.70"/>瓶，味如淳蜜丸。曇彌！善住尼拘類樹王果無有護者，亦無更相偷。有一人來，饑渴極羸，顏色憔悴，欲得食果，往至善住尼拘類樹王所，飽噉果已，毀折其枝，持果歸去。善住尼拘類樹王有一天依而居之，彼作是念：閻浮洲人異哉無恩，無有反復。所以者何？從善住尼拘類樹王飽噉果已，毀折其枝，持果歸去，寧令善住尼拘類樹王無果，不生果。善住尼拘類樹王;卽無果，亦不生果。
<p/>「復有一人來，饑渴極羸，顏色憔悴，欲得噉果，往詣善住尼拘類樹王所，見善住尼拘類樹王無果，亦不生果，;卽便往詣高羅婆王所，白曰：『天王！當知善住尼拘類樹王無果，亦不生果。』高羅婆王聞已，猶如力士屈伸臂頃，如是高羅婆王於拘樓瘦沒，至三十三天，住天帝釋<note n="m130.71"/>前，白曰：『拘翼<note n="m130.72"/>！當知善住尼拘類樹王無果，亦不生果。』於是，天帝釋及高羅婆王猶如力士屈伸臂頃，如是天帝釋及高羅婆王於三十三天中沒，至拘樓瘦，去善住尼拘類樹王不遠住。天帝釋作如其像如意足，以如其像如意足化作大水暴風雨。作大水暴風雨已，善住尼拘類樹王拔根倒;竪。
<p/>「於是，善住尼拘類樹王居止樹<note n="m130.73"/>天，因此故，憂苦愁慼，啼泣垂淚，在天帝釋前立。天帝釋問曰：『天！汝何意憂苦愁慼，啼泣垂淚，在我前立耶？』彼天白曰：『拘翼！當知大水暴風雨，善住尼拘類樹王拔根倒;竪。』時，天帝釋告彼樹天曰：『天！汝樹天住樹天法，大水暴風雨，善住尼拘類樹王拔根倒;竪耶？』樹天白曰：『拘翼！云何樹天住樹天法耶？』天帝釋告曰：『天！若使人欲得樹根，持樹根去；欲得樹莖、樹枝、樹葉、樹華、樹果持去者<note n="m130.74"/>，樹天不應瞋恚，不應憎嫉，心不應恨。樹天捨意而住樹天<note n="m130.75"/>，如是樹天住樹天法。』
<p/>「天復白曰：『拘翼！我樹天不住樹天法，從今日始樹天住樹天法，願善住尼拘類樹王還復如本。』於是，天帝釋作如其像如意足，作如其像如意足已，復化作大水暴風雨。化作大水暴風雨已，善住尼拘類樹王卽復如故<note n="m130.76"/>。如是，曇彌！若有比丘罵者不罵，瞋者不瞋，破者不破<note n="m130.77"/>，打者不打，如是，曇彌！沙門住沙門法。」
<p/>於是，尊者曇彌卽從座<note n="m130.78"/>起，偏袒著衣，叉手向佛，啼泣垂淚，白曰：「世尊！我非沙門住沙門法，從今日始沙門住沙門法。」
<p/>世尊告曰：「曇彌！昔有大師，名曰善眼<note n="m130.79"/>，為外道仙人之所師宗，捨離欲愛，得如意足。曇彌！善眼大師有無量百千弟子。曇彌！善眼大師為諸弟子說梵世法<note n="m130.80"/>。曇彌！若善眼大師為說梵世法時，諸弟子等有不具足奉行法者，彼命終已，或生四王天，或生三十三天，或生㷿<note n="m130.81"/>磨<note n="m130.82"/>天，或生兜率哆天，或生化樂天，或生他化樂天<note n="m130.83"/>。曇彌！若善眼大師為說梵世法時，諸弟子等設有具足奉行法者，彼修四梵室，捨離於欲，彼命終已，得生梵天。曇彌！彼時善眼大師而作是念：我不應與弟子等同俱至後世，共生一處，我今寧可更修增上慈；修增上慈已，命終得生晃昱天<note n="m130.84"/>中。
<p/>「曇彌！彼時善眼大師則於後時更修增上慈；修增上慈已，命終得生晃昱天中。曇彌！善眼大師及諸弟子學道不虛，得大果報。如善眼大師，如是牟梨<note n="m130.85"/>破羣那、阿羅那遮婆羅門、瞿陀梨舍哆、害提婆羅摩納、儲提摩麗橋鞞陀邏<note n="m130.86"/>，及薩哆富樓奚哆<note n="m130.87"/>。
<p/>「曇彌！七富樓奚哆師亦有無量百千弟子。曇彌！七富樓奚哆師為諸弟子說梵世法。若七富樓奚哆師為說梵世法時，諸弟子等有不具足奉行法者，彼命終已，或生四王天，或生三十三天，或生㷿<note n="m130.88"/>磨天，或生兜率哆天，或生化樂天，或生他化樂天。若七富樓奚哆師為說梵世法時，諸弟子等設有具足奉行法者，彼修四梵室，捨離於欲，彼命終已，得生梵天。曇彌！七富樓奚哆師而作是念：我不應與弟子等同俱至後世，共生一處，我今寧可更修增上慈；修增上慈已，命終得生晃昱天中。
<p/>「曇彌！彼時七富樓奚哆師則於後時更修增上慈；修增上慈已，命終得生晃昱天中。曇彌！七富樓奚哆師及諸弟子學道不虛，得大果報。曇彌！若有罵彼七師及無量百千眷屬，打破瞋恚責數者，必受無量罪。若有一成就正見佛弟子比丘得小果，罵詈打破瞋恚責數者，此受罪多於彼。是故，曇彌！汝等各各更迭相護。所以者何？離此過已，更無有失。」
<p/>於是，世尊說此頌<note n="m130.89"/>曰：
<p/>「須涅<note n="m130.90"/>、牟梨破羣那、阿羅<note n="m130.91"/>那遮婆羅門、瞿陀梨舍哆、害提婆羅摩納、儲提摩麗橋鞞陀 *邏、薩哆富樓奚哆。
<p/>此在過去世，七師有名德，
<p/>無愛縛樂悲，欲結盡過去。
<p/>彼有諸弟子，無量百千數，
<p/>彼亦離欲結，須臾不究竟。
<p/>若彼外仙人，善護行苦行，
<p/>心中懷憎嫉，罵者受罪多。
<p/>若一得正見，佛子住小果，
<p/>罵詈責打破，受罪多於彼。
<p/>是故汝曇彌，各各更相護，
<p/>所以更相護，重罪無過是。
<p/>如是甚重苦，亦為聖所惡，
<p/>必得受惡色，橫<note n="m130.92"/>取邪見處。
<p/>此是最下人，聖法之所說，
<p/>謂未離淫欲，得微妙<note n="m130.93"/>五根，
<p/>信、精進、念處<note n="m130.94"/>，正定及正觀。
<p/>如是得此苦，前所受其殃<note n="m130.95"/>，
<p/>自受其殃已，於後便害他。
<p/>若能自護者，彼為能護外，
<p/>是故當自護，慧者無殃<note n="m130.96"/>樂。」
<p/>佛說如是，尊者曇彌及諸比丘聞佛所說，歡喜奉行！
<p/>教曇彌經第十四竟<note n="m130.97"/>（二千四百二十四字<note n="m130.98"/>）
<sid n="m131"/>　　（一三一） *中阿含大品降魔經<note n="m131.99"/>第十五（ *第三念誦）
<p/>我聞如是：
<p/>一時，佛遊婆奇瘦<note n="m131.100"/>，在鼉山怖林鹿野園中。
<p/>爾時，尊者大目揵<note n="m131.101"/>連教授為佛而作禪屋，露地經行。彼時，魔王化作細形，入尊者大目揵連腹中。於是，尊者大目 *揵連; 卽作是念：我今腹重<note n="m131.102"/>猶如食豆<note n="m131.103"/>，我寧可入如其像定，以如其像定自觀其腹。是時，尊者大目 *揵連至經行道頭，敷尼師檀<note n="m131.104"/>，結跏趺坐，入如其像定，以如<note n="m131.105"/>其像定自觀其腹，尊者大目*揵連便知魔王在其腹中。
<p/>尊者大目 *揵連卽從定寤<note n="m131.106"/>，語魔王曰：「汝波旬出！汝波旬出！莫觸嬈如來，亦莫觸嬈如來弟子，莫於長夜無義無饒益，必生惡處，受無量苦。」
<p/>彼時，魔王便作是念：此沙門不見不知而作是說：「汝波旬出！汝波旬出！莫觸嬈如來，亦莫觸嬈如來弟子，莫於長夜無義無饒益，必生惡處，受無量苦。」汝之尊師有大如意足，有大威德，有大福祐，有大威神，彼猶不能速知速見，況復弟子能知見耶？
<p/>尊者大目揵<note n="m131.107"/>連復語魔王：「我復知汝意，汝作是念：此沙門不知不見而作是說：『汝波旬出！汝波旬出！莫<note n="m131.108"/>觸嬈如來，亦莫觸嬈如來弟子，莫於長夜無義無饒益，必生惡處，受無量苦。』汝之尊師有大如意足，有大威德，有大福祐，有大威神，彼猶不能如是速知速見，況復弟子能知見耶？」
<p/>彼魔波旬復作是念：今此沙門知見我故，而作是說耳。於是，魔波旬化作細形，從口中出<note n="m131.109"/>，在尊者大目 *揵連前立。
<p/>尊者大目 *揵連告曰：「波旬！昔有如來名覺礫拘荀大<note n="m131.110"/>無所著、等正覺，我時作魔，名曰惡<note n="m131.111"/>。我有妹，名黑<note n="m131.112"/>，汝是彼子。波旬！因此事故，汝是我外甥<note n="m131.113"/>。波旬！覺礫拘荀大如來、無所著、等正覺有二大弟子，一者名音<note n="m131.114"/>，二者名想<note n="m131.115"/>。波旬！以何義故，尊者音名音耶？波旬！尊者音住梵天上，以常音聲滿千世界，更無有弟子音聲與彼等者、相似者、勝者。波旬！以是義故，尊者音名音也。
<p/>「波旬！復以何義尊者想名想耶？波旬！尊者想所依遊行村邑，過夜平旦，著衣持鉢，入村乞食，善護其身，善攝諸根，立於正念。彼乞食已，食訖，中後收舉衣鉢，澡洗手足，以尼師 *檀著於肩上，至無事處，或至山林樹下，或至閑居靜處，敷尼師 *檀，結跏<note n="m131.116"/>趺坐，速入想知滅定。彼時，若有放牛羊人、取樵草人，或行路人，入彼山林，見<note n="m131.117"/>入想知滅定，便作是念：今此沙門於無事處坐而命終，我等寧可以燥樵、草拾已，積聚覆其身上而耶維<note n="m131.118"/>之？; 卽拾樵、草積覆其身，以火然之，便捨而去。彼尊者想過夜平旦，從定 *寤起，抖擻衣服，所依村邑遊行，如常著衣，持鉢入村乞食，善護其身，善攝諸根，立於正<note n="m131.119"/>念。彼放牛羊人、取樵草人，或行路人，入彼山林人先見者，便作是念：今此沙門在無事處坐<note n="m131.120"/>而命終，我等昨已拾燥樵、草積覆其身，以火燒之，然已而去，然此賢者更復想<note n="m131.121"/>也。波旬！以是義故，尊者想名想也。
<p/>「波旬！彼時惡魔便作是念：此禿沙門以黑所縛，斷種無子，彼學禪，伺<note n="m131.122"/>、增伺、數數伺，猶若如驢，竟日負重，繫在櫪上，不得麥食，為彼麥故，伺、增伺、數數伺。如是，此禿沙門為黑所縛，斷種無子，學禪，伺、增伺、數數伺，猶如;猫子在鼠穴邊，欲捕鼠故，伺、增伺、數數伺。如是，此禿沙門為黑所縛，斷種無子，彼學禪，伺、增伺、數數伺，猶如鵂狐在燥樵積間，為捕鼠故，伺、增伺、數數伺。如是，此禿沙門為黑所縛，斷種無子，學禪，伺、增伺、數數伺，猶如鶴鳥在水岸邊，為捕魚故，伺、增伺、數數伺。如是，此禿沙門為黑所縛，斷種無子，學禪，伺、增伺、數數伺。
<p/>「彼何所伺？為何義伺？求何等伺？彼調亂狂發敗壞。我不知彼何所從來，亦不知彼何所從去，亦不知住止，不知死不知生，我寧可教敕梵志、居士：『汝等共來罵詈精進沙門，打破責數。所以者何？或罵打破責數時，儻能起惡心，令我得其便。』波旬！彼時惡魔便教敕梵志、居士，彼梵志、居士罵詈精進沙門，打破責數。彼梵志、居士或以木打，或以石擲，或以杖撾，或傷精進沙門頭，或裂壞衣，或破應器。爾時，梵志、居士若有死者，因此緣此，身壞命終，必至惡處，生地獄中。彼生已，作是念：我應受此苦，當復更受極苦過是。所以者何？以我等向精進沙門行惡行故。
<p/>「波旬！覺礫拘荀大如來、無所著、等正覺弟子用傷其頭，裂壞其衣，破其應器已，往詣覺礫拘荀大如來、無所著、等正覺所。爾時，覺礫拘荀大如來、無所著、等正覺無量百千眷屬圍繞<note n="m131.123"/>而為說法，覺礫拘荀大如來、無所著、等正覺遙見弟子頭傷、衣裂、鉢破而來，見已，告諸比丘：『汝等見不？惡魔教敕梵志、居士：汝等共來罵詈精進沙門，打破責<note n="m131.124"/>數。所以者何？或罵打破責數時，儻能起惡心，令我得其便。比丘！汝等當以心與慈俱，遍滿一方成就遊。如是二三四方，四維上下，普周一切，心與慈俱，無結無怨，無恚無諍，極廣甚大，無量善修，遍滿一切世間成就遊。如是悲、喜心與捨俱，無結無怨，無恚無諍，極廣甚大，無量善修，遍滿一切世間成就遊，令惡魔求便不能得便。』
<p/>「波旬！覺礫拘荀大如來、無所著、等正覺以此教教<note n="m131.125"/>諸弟子，彼卽受教，心與慈俱，遍滿一方成就遊。如是二三四方，四維上下，普周一切，心與慈俱，無結無怨，無恚無諍，極廣甚大，無量善修，遍滿一切世間成就遊。如是悲、喜心與捨俱，無結無怨，無恚無諍，極廣甚大，無量善修，遍滿一切世間成就遊。以此故，彼惡魔求便不能得便。
<p/>「波旬！彼時惡魔復作是念：我以此事求精進沙門便，而不能得，我寧可教敕梵志、居士：『汝等共來奉敬、供養、禮事精進沙門，或以奉敬、供養、禮事精進沙門，儻能起惡心，令我得其便。』波旬！彼梵志、居士為惡魔所教敕已，卽共奉敬、供養、禮事精進沙門，以衣敷地而作是說：『精進沙門可於上行，精進沙門難行而行，令我長夜得利饒益，安隱快樂！』梵志、居士以髮布地而作是說：『精進沙門可於上行，精進沙門難行而行，令我長夜得利饒益，安隱快樂！』梵志、居士以手捧持種種飲食，住道邊待而作是說：『精進沙門受是食是，可持是去，隨意而<note n="m131.126"/>用，令我長夜得利饒益，安隱快樂！』諸信梵志、居士見精進沙門，敬心扶抱，將入於內，持種種財物與精進沙門，作如是說：『受是用是，可持是去，隨意所用。』爾時，梵志、居士若有死者，因此緣此，身壞命終，必至善處，生於天上。生已，作是念：我應受是樂，當復更受極樂勝是。所以者何？以我等向精進沙門行善行故。
<p/>「波旬！覺礫拘荀大如來、無所著、等正覺弟子得奉敬、供養、禮事已，往詣覺礫拘荀大如來、無所著、等正覺所。是時，覺礫拘荀大如來、無所著、等正覺無量百千眷屬圍 *繞而為說法，覺礫拘荀大如來、無所著、等正覺遙見弟子得奉敬、供養、禮事而來，見已，告諸比丘：『汝等見不？惡魔教敕梵志、居士：汝等共來奉敬、供養、禮事精進沙門，或以奉敬、供養、禮事精進沙門，儻能起惡心，令我得其便。比丘！汝等當觀諸行無常，觀興衰法，觀無欲，觀捨離，觀滅，觀斷，令惡魔求便而不能得。』波旬！覺礫拘荀大如來、無所著、等正覺以此教教諸弟子，彼𣈳受教，觀一切行無常，觀興衰法，觀無欲，觀捨離，觀滅，觀斷，令惡魔求便而不能得。
<p/>「波旬！彼時惡魔復作是念：我以此事求精進沙門便，而不能得，我寧可化作年少形，手執大杖，住其<note n="m131.127"/>道邊，打尊者音頭，令破血流汙<note n="m131.128"/>面。波旬！覺礫拘荀大如來、無所著、等正覺於後所依村邑遊行，彼於平旦著衣持鉢，入村乞食，尊者音在後侍從。波旬！爾時，惡魔化作年少形，手執大杖，住在道邊，擊尊者音頭破血流 *汙面。波旬！尊者音破頭流血已，隨從覺礫拘荀大如來、無所著、等正覺後，猶影不離。
<p/>「波旬！覺礫拘荀大如來、無所著、等正覺至村邑已，極其身力右旋顧視，猶如龍視，不恐不怖，不驚不懼而觀諸方。波旬！覺礫拘荀大如來、無所著、等正覺見尊者音頭破血流汙<note n="m131.129"/>面，隨佛後行，如影不離，便作是說：『此惡魔凶暴，大有威力，此惡魔不知厭足。』波旬！覺礫拘荀大如來、無所著、等正覺說語未訖，彼時，惡魔便於彼處，其身卽墮無缺大地獄。波旬！此大地獄而有四名，一者無缺，二者百釘，三者逆刺，四者六更<note n="m131.130"/>。彼大地獄其中有卒<note n="m131.131"/>，往至惡魔所，語惡魔曰：『汝今當知，若釘釘等共合者，當知滿百年。』」
<p/>於是，魔波旬聞說此已，卽便心悸，恐怖驚懼，身毛皆竪，向尊者大目 *揵連卽說頌曰：
<p/>「云何彼地獄，惡魔昔在中？
<p/>嬈害佛梵行，及犯彼比丘。」
<p/>尊者大目 *揵連卽時以偈答魔波旬曰：
<p/>「地獄名無缺，惡魔曾在中，
<p/>嬈害佛梵行，及犯彼比丘。
<p/>彼鐵釘有百，一切各逆刺，
<p/>地獄名無缺，惡魔昔在中。
<p/>若有不知者，比丘佛弟子，
<p/>必得如是苦，受黑業之報。
<p/>若干種園觀，人者在於地，
<p/>食自然粳米，居止在北洲。
<p/>大須彌山巖，善修之所熏，
<p/>修習於解脫，受持最後身。
<p/>跱立在大泉<note n="m131.132"/>，宮殿住至劫，
<p/>金色可愛樂，猶火㷿晃昱。
<p/>作諸眾妓樂，往詣帝釋所，
<p/>本以一屋舍，善覺了為施。
<p/>若釋<note n="m131.133"/>在前行，昇毘闍延殿<note n="m131.134"/>，
<p/>見釋大歡喜，天女各各舞。
<p/>若見比丘來，還顧有慚愧，
<p/>若毘闍延殿，見比丘問義<note n="m131.135"/>。
<p/>大仙頗能知，愛盡得解脫，
<p/>比丘𣈳為答，問者如其義。
<p/>拘翼我能知，愛盡得解脫，
<p/>聞彼之所答，釋得歡喜樂。
<p/>比丘多饒益，所說如其義，
<p/>若毘闍延殿，問帝釋天王。
<p/>此殿名何等，汝釋攝持城？
<p/>釋答大仙人，名毘闍延哆，
<p/>是謂千世界，於千世界中，
<p/>無有勝此殿，如毘闍延哆，
<p/>天王天帝釋，自在隨所遊。
<p/>受<note n="m131.136"/>樂那遊哆<note n="m131.137"/>，化作一行百，
<p/>毘闍延殿內，釋得自在遊。
<p/>毘闍延大殿，足指能震<note n="m131.138"/>動，
<p/>天王眼所觀，釋得自在遊。
<p/>若鹿子母堂<note n="m131.139"/>，築基極深堅，
<p/>難動不可 *震，如意足能搖。
<p/>彼有琉<note n="m131.140"/>璃地，聖人之所履，
<p/>滑澤樂更觸，布柔軟綿褥<note n="m131.141"/>。
<p/>愛語共和合，天王常歡喜，
<p/>善能作妓樂，音節善諧和。
<p/>諸<note n="m131.142"/>天來會聚，而說須陀洹，
<p/>若干無量千，及百諸那術。
<p/>至三十三天，慧眼者說法，
<p/>聞彼所說法，歡喜而奉行。
<p/>我亦有是法，如仙人所說，
<p/>謂至梵天上，問彼梵天事。
<p/>梵故有此見，謂見昔時有，
<p/>我住有常存，恒有不變易。
<p/>梵天為答彼，大仙我無見，
<p/>謂見昔時有，我恒常不變。
<p/>我見此境界，諸梵皆過去，
<p/>我今何由說，恒常不變易。
<p/>我見此世間，正覺之所說，
<p/>隨所因緣生，所往而轉還。
<p/>火無有思念，我燒愚癡人，
<p/>火然若愚觸，必自然得燒。
<p/>如是汝波旬，觸嬈於如來，
<p/>久作不善行，受報亦當久，
<p/>魔汝莫厭佛，莫嬈害比丘。」
<p/>一比丘降魔，住在於怖林。
<p/>彼鬼愁憂慼，目連之所訶，
<p/>恐怖無智慧，卽於彼處沒。
<p/>尊者大目 *揵連所說如是，彼魔波旬聞尊者大目<note n="m131.143"/> *揵連所說，歡喜奉行！
<p/>降魔經第十五竟<note n="m131.144"/>（三千二百七十四字<note n="m131.145"/>）
<p/>中阿含經卷第三十（九千五百一十五字<note n="m131.146"/>）
