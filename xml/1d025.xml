四諦品第二十五<note n="e25.4"/>
<sid n="215"/><note n="e25.5"/>
聞如是：
一時，佛在舍衛國祇樹給孤獨園。
爾時，世尊告諸比丘：「當修行四諦之法。云何為四？所謂初<note n="e25.6"/>苦諦，義不可盡，義不可窮，說法無盡。第二者<note n="e25.7"/>苦集<note n="e25.8"/>諦，義不可盡，義<note n="e25.9"/>不可窮，說法無盡。第三 *者<note n="e25.10"/>苦盡諦，義不可盡，義不可窮，說法無盡<note n="e25.11"/>。第四 *者苦出要諦，義不可盡，義不可窮， *說法無盡。
「彼云何名為<note n="e25.12"/>苦諦？所謂苦諦者，生苦、老苦、病苦、死苦、憂悲惱苦、怨憎會苦、恩愛別離<note n="e25.13"/>苦、所欲不得苦，取要言之，五盛陰苦，是謂 *名為苦諦。
「彼云何 *名為苦 *集諦？所謂 *集諦者，愛與欲相應，心恆染著，是謂 *名為苦 *集諦。
「彼云何 *名為苦盡諦？所謂盡諦者，欲愛永盡無餘，不復更造，是謂 *名為苦盡諦。
「彼云何 *名為苦出要諦？所謂苦出要諦<note n="e25.14"/>者，謂賢聖八品道，所謂正見、正治、正語、正行、正命、正方便、正念、正三昧，是謂 *名為苦出要諦。
「如是，比丘！有此四諦，實有不虛。世尊之<note n="e25.15"/>所說，故名為諦。諸有眾生二足、三足<note n="e25.16"/>、四足、多足<note n="e25.17"/>，欲者、色者、無色者，有想、無想者，如來最上。然成此四諦，故名為四諦。是謂，比丘！有此四諦。然不覺知，長處生死，輪轉五道。我今已<note n="e25.18"/>得此四諦，從此岸至彼岸，成就此義，斷生死根本，更不復受有，如實知之。」
爾時，世尊便說此偈：
「今有四諦法，如實而不知，
輪轉生死中，終不有解脫。
如今有四諦， *已覺 *已曉了，
 *已斷生死根，更亦不受有。
「若有四部之眾，不得此諦，不覺不知，便墮<note n="e25.19"/>五道。是故，諸比丘！當作方便，成此四諦。如是，諸比丘！當作是學！」
爾時，諸比丘聞佛所說，歡喜奉行！
<sid n="216"/><note n="e25.20"/>
聞如是：
一時，佛在舍衛國祇樹給孤獨園。
爾時，世尊告諸比丘：「有此四法，多饒益人。云何為四？第一法者當親近善知識，第二者當聞法，第三者當知法，第四者當法法相明。是謂，比丘！有此四法，多饒益人。是故，諸比丘！當求方便，成此四法。如是，諸比丘！當作是學！」
爾時，諸比丘聞佛所說，歡喜奉行！
<sid n="217"/><note n="e25.21"/>
聞如是：
一時，佛在舍衛國祇樹給孤獨園。
爾時，世尊告阿難曰：「若如來出現於世時，便有四未曾有法<note n="e25.22"/>出現於世。云何為四？此眾生類多有所著，若說不染著法時，亦復承受，念修行之，心不遠離，若如來出現於世時，有此四未曾有法出現於世，是謂初未曾有法出現於世。
「復次，阿難！輪轉不住，恆在五道，正使欲說法時，亦復承受，心不遠離，若如來出現世時，有此二未曾有法出現於世。
「復次，阿難！此眾生類，恆懷憍慢，不去心首。若使說法，亦復承受，心不遠離。然復，阿難！此眾生類，恆懷憍慢，不去須臾，設復說法時，亦復承受，是謂第三未曾有法出現於世。
「復次，阿難！此眾生類，無明所覆，設復說有明法時，亦復承受而不忘失。若復，阿難！說此有明、無明法時，而心意柔和，恆喜修行。是謂，阿難！若如來出現世時，便有此四未曾有法出現於世。若有多薩阿竭<note n="e25.23"/>現在時，便有此四未曾有法出現於世。是故，阿難！當發喜心向如來所。如是，阿難！當作是學！」
爾時，阿難聞佛所說，歡喜奉行！
<sid n="218"/><note n="e25.24"/>
聞如是：
一時，佛在舍衛國祇樹給孤獨園。
爾時，世尊告諸比丘：「我今當說擔<note n="e25.25"/>，亦當說持擔人，亦當說擔因緣，亦當說捨擔。汝等比丘！諦聽！諦聽<note n="e25.26"/>！善思念之，我今當說。」
諸比丘對曰：「如是，世尊！」是時，諸比丘從佛受教。
世尊告曰：「彼云何名<note n="e25.27"/>為擔？所<note n="e25.28"/>謂五盛陰是。云何為五？所謂色、痛、想、行、識陰，是謂 *名為擔。
「彼云何 *名為持擔人？所謂持擔人者，人身是也。字某、名某<note n="e25.29"/>，如是生，食如是食，受如是苦樂，受<note n="e25.30"/>命長短，是謂 *名為持擔人。
「彼云何 *名為擔因緣？所謂擔<note n="e25.31"/>因緣者，愛著因緣是。與欲共俱，心不遠離，是謂 *名為擔因緣。
「彼云何 *名為當捨離擔？所謂能使彼愛永盡無餘，已除、已吐。是謂，比丘！名<note n="e25.32"/>捨離<note n="e25.33"/>擔。
「如是，比丘<note n="e25.34"/>！我今已說擔，已說擔因緣，已說持擔人，已說捨擔。然諸如來所應行者，我今已辦。若樹下、空處、露坐，常念坐禪，莫行放逸。」
爾時，世尊便說此偈：
「當念捨重擔，更莫造新擔；
擔是世間病，捨擔第一樂。
亦當除愛結，及捨非法行；
盡當捨離此，更不復受有<note n="e25.35"/>。
「是故，諸比丘！當作方便，捨離於擔。如是，諸比丘！當作是學！」
爾時，諸比丘聞佛所說，歡喜奉行！
<sid n="219"/><note n="e25.36"/>
聞如是：
一時，佛在舍衛國祇樹給孤獨園。
爾時，世尊告諸比丘：「有此四生。云何為四？所謂卵生、胎生、濕生、化生。
「彼云何名為卵生？所謂卵生者，;鷄、雀、烏<note n="e25.37"/>、鵲、孔雀、蛇、魚、蟻子之屬<note n="e25.38"/>，皆是卵生。是謂 *名為卵生。
「彼云何 *名為胎生？所謂人及<note n="e25.39"/>畜<note n="e25.40"/>生，至二足蟲，是謂 *名為胎生。
「彼云何 *名為因緣生？所謂腐肉中蟲、廁中蟲、如尸<note n="e25.41"/>中蟲，如是之屬，皆名為因緣生。
「彼云何 *名為化生？所謂諸天、大<note n="e25.42"/>地獄、餓鬼、若人、若畜生，是謂名為化生。是謂，比丘！有此四生。諸比丘捨離此四生，當求方便，成四諦法。如是，諸比丘！當作是學！」
爾時，諸比丘聞佛所說，歡喜奉行！
<sid n="220"/><note n="e25.43"/>
聞如是：
一時，尊者舍利弗、尊者目揵<note n="e25.44"/>連在羅閱城迦蘭陀竹園所。
爾時，舍利弗告諸比丘：「世間有此四人。云何為四？所謂第一人者與結相隨，然內有結而不知。或有一人與結相隨，然內有結如實知之。或有一人不與結相隨，然內無結如實而不知。或有一人不與結相隨，然內無結如實知之。
「諸賢當知：第一人者與結相隨，然內有結而不知，此二有結人中，此人最為下賤。所謂彼第二人與結相隨，內有結如實知之，此人極為妙。彼第三人不與結相隨，內無結如實而不知，此人於二<note n="e25.45"/>無結人中，此人最為下賤。所謂彼第四人不與結相隨，內無結如實知之，此人於無結人中最為第一。諸賢當知：世間有此四人。」
是時，尊者目連問舍利弗曰：「有何因緣，有結相隨人，一人下賤，一人最妙？復有何因緣，此二無結人相隨，一人下賤，一人最妙？」
舍利弗對曰：「彼與結相隨，內有結如實不知。彼人作是念：我當作淨想<note n="e25.46"/>，彼便思惟作淨想。當作淨想時，便起欲心，以<note n="e25.47"/>起欲心已，便有貪欲、瞋恚、愚<note n="e25.48"/>癡心而命終。爾時，不求方便，滅此欲心，便有瞋恚、愚癡之心而命終。目連當知：猶如有人詣市買得銅器，塵土垢坌，極為不淨。彼人不隨<note n="e25.49"/>時摩抆，不隨<note n="e25.50"/>時淨洗，然彼銅器倍更生垢，極為不淨。此第一人亦復如是，與垢相隨，內有結如實不知，彼便作是念：我當思惟淨想，已<note n="e25.51"/>思惟淨想，便生欲心，已生欲心，則有貪欲、瞋恚、愚癡而命終，不求方便，滅此欲心。
「彼第二人與結相隨，內有結如實知<note n="e25.52"/>：『我今可捨淨想，思惟不淨想。』彼已捨淨<note n="e25.53"/>想，思惟不淨想，彼 *已思惟不淨想，便不生欲心，求方便，不得者得，不獲者獲，不及者及，便無貪欲、瞋恚、愚癡，亦復無結而命終。猶如有人從市中買得銅器，塵垢所染，彼人隨時修治，洗蕩<note n="e25.54"/>使淨。此人亦復如是，與結相隨，內有結如實知之。彼人便捨淨想，思惟不淨想，彼思惟不淨想，更求方便，不得者得，不獲者獲，不作證者教<note n="e25.55"/>令得證，已無欲心、無瞋恚、愚癡而命終。是謂，目連！有此二人與結相隨，一人下賤，一人最妙。」
目連曰：「復以何因緣，使此二人不與結相隨，一人下賤，一人最妙？」
舍利弗曰：「彼第三人不與結相隨，內無結如實而不知。彼便作是思惟：我不求方便思惟，不得者得，不獲者獲，不作證者而作證。彼人有欲心、瞋恚、愚癡所縛而命終。猶如有人詣市買銅器，塵垢所染，然不隨時洗治，亦不隨時修治；此第三人亦復如是，不與結相隨，內無結如實不知，亦不作是學：我當求方便，滅此諸結。而有貪欲<note n="e25.56"/>、瞋恚、愚癡之心而命終。
「彼第四人不與結俱，內無結如實知之。彼便作是思惟：求方便，不得者得，不獲者獲，不作證者令作證。彼以無此結而命終。猶如有人詣市，得好銅器極淨潔，復加隨時修治，磨洗<note n="e25.57"/>其器。爾時，彼器倍復淨好，此第四人亦復如是，不與結相隨，內無結如實知之，彼便<note n="e25.58"/>作是思惟：求方便，不獲者獲，不得者得，不作證者而作證，彼便無結使貪欲、瞋恚、愚癡，身壞命終。是謂，目連！有此二人不與結相隨，內無結如實知之，一人為上，一人下賤。」
是時，尊者目連問舍利弗曰：「何以故名曰結？」
舍利弗曰：「目連當知：惡不善法，起諸邪見，故名為結。或復有人而作是念：如來問我義已，然後與諸比丘說法，不問餘比丘義，而如來與比丘說法。或復有是<note n="e25.59"/>時，世尊語餘比丘而說法，然不語彼比丘。如來說法，如來不語我與比丘說法，或有不善，或有貪欲。既有不善，又有貪欲，此二俱不善。
「或復有時，比丘作是念：我恆在諸比丘前而入村乞食，不使餘比丘在比丘前而入村乞食。或有是時，餘比丘在前而入村乞食，不使彼比丘在比丘前而入村乞食，我不在比丘前而入村乞食。既有不善，又有貪欲，此二俱不善。
「目連當知：或復<note n="e25.60"/>有是時，比丘作是念：我當在比丘前坐，先前受水，先前得食，不使餘比丘先比丘坐，先前受水，先前得食。或復有時<note n="e25.61"/>，餘比丘在比丘前坐，先前受水，先前得食，不使彼比丘在比丘前坐，先前受水，先前得食。我不在比丘前坐，先前受水，先前得食。既有不善，又有貪欲，此二俱不善。
「或復有時，比丘作是念：我食已與檀越說法，不使餘比丘食訖與檀越說法。或復有時，餘比丘食竟與檀越說法，不使彼比丘食竟與檀越說法<note n="e25.62"/>，不使我食竟與檀越說法。既有不善，又有貪欲，此二俱不善。
「或復有時，比丘作是念：我當至園中，與長者婆羅門說法，不使餘比丘至園中，與長者婆羅門說法。或復有時，餘比丘至園中，與長者婆羅門說法，不使餘比丘至園中，與長者婆羅門說法；不使<note n="e25.63"/>我至園中，與長者婆羅門說法。既有不善，又有貪欲，此二俱不善。
「或復有時，比丘作是念：我今犯戒，使諸比丘不知我犯戒。或復有時，彼比丘犯戒，諸比丘知此比丘犯戒。既有不善，又有貪欲，此二俱不善。
「或復有時，比丘作是念：我今犯戒，不使餘比丘語我言犯戒。或復有時，彼比丘犯戒，餘比丘語我<note n="e25.64"/>言犯戒。既有不善，又有貪欲，此二俱不善。
「或復有時，彼比丘作是念：我今犯戒，使清淨比丘告我，不<note n="e25.65"/>使不清淨比丘告我。或復有時，不清淨比丘告彼比丘言：『彼比丘犯戒。』既有不善，又有貪欲，此二俱不善。
「或復有時，比丘作是念：我今犯戒，若有比丘告我者，當在屏處，不在大眾之中。或復有時，彼比丘犯戒，在大眾中告語，不在屏處。比丘復作是念：此諸比丘在大眾中告我，不在屏處。既有不善，又有貪欲，此二俱不善。
「目連當知：此諸<note n="e25.66"/>法之本，興起此行者，名為結使。目連！復知諸有四部之眾，犯此行者，皆共聞知。雖言我行阿練若，在閑靜之處，正使著五納衣，恆行乞食，不擇貧富，行不卒暴，往來住止，坐起動靜，言語默然，彼比丘作是念：使比丘、比丘尼、優婆塞、優婆夷<note n="e25.67"/>斯諸梵行者，恆來供養我。彼比丘雖有是念，然四部眾<note n="e25.68"/>亦不隨時供養。所以然者，以彼比丘惡不善行未除故，見聞念知。猶如有人，一銅器極為清淨，復以不淨盛著銅器中，復以餘器蓋其上，持行詣國界。眾人見已，問彼人曰：『君所持者是何物乎？我等欲得觀見。』是時，眾人素既飢儉，謂呼：『是好飲食。』尋發器蓋<note n="e25.69"/>。然是不淨皆共得<note n="e25.70"/>見。此比丘亦復如是，雖有阿練若行，隨時乞食，著五納衣，正身正意，繫念在前，彼雖生此念，欲使諸梵行者，隨時來供養。然復諸梵行人<note n="e25.71"/>，不隨時供養。所以然者，以彼比丘惡不善法結使未盡故。
「目連當知：諸有比丘無此惡不善法，結使已<note n="e25.72"/>盡，見聞念知，雖在城傍行，猶是持法之人。或受人請，或受長者供養，彼比丘無此貪欲之想。是時，四部之眾及諸梵行者，皆來供養。所以然者，以彼比丘行清淨故，皆見聞念知。猶如有人有好銅器，盛好飲食，氣味極香，復以物蓋其上，持行詣國界，眾人見已，問彼人曰：『此是何物？我等欲得觀見。』時尋發看<note n="e25.73"/>，見是飲食，皆共取食。此亦如是，比丘見聞念知，雖在城傍行，受長者供養，彼不作是念：使諸梵行者來供養我<note n="e25.74"/>，然復諸梵行者，皆來供養之。所以然者，以彼比丘惡不善行 *已除盡故。是故，目連！以此諸行故，名為結使。」
是時，尊者大目揵連歎曰：「善哉！善哉！舍利弗！所以然者，我昔遊此羅閱城迦蘭陀竹園所，到時著衣持鉢，入羅閱城乞食，至彼車師舍，在門外默然而立。是時，彼工師手執斧而斫材。是時，更有長老工師有少事緣，來至此工師舍。是時，彼工師修治材板。是時，彼老工師而生此念：此小工師斫材如我意不？我今當觀之。是時，彼工師所嫌之處，彼工師盡取斫之。是時<note n="e25.75"/>，彼老工師甚懷歡喜，而作是念：善哉！善哉！卿所斫材盡如我意。此亦如是，諸有比丘心不柔和，捨沙門行，心懷姦偽，不從沙門之法，性行麁疏，不知慚愧，強顏耐辱，為卑賤行，無有勇猛。或喜多忘失，不憶所行，心意不定，所作錯亂，諸根不定。然今尊者舍利弗觀察性行已，而修治之。
「諸有族姓子，以信堅固，出家學道，甚恭敬戒，不捨沙門賢聖之法，無有幻偽，不行卒暴，心意柔和，言常含笑，不傷人意，心恆一定，無有是非，諸根不亂。彼聞尊者舍利弗語已，便自承受，亦不忘失，猶如若男、若女，端正無雙，極自沐浴，著好新衣，用香<note n="e25.76"/>塗身。若復有人，復加以優鉢華，持用奉上，彼人得已，卽著頭上，歡喜踊躍，不能自勝。此亦如是，若有族姓子，以信堅固，出家學道，恭敬於戒，不失沙門之法，無有幻偽，不行卒暴，心意柔和，言常含笑，不傷人意，心恆一定，無有<note n="e25.77"/>是非，諸根不亂。彼從尊者舍利弗聞是語已，甚懷歡喜，不能自勝，而受其教。如此諸族姓子說此法教。」
爾時，諸賢各各聞其所說，歡喜奉行！
<sid n="221"/><note n="e25.78"/>
聞如是：
一時，佛在舍衛國祇樹給孤獨園。
爾時，世尊告諸比丘：「有此四果<note n="e25.79"/>。云何為四？或有 *果生而似熟，或有 *果熟而似生，或有 *果熟而似熟，或有 *果生而似生。是謂，比丘！世間有此四 *果。世間有此四人，亦復如是。云何為四？或有人熟而像生，或有人生而像<note n="e25.80"/>熟，或有人生而似<note n="e25.81"/>生，或有人熟而 *似熟。
「彼<note n="e25.82"/>何等人生而 *似熟？或有人往來行步不行卒暴，眼目視瞻恆隨法<note n="e25.83"/>教，著衣持鉢亦復隨法行步，視地不左右顧望；然復犯戒不隨正<note n="e25.84"/>行，實非沙門而似沙門，不行梵行而自言行<note n="e25.85"/>梵行，盡壞敗正法，根敗之種，是謂此人生而像熟。
「彼人云何<note n="e25.86"/>熟而像生？或有比丘性行似疏，視瞻不端，亦不隨法行，喜左右顧視；然復精進多聞，修行善法，恆持戒律，不失威儀，見少非法，便懷恐懼，是謂此人熟而像生。
「彼云何<note n="e25.87"/>生而像生？或有比丘不持禁戒，不知行步禮節，亦復不知出入行來，亦復不知著衣持鉢，諸根錯亂，心著色、聲、香、味、細滑之法，彼犯禁戒，不行正法。不是沙門而似沙門，不行梵行而似梵行，根敗之人，不可修飾，是謂此人生而 *似生。
「彼云何有人熟<note n="e25.88"/>而 *似熟？或有比丘持戒禁<note n="e25.89"/>限，出入行步不失時節，看視不失威儀；然極精進，修行善法，威儀禮節皆悉成就，見小非法，便懷恐怖，況復大者！是謂此人熟而 *似熟。
「是謂，比丘！世間有此四 *果之人，當學熟 *果之人。如是，諸比丘！當作是學！」
爾時，諸比丘聞佛所說，歡喜奉行！
<sid n="222"/><note n="e25.90"/>
聞如是：
一時，佛在舍衛國祇樹給孤獨園。
爾時，世尊告諸比丘：「今日空中有隨嵐風。設復有飛鳥至彼者，若烏<note n="e25.91"/>、鵲、鴻、鵠值彼風者，頭腦<note n="e25.92"/>、羽翼各在一處。此間一比丘亦復如是，捨禁戒已，作白衣行，是時三衣、鉢、器、鍼筩<note n="e25.93"/>六物之屬各在一處，猶隨嵐之風吹殺彼鳥。是故，諸比丘！當修行梵行。如是，諸比丘！當作是學！」
爾時，諸比丘聞佛所說，歡喜奉行！
<sid n="223"/><note n="e25.94"/>
聞如是：
一時，佛在舍衛國祇樹給孤獨園。
爾時，世尊告諸比丘：「比丘當知：有此四鳥。云何為四？或有鳥聲好而形醜，或有鳥形好而聲醜，或有鳥聲醜形亦醜，或有鳥形好聲亦好。
「彼云何鳥聲好而形醜？拘翅<note n="e25.95"/>羅鳥是也，是謂此鳥聲好而形醜。彼云何<note n="e25.96"/>鳥形好而聲醜？所謂騺鳥是也，是謂此鳥形好而聲醜。彼<note n="e25.97"/>云何鳥聲醜形亦醜？所謂兔<note n="e25.98"/>梟是也，是謂此鳥聲醜形亦醜。復有何<note n="e25.99"/>鳥聲好形亦好？所謂孔雀鳥是也，是謂此鳥聲好形亦好。是謂，比丘！有此四鳥，當共覺知。
「此亦如是，世間亦有四人似鳥，當共覺知。云何為四？於是，或有比丘顏貌端正<note n="e25.100"/>，出入行來，著衣持鉢，屈伸<note n="e25.101"/>俯仰，威儀成就；亦復不能有所諷誦諸所有法，初善、中善、竟善，不能承法之教，亦復不能善諷誦讀，是謂此人形好而聲不好<note n="e25.102"/>。
「復有何等人聲好而形醜？或有一比丘出入行來，屈 *伸俯仰，著衣持鉢，威儀不成就，恆好廣說；然復彼人精進持戒，聞法能知所學，多聞諸所有法，初善、中善、竟善，義理深邃，具足修梵行，然復彼法善持善誦，是謂此人聲好而形醜。
「彼<note n="e25.103"/>復有何等人聲醜形亦醜？或有一人犯戒、不精進、不<note n="e25.104"/>多聞，所聞便失；彼<note n="e25.105"/>於此法，應具足行梵行，然不肯<note n="e25.106"/>承受，是謂此人聲<note n="e25.107"/>醜形亦醜。
「彼<note n="e25.108"/>何等人 *聲好形亦好？或有比丘顏貌端 *正，出入行來，著衣持鉢，不左右顧視，然復精進修行善法。然戒律具足，見小非法，尚懷恐懼，何況大者！亦復多聞，所受不忘，諸所有法，初善、中善、竟善，修其善行，如此之法，善諷誦讀，是謂此人聲好形亦好。
「是謂世間有此四人，在世間者，當共覺知。是故，諸比丘！當學聲好形亦好。如是，諸比丘！當作是學！」
爾時，諸比丘聞佛所說，歡喜奉行！
<sid n="224"/><note n="e25.109"/>
聞如是：
一時，佛在舍衛國祇樹給孤獨園。
爾時，世尊告諸比丘：「有四種雲。云何為四？或有雲雷而不雨，或有雲雨而不雷，或有雲亦不<note n="e25.110"/>雨亦 *不雷，或有雲亦<note n="e25.111"/>雨 *亦雷，是謂四種雲。世間四種人而像雲，何等四人？或有比丘雷而不雨，或有比丘雨而不雷，或有比丘亦不雨亦不雷，或有比丘亦雨亦雷。
「彼云何比丘雷而不雨？或有比丘高聲誦習，所謂契經<note n="e25.112"/>、祇夜<note n="e25.113"/>、受決<note n="e25.114"/>、偈<note n="e25.115"/>、本末<note n="e25.116"/>、因緣<note n="e25.117"/>、已說<note n="e25.118"/>、生經<note n="e25.119"/>、頌<note n="e25.120"/>、方等<note n="e25.121"/>、未曾有法<note n="e25.122"/>、譬喻<note n="e25.123"/>，如是諸法，善諷誦讀，不失其義；不廣與人說法；是謂此人雷而不雨。
「彼<note n="e25.124"/>云何人<note n="e25.125"/>雨而不雷？或比丘有<note n="e25.126"/>顏色端 *正，出入行來，進止之宜<note n="e25.127"/>，皆悉具知，修諸善法，無毫<note n="e25.128"/>釐之失；然不多聞，亦不高聲誦習，復不修行契經、本末、授決、偈、因緣、譬喻、生經、方等、未曾有法，然從他承<note n="e25.129"/>受，亦不忘失，好與善知識相隨，亦好與他說法；是謂此人雨而不雷。
「彼何等人亦不雨亦復不雷？或有一人顏色不端 *正，出入行來，進止之宜<note n="e25.130"/>，皆悉不具，不修諸善法；然不多聞，亦不高聲誦習<note n="e25.131"/>，復不修行契經至方等，亦復不與他說法；是謂此人亦不雨亦不雷。
「復<note n="e25.132"/>有何等人亦雨亦雷？或有一人顏色端 *正，出入行來，進止之 *宜，亦悉具知，好喜學問，所受不失；亦好與他說法，勸進他人，令使承受；是謂此人亦雷亦雨<note n="e25.133"/>。是謂，比丘！世間有此四人。是故，比丘！當作是學！」
爾時，諸比丘聞佛所說，歡喜奉行！
諦‧饒益‧阿難，重擔‧四生‧結，
四果‧隨嵐風，四鳥‧雷在後。
增壹阿含經卷第十 *七<note n="e25.134"/>  