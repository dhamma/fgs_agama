八難品第四十二之<note n="e42.4"/>二<note n="e42.5"/>
「當云何與車那<note n="e42.6"/>比丘從事？」
世尊告曰：「當以梵法罰<note n="e42.7"/>之。」
阿難白佛<note n="e42.8"/>：「云何梵法罰之？」
世尊告曰：「不應與車 *那比丘有所說，亦莫言善，復莫言惡，然此比丘亦復不向汝當有所說。」
阿難白佛言：「設不究事者，此則犯罪不重乎？」
世尊告曰：「但不與語，卽是梵法之罰；然由不改者，當將詣眾中諸人共彈使出，莫與說戒，亦莫與法會從事。」
爾時，世尊便說此偈：
「欲與彼怨家，而報其怨者；
恆念莫與語，此惡無過者。」
是時，拘尸那竭人民聞如來當取滅度，剋在夜半。是時，國土人民往至雙樹間。到已，頭面禮足，在一面坐。爾時，人民白世尊言：「今聞如來當取滅度，我等當云何興敬？」
是時，世尊顧視阿難。是時，阿難卽作是念：如來今日身體疲倦，欲使我旨<note n="e42.9"/>授彼義<note n="e42.10"/>。是時，阿難右膝著地，長跪叉手，白世尊言：「今有二種之姓，一名婆阿陀，二名須拔陀，今來自歸如來聖眾：『唯願世尊聽為優<note n="e42.11"/>婆塞，自今已<note n="e42.12"/>後不復殺生！』復有名帝奢，二名優<note n="e42.13"/>波帝奢；復有名佛<note n="e42.14"/>舍，二名雞頭，如是之比皆來歸如來：『唯願世尊聽為 *優婆塞，自今之後不復殺生，奉持五戒！』」
是時，世尊廣為<note n="e42.15"/>說法，發遣使歸。是時，五百摩羅<note n="e42.16"/>眾卽從座<note n="e42.17"/>起，繞佛三匝，便退而去。爾時，世尊告阿難曰：「吾最後受證弟子，所謂拘尸那竭五百摩羅是也。」
爾時，須拔<note n="e42.18"/>梵志從彼<note n="e42.19"/>國來至拘尸那竭國，遙見五百人來，卽問之曰：「汝等為從何來？」
五百人報曰：「須拔當知：如來今日當取滅度在雙樹間。」
是時，須拔便作是念：如來出現於世甚為難遇，如來出世時時乃有，如優曇鉢華億劫乃出。我今少多有疑不解諸法，唯彼瞿曇沙門能解我狐疑。我今可往至彼瞿曇所，而問此義。
是時，須拔梵志至雙樹間，到阿難所，白阿難曰：「吾聞世尊今日當取滅度，為審爾不？」
阿難報曰：「審有其事。」
須拔白言：「然我今日猶有狐疑，唯願聽許白世尊此言：『餘人不解六師所說，為得見沙門瞿曇所說乎？』」
阿難白言：「止！止！須拔！勿嬈如來！」
如是再三，復白阿難曰：「如來出世甚不可遇，如優曇鉢華時時乃有；如來亦復如是，時時乃出。然我今觀如來足能解我狐疑，我今所問義者蓋不足言。又今，阿難！不與我往白世尊。又聞如來卻觀<note n="e42.20"/>無窮，前覩無極，然今日獨<note n="e42.21"/>不見接納。」
是時，世尊以天耳遙<note n="e42.22"/>聞須拔向阿難作如是論。爾時，世尊告阿難曰：「止！止！阿難！勿遮須拔梵志。所以然者，此來問義多所饒益，若我說法者卽得度脫。」
是時，阿難語須拔言：「善哉！善哉！如來今聽在內問<note n="e42.23"/>法。」是時，須拔聞此語已，歡喜踊躍，不能自勝。又復須拔往至世尊所，頭面禮足，在一面坐。
爾時，須拔白世尊言：「我今欲有所問，唯願聽許！」
是時，世尊告須拔曰：「今正是時，宜可時問。」
是時，須拔白佛言：「諸異沙門，瞿曇！知諸算術，多所過度，所謂不蘭迦葉、阿夷耑<note n="e42.24"/>、瞿耶樓、波<note n="e42.25"/>休迦旃、先毗盧持、尼揵子等，如此之比<note n="e42.26"/>知三<note n="e42.27"/>世事乎？為不解<note n="e42.28"/>耶？其六師之中復有勝如來乎？」
爾時，世尊告曰：「止！止！須拔！勿問此義，何煩問此勝如來乎？然我今日在此座上，當與汝說法，善思念之。」
須拔白佛言：「今當為問深義，唯願世尊以時說之！」
爾時，世尊告曰：「我初學道時年二十九，欲度人民故，三<note n="e42.29"/>十五年在外道中學，自是 *已來更不見沙門、婆羅門<note n="e42.30"/>。其大眾中無八賢聖道<note n="e42.31"/>者，則無沙門四果<note n="e42.32"/>。是謂，須拔！世間空虛，更無真人得道者也。以其賢聖法中有賢聖法者，則有沙門四果之報。所以然者，因有沙門四果之報，皆由賢聖八品道也。若須拔！若我不得無上正真之道，皆由不得賢聖八品道，以其得賢聖八品道，故成佛道。是故，須拔！當求方便，成賢聖道。」
然須拔復白佛言：「我亦樂聞賢聖八品道，唯願演說！」
世尊告曰：「所謂八道者，等見、等治、等語、等命、等業、等方便、等念、等三昧。是謂，須拔！賢聖八品道。」
是時，須拔卽於座上得法眼淨。爾時，須拔語阿難言：「爾<note n="e42.33"/>我今快得善利，唯願世尊聽為沙門！」
阿難報言：「汝今自往至世尊所，求作沙門！」
是時，須拔往至世尊所，頭面禮足，白世尊言：「唯願世尊聽作沙門！」爾時，須拔卽成沙門身，著三法衣。時須拔仰觀世尊顏，卽於座上有漏心得解脫。
爾時，世尊告阿難曰：「我最後弟子之中，所謂須拔是也。」
爾時，須拔白佛言：「我今聞世尊夜半當取般<note n="e42.34"/>涅槃，唯願世尊先聽我取涅槃，我不堪見如來先取滅度！」
爾時，世尊默然可之。所以然者，過去恆<note n="e42.35"/>沙諸佛世尊，最後取證弟子先取 *般涅槃<note n="e42.36"/>，如來後<note n="e42.37"/>取滅度。此是諸佛世尊常法，非適今日也<note n="e42.38"/>！是時，須拔見世尊 *已可之，卽在如來前，正身正意，繫念在前，於無餘涅槃界而取滅度。是時，此地六變振動<note n="e42.39"/>。
爾時，世尊便說此偈：
「一切行無常，生者必有死<note n="e42.40"/>；
不生則不死，此滅為最樂！」
是時，世尊告阿難曰：「自今 *已後敕諸比丘，不得卿僕<note n="e42.41"/>相向，大稱尊，小稱<note n="e42.42"/>賢，相視當如兄弟。自今已<note n="e42.43"/>後不得稱父母所作字。」
是時，阿難白世尊言：「如今諸比丘當云何自稱名號？」
世尊告曰：「若小比丘向大比丘稱長老<note n="e42.44"/>，大比丘向<note n="e42.45"/>小比丘稱姓字。又諸比丘欲立字者，當依三尊。此是我之教誡<note n="e42.46"/>。」
是時，阿難聞世尊所說，歡喜奉行！
<sid n="373"/><note n="e42.47"/>
聞如是：
一時，佛在舍衛國鹿野苑中，與大<note n="e42.48"/>比丘眾五百人俱。
是時，波呵羅阿須倫<note n="e42.49"/>及牟提輪天子，非時至世尊所，頭面禮足，在一面坐。
是時，如來問阿須倫曰：「汝等甚樂大海中乎？」
阿須倫白佛言：「實樂，非為不樂。」
世尊告曰：「大海之中有何奇特之法，汝等見已，於中娛樂？」
阿須倫白佛言：「大海之中有八未曾有之<note n="e42.50"/>法，諸阿須倫娛樂其中。云何為八？於是，大海之中極深且廣，是謂初未曾有 *之法。
「復次，大海有此神德，四大江河，一一河者將從五百以投大海，便失本<note n="e42.51"/>名字，是謂第二未曾有法<note n="e42.52"/>。
「復次，大海皆同一味，是謂第三未曾有法<note n="e42.53"/>。
「復次，大海以時潮<note n="e42.54"/>賀，不失時節，是謂第四未曾有 *之法。
「復次，大海鬼神<note n="e42.55"/>所居，有形之類無不在大海中者，是謂第五未曾有 *之法。
「復次，大海之中皆容極大之形，百由旬形、千由旬形<note n="e42.56"/>……乃至七千由旬形，亦不逼迮，是謂第六未曾有 *之法。
「復次，大海之中出若干種珍寶：硨璖、瑪瑙<note n="e42.57"/>、真珠、琥<note n="e42.58"/>珀、水精、琉璃，是謂第七未曾有 *之法。
「復次，大海之中下有金沙，又有須彌山，四寶所成，是謂第八未曾有 *之法。此名八未曾有 *之法，使諸阿須倫娛樂其中。」
是時，阿須倫白<note n="e42.59"/>世尊<note n="e42.60"/>：「如來法中有何奇特，使諸比丘見已，娛樂其中？」
佛告阿須倫曰：「有八未曾有 *之法，使諸比丘娛樂其中。云何為八？又我法中戒律具足，無放逸行，是謂初未曾有 *之法。諸比丘見已，娛樂其中，如彼大海極深且廣。
「復次，我法中有四種姓，於我法中作沙門，不錄前名，更作餘字，猶如彼海<note n="e42.61"/>，四大江河皆投于海而同一味，更無餘名，是謂<note n="e42.62"/>第二未曾有 *之法。
「復次，我法中施設禁戒，相隨<note n="e42.63"/>亦不越敍<note n="e42.64"/>，是謂第三未曾有 *之法。
「復次，我法中皆同一味，所謂賢聖八品道味<note n="e42.65"/>，是謂第四未曾有 *之法也，如彼大海悉同一味。
「復次，我法中種種法充滿其中，所謂四意止、四意<note n="e42.66"/>斷、四神足、五根、五力、七覺意、八真直行<note n="e42.67"/>，諸比丘見已，娛樂其中，如彼大海諸神居其中，是謂第<note n="e42.68"/>五未曾有之法。
「復次，我法中有種種珍寶，所謂念覺意寶、法覺意寶、精進覺意寶、喜覺意寶、猗覺意寶、定覺意寶、護覺意寶，是謂第六未曾有 *之法。諸比丘見已，娛樂其中，如彼大海出種種珍寶。
「復次，我法中諸有眾生之<note n="e42.69"/>類，剃除鬚髮，著三法衣，出家學道，於無餘涅槃界而取滅度。然我法中無有增減，如彼大海，諸河投之無有增減，是謂第七未曾有*之法，諸比丘見已，娛樂其中。
「復次，我法中有金剛三昧<note n="e42.70"/>，有滅盡三昧，一切光明三昧，得不起三昧，種種三昧不可稱計，諸比丘見已娛樂，如彼大海下有金沙，是謂第八未曾有 *之法。諸比丘見已，娛樂其中，於我法中有此八未曾有 *之法，諸比丘於其中<note n="e42.71"/>甚<note n="e42.72"/>自娛樂。」
是時，阿須倫白世尊曰：「如來法中使有一未曾有法者，勝彼海中八未曾有 *之法，百倍、千倍不可為比，所謂賢聖八道是也。善哉<note n="e42.73"/>！世尊！快說斯言。」
爾時，世尊漸<note n="e42.74"/>與說法，所謂施論、戒論、生天之論，欲不淨想，漏為大患，出要為妙。爾時，世尊<note n="e42.75"/>以<note n="e42.76"/>見彼心開意解，諸佛世尊常所說法：苦、集<note n="e42.77"/>、盡、道，盡與說之。
爾時，阿須倫便作是念：應有五諦，今世尊但說四諦，與諸天說五諦。是時，天子卽於座上得法眼淨。時<note n="e42.78"/>阿須倫白世尊言：「善哉！世尊！快說斯言，今欲還所在。」
世尊告曰：「宜知是時。」卽從座起，頭面禮足，復道而去。
時，天子語阿須倫曰：「汝今所念極為不善，云：『如來與諸天說五諦，與我說四諦。』所以然者，諸佛世尊終無二言，諸佛終不捨眾生，說法亦無懈倦，說法亦復無盡，亦復不選擇人與說法，平等心而說法<note n="e42.79"/>，有四諦：苦、 *集、盡、道，汝今莫作是念，而呰<note n="e42.80"/>如來言有五諦。」
是時，阿須倫報曰：「我今所造不善，自當懺悔！要當至如來所便<note n="e42.81"/>問此義。」
爾時，阿須倫及天子聞佛所說，歡喜奉行！
<sid n="374"/><note n="e42.82"/>
聞如是：
一時，佛在舍衛國祇樹給孤獨園。
爾時，世尊告諸比丘：「天地大動有八因緣。云何為八？比丘當知：此閻浮里地，南北二萬一千由旬，東西七千由旬，厚六萬八千由旬，水厚八萬四千由旬，火厚八萬四千由旬，火下有風厚六萬八千由旬，風下際有金剛輪，過去諸佛世尊舍利盡在彼間。比丘當知：或有是時，大風正動，火亦<note n="e42.83"/>動；火已動，水便動；水已動，地便動，是謂第一因緣使地大動。
「復次，菩薩從兜術天降神來下，在母胎中，是時地亦大動，是謂第二因緣使地大動。
「復次，菩薩降神出母胎時，天<note n="e42.84"/>地大動，是謂第三因緣使地大動。
「復次，菩薩出家學道，成無上正真等正覺，是時天地大動，是謂第四因緣使地大動。
「復次，若如來入無餘涅槃界而取滅度，是時天地大動，是謂第五因緣使地大動。
「復次，有大神足比丘心得自在，隨<note n="e42.85"/>意欲行無數變化，或分身為百千之數，復還為一，飛行虛空，石壁皆過，踊<note n="e42.86"/>沒自由，觀地無地想<note n="e42.87"/>，了悉空無，是時地為大動，是謂第六因緣地為大動。
「復次，諸天大<note n="e42.88"/>神足，神德無量，從彼命終<note n="e42.89"/>還生彼間，由宿福行，具足諸德，捨本天形，得作帝釋、若梵天王，時地為大動，是謂第七因緣地為大動。
「復次，若眾生命終福盡，是時諸國王不樂本邦，各各相攻伐，或飢儉死者，或刀刃死者，是時天地大動，是謂第八因緣使地大動。如是，比丘！有八因緣使天地大動。」
爾時，諸比丘聞佛所說，歡喜奉行！
<sid n="375"/><note n="e42.90"/>
聞如是：
一時，尊者阿那律遊在四佛所居之處<note n="e42.91"/>。
是時，阿那律在閑靜之處，便作是念：諸釋迦文佛弟子之中，戒德、智慧成就者皆依戒律，於此正法中而得長養，諸聲聞 *之中不具足戒律者，斯等之類皆離正法，不與戒律相應。如今此二法，戒與聞何者為勝？我今可以此因緣之本，往問如來是事如何<note n="e42.92"/>？阿那律復作是念：此法，知足者<note n="e42.93"/>之所行，非無厭者之所行；少欲者之所行，非為多欲者之所行；此法，應閑居者之所行，非在憒鬧之所行；此法，持戒人之所行，非犯戒者之所行；三昧者之所行，非亂者之所行；智慧者之所行，非愚者之所行；多聞者之所行，非少聞者之所行。是時，阿那律思惟此八大人念<note n="e42.94"/>，今我<note n="e42.95"/>可往至世尊所，而問此義。爾時，世尊在舍衛城祇樹給孤獨園。
是時，王波斯匿請如來及比丘僧，夏坐九十日。是時，阿那律漸漸人間，將五百比丘遊化，轉至舍衛國，到如來所，頭面禮足，在一面坐。時，阿那律白世尊言：「我<note n="e42.96"/>在閑靜 *之處，思惟此義，戒與聞，此二法何者最勝乎？」
是時，世尊與阿那律便說此偈：
「戒勝聞勝耶？汝今起狐疑：
戒勝於<note n="e42.97"/>聞者，於中何狐疑？
「所以然者，阿那律當知：若比丘戒成就者，便得定意；已得定意，便獲智慧；已得智慧，便得多聞；已得多聞，便得解脫；已得解脫，於無餘涅槃而取滅度，以此明之，戒為最勝。」
是時，阿那律向世尊說此八大人念。佛告阿那律曰：「善哉！善哉！阿那律！汝今所念者，正是大人之所思惟也。少欲知足、在閑居之處、戒成就、三昧成就、智慧成就、解脫成就、多聞成就。汝今，阿那律！當建是意，思惟八大人念。云何為八？此法精進者之所行，非懈怠者之所行。所以然者，彌勒菩薩應三十劫當成無上正真等正覺，我以精進之力超越成佛。
「阿那律知之：諸佛世尊皆同一類，同其戒律、解脫、智慧而無有異。亦復同空，無相、願，有三十二相、八十種好，而莊嚴其身，視無厭足，無能見頂者，皆悉不異。唯有精進不同，於過去當來諸佛世尊，精進者，吾最為勝。是故，阿那律！此第八大人之念<note n="e42.98"/>，此為最為上，為尊為貴，為無有喻，猶如由乳有酪，由酪有酥<note n="e42.99"/>，由酥有醍醐，然復醍醐於中最上，為無有比。此亦如是，精進之念，於八大人念中最上，實無有比！
「是故，阿那律！當<note n="e42.100"/>奉八大人念，亦當與四部眾分別其義。設當八大人念流布在世者，令<note n="e42.101"/>我弟子皆當成須陀洹道、斯陀含道、阿那含道、阿羅漢道。所以然者，我法，少欲者之所行，非多欲者所行也；我法，知足者之所行，非無厭者 *之所行也；我法，閑居者之所行，非眾中者 *之所行也；我法，持戒者之所行，非犯戒者 *之所行也；我法，定者之所行，非亂者所行也；我法，智者之所行，非愚者 *之所行也；我法，多聞者之所行，非少聞者所行也；我法，精進者之所行，非懈怠者所行也。是故，阿那律！四部之眾當求方便，行此八大人念。如是，阿那律！當作是學！」
爾時，阿那律聞佛所說，歡喜奉行！
<sid n="376"/><note n="e42.102"/>
聞如是：
一時，佛在舍衛國祇樹給孤獨園。
爾時，世尊告諸比丘：「有八部之眾，汝等當知。云何為八？所謂剎利眾、婆羅門眾、長者眾、沙門眾、四天王眾、三十三天眾、魔王<note n="e42.103"/>眾、梵天 *王眾。比丘當知：我曩昔 *已來至剎利眾中，共相問訊，言談講論，亦復無人與我等者，獨步無侶，亦無儔<note n="e42.104"/>匹；少欲知足，念不錯亂，戒成就、三昧成就、智慧成就、解脫成就、多聞成就、精進成就。
「復自憶念，至婆羅門眾中、長者眾中、沙門眾中、四天王眾中、三十三天眾中、魔王眾中、梵天王眾中，共相問訊，言談講論，獨步無侶，亦無 *儔匹，於中最尊，亦無等倫；少欲知足，意不錯亂，戒成就、三昧成就、智慧成就、解脫成就、多聞成就、精進成就。我當<note n="e42.105"/>爾時，在八部眾中獨步無侶，與爾許眾生作大覆蓋。是時，八部之眾無能見頂，亦不敢瞻顏，何況當共論議<note n="e42.106"/>乎？所以然者，我亦不見天上、人中、魔、若魔天、沙門、婆羅門眾中，有能成就此八法者，除如來存不論之。是故，比丘！當求方便，行此八法。如是，諸比丘！當作是學！」
爾時，諸比丘聞佛所說，歡喜奉行！
<sid n="377"/><note n="e42.107"/>
聞如是：
一時，佛在舍衛國祇樹給孤獨園。
爾時，阿那邠邸長者往至世尊所，頭面禮足，在一面坐。是時，世尊告長者曰：「長者家中廣施不乎？」
長者白佛：「貧家惠施，晝夜不斷，四城門中，及大市中，家中行路，及佛、比丘僧，是為八處惠施。如是，世尊！其有所須，須衣惠<note n="e42.108"/>衣，須食與食，國中珍寶終不違逆，衣被、飲食、牀臥具、病瘦醫藥，悉給施之。亦有諸天來至我所，在虛空中而告我曰：『分別尊卑，此者持戒，此者犯戒，與此獲福，與彼無報。』然我心正無有彼此，不起增減之心，普等慈心於一切眾生。有其<note n="e42.109"/>眾生依命根存形，有食則存，非食命不濟。施惠一切眾生，其報無量，受其果報<note n="e42.110"/>，無有<note n="e42.111"/>增減。」
佛告長者：「善哉！善哉<note n="e42.112"/>！長者！平等施者福第一尊。然眾生之心，復有勝如施持戒人，勝犯戒者。」
是時，虛空神、天，稱慶無量，卽時而<note n="e42.113"/>說此偈：
「佛說擇施尊，愚眾有增減<note n="e42.114"/>；
求其良福田，何過如來眾？
「然今世尊所說極為快哉！施持戒人，勝犯戒者。」
爾時，世尊告阿那邠邸長者<note n="e42.115"/>：「今當與汝說賢聖之眾，善思念之，抱在心懷。或施少獲福多，或施多獲福多。」
阿那邠邸長者白佛言：「唯願世尊敷演其義！云何施少獲福多？云何施多獲福多？」
佛告長者：「向阿羅漢、得阿羅漢、向阿那含、得阿那含、向斯陀含、得斯陀含、向須陀洹、得須陀洹<note n="e42.116"/>。是謂，長者！賢聖之眾，施少獲福多，施多獲福多。」
爾<note n="e42.117"/>時，世尊便說此偈：
「四向成就人，四者成果實；
此名賢聖眾，惠施獲福廣。
「過去久遠諸佛世尊，亦復有此賢聖<note n="e42.118"/>之眾，如我今日無異。正使當來諸佛世尊出現於世者，亦得如此賢聖之眾。是故，長者！歡喜悅心，供養<note n="e42.119"/>聖眾。」
是時，世尊與彼長者說微妙法，立不退轉 *之地。長者聞法<note n="e42.120"/>已，喜慶無量，卽從座<note n="e42.121"/>起，頭面禮足，繞佛三匝，便退而去。
是時，阿那邠邸長者聞佛所說，歡喜奉行！
<sid n="378"/><note n="e42.122"/>
聞如是：
一時，佛在舍衛國祇樹給孤獨園。
爾時，世尊告諸比丘：「若善男子、善女人，以財物惠施獲八功德。云何為八？一者<note n="e42.123"/>隨時惠施，非為非時； *二者鮮潔惠施，非為穢濁； *三者手自斟酌，不使他人； *四者誓願惠施，無憍恣心； *五者解脫惠施，不望其報； *六者<note n="e42.124"/>惠施求滅，不求生天； *七者施求良田，不施荒地； *八者然持此功德，惠施<note n="e42.125"/>眾生，不自為己<note n="e42.126"/>。如是，比丘！善男子、善女人，以財物惠施獲八功德。」
爾時，世尊便說斯偈：
「智者隨時施，無有慳貪心；
所作功德已，盡用惠施人。
此施為最勝，諸佛所加歎；
現身受其果，逝則受天福。
「是故，比丘！欲求其果報者，當行此八事。其報<note n="e42.127"/>無量，不可勝<note n="e42.128"/>計，獲甘露之寶，漸至滅度。如是，諸比丘！當作是學！」
爾時，諸比丘聞佛所說，歡喜奉行！
<sid n="379"/><note n="e42.129"/>
聞如是：
一時，佛在舍衛國祇樹給孤獨園。
爾時，世尊告諸比丘：「我今當說趣泥犁<note n="e42.130"/> *之路，向涅槃 *之道，善思念之，無令漏失。」
諸比丘白佛言：「如是，世尊！」諸比丘從佛受教。
佛告比丘：「彼云何趣泥犁 *之路，向涅槃 *之道？邪見趣泥犁之<note n="e42.131"/>路，正見向涅槃 *之道；邪治趣泥犁之路，正治向涅槃 *之道；邪語趣泥犁 *之路，正語向涅槃 *之道；邪業趣泥犁 *之路，正業向涅槃 *之道；邪命趣泥犁之路，正命向涅槃*之道；邪方便趣泥犁 *之路，正方便向涅槃 *之道；邪念趣泥犁 *之路，正念向涅槃 *之道；邪定趣泥犁 *之路，正定向涅槃 *之道。是謂，比丘！趣泥犁 *之路，向涅槃 *之道。諸佛世尊常所應說法，今已果<note n="e42.132"/>矣！汝等樂在閑居<note n="e42.133"/>處，樹下露坐，念行善法，無起懈慢。今不勤行，後悔無及。」
爾時，諸比丘聞佛所說，歡喜奉行！
非時‧泥犁‧道，須倫天‧地動，
大人八念‧眾，善男子施‧道。
增壹阿 *含經卷第三十七<note n="e42.134"/>  