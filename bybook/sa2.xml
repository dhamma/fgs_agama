<sid n="342"/><note n="s14.1"/>
<p/>如是我聞：
<p/>一時，佛住王舍城迦蘭陀竹園。爾時，尊者浮彌比丘住耆闍崛山。
<p/>時，有眾多外道出家詣尊者浮彌所，共相問訊慶慰，共相問訊慶慰已，退坐一面，語尊者浮彌言：「欲有所問，寧有閑暇見答與<note n="s14.2"/>不？」
<p/>尊者浮彌語諸外道出家：「隨汝所問，當為汝說。」
<p/>時，諸外道出家問尊者浮彌：「苦樂自作<note n="s14.3"/>耶？」
<p/>尊者浮彌答言：「諸外道出家說苦樂自作者，世尊說言，此是無記。」
<p/>復問：「苦樂他作<note n="s14.4"/>耶？」
<p/>答言：「苦樂他作者，世尊說言，此是無記。」
<p/>復問：「苦樂自他作耶？」
<p/>答言：「苦樂自他作者，世尊說言，此是無記。」
<p/>復問：「苦樂非自非他無因作<note n="s14.5"/>耶？」
<p/>答言：「苦樂非自非他無因作者，世尊說言，此是無記。」
<p/>諸外道出家復問：「云何，尊者浮彌！苦樂自作耶？說言無記。苦樂他作耶？說言無記。苦樂自他作耶？說言無記。苦樂非自非他無因作耶？說言無記。今沙門瞿曇說苦樂云何生？」
<p/>尊者浮彌答言：「諸外道出家！世尊說苦、樂從緣起生<note n="s14.6"/>」
<p/>時，諸外道出家聞尊者浮彌所說，心不歡喜，呵責而去。
<p/>爾時，尊者舍利弗去尊者浮彌不遠，坐一樹下。
<p/>爾時，尊者浮彌知諸外道出家去已，往詣尊者舍利弗所，到已，與舍利弗面相慶慰。慶慰已，以彼諸外道出家所問事，具白尊者舍利弗：「我作此答，得不謗毀世尊<note n="s14.7"/>，如說說、不如法說、不為是隨順法行法，得無為餘因法論者來難詰呵責<note n="s14.8"/>不？」
<p/>尊者舍利弗言：「尊者浮彌！汝之所說，實如佛說，不謗如來，如說說、如法說、法行法說，不為餘因論義者來難詰呵責。所以者何？世尊說苦樂從緣起生故。尊者浮彌！彼諸沙門、婆羅門所問苦樂自作者，彼亦從因起生；言不從緣起生者，無有是處。苦樂他作、自他作、非自非他無因<note n="s14.9"/>作說者，彼亦從緣起生；若言不從緣生者，無有是處！尊者浮彌！彼沙門、婆羅門所說苦樂自作者，亦緣觸生<note n="s14.10"/>；若言不從觸生者，無有是處<note n="s14.11"/>。苦樂他作、自他作、非自非他無因作者，彼亦緣觸生；若言不緣觸生者，無有是處。」
<p/>爾時，尊者阿難去舍利弗不遠，坐一樹下，聞尊者舍利弗與尊者浮彌所論說事。聞已，從座起，往詣佛所，稽首佛足，退住一面，以尊者浮彌與尊者舍利弗共論說，一一具白世尊。
<p/>佛告阿難：「善哉！善哉！阿難！尊者舍利弗有來問者，能隨時答。善哉！舍利弗！有應時智故，有來問者，能隨時答。若我聲聞，有隨時問者，應隨時答，如舍利弗所說。
<p/>「阿難！我昔時住王舍城山中仙人住處，有諸外道出家以如是義、如是句、如是
<p/>味來問於我，我為斯等以如是義、如是句、如是味而為記說，如尊者舍利弗所說。
<p/>「阿難！若諸沙門、婆羅門苦樂自作，我𣈳往彼問言：『汝實作是說苦樂自作耶？』彼答我言：『如是。』我𣈳問言：『汝能堅執持此義，言是真實，餘則愚者，我所不許。所以者何？我說苦樂所起異於此。』彼若問我：『云何瞿曇所說，苦樂所起異者？』我當答言：『從其緣起而生苦樂。』如是說苦樂<note n="s14.12"/>他作、自他作、非自非他無因作者，我亦往彼所說如上。」
<p/>阿難白佛：「如世尊所說義，我已解知，有生故有老死，非緣餘；有生故有老死，……乃至無明故有行，非緣餘；有無明故有行，無明滅則行滅，……乃至生滅則老、病、死、憂、悲、惱苦滅，如是純大苦聚滅。」
<p/>佛說此經已，尊者阿難聞佛所說，歡喜隨喜，作禮而去。
<sid n="343"/><note n="s14.13"/>
<p/>如是我聞：
<p/>一時，佛住王舍城迦蘭陀竹園。爾時，尊者舍利弗、尊者摩訶拘絺羅住耆闍崛山。
<p/>時，尊者摩訶拘絺羅晡時從禪定<note n="s14.14"/>起，詣舍利弗所，共相慶慰，共相慶慰已，退坐一面，語尊者舍利弗：「欲有所問，寧有閑暇見答 *與不？」
<p/>尊者舍利弗語尊者摩訶拘絺羅：「仁者但<note n="s14.15"/>問，知者當答。」
<p/>尊者摩訶拘絺羅語尊者舍利弗言：「多聞聖弟子於此法、律<note n="s14.16"/>成就何法，名為見具足，直見成就，成就於佛不壞淨，來入正法，得此正法，悟此正法？」
<p/>尊者舍利弗語尊者摩訶拘絺羅：「多聞聖弟子於不善法如實知、不善根如實知、善法如實知、善根如實知。
<p/>「云何不善法如實知？不善身業、口業、意業，是名不善法，如是不善法如實知。云何不善根如實知？三不善根──貪不善根、恚不善根、癡不善根，是名不善根，如是不善根如實知。
<p/>「云何善法如實知？善身業、口業、意業，是名善法，如是善法如實知。云何善根如實知？謂三善根──無貪、無恚、無癡，是名三善根，如是善根如實知。
<p/>「尊者摩訶拘絺羅！如是多聞聖弟子不善法如實知、不善根如實知、善法如實知、善根如實知，故於此法、律正見具足，直見成就，於佛不壞淨成就，來入正法，得此正法，悟此正法。」
<p/>尊者摩訶拘絺羅語尊者舍利弗：「正有此等，更有餘耶？」
<p/>尊者舍利弗言：「有，若多聞聖弟子於食如實知，食集、食滅、食滅道跡如實知。
<p/>「云何於食如實知？謂四食。何等為四？一者;麁摶<note n="s14.17"/>食<note n="s14.18"/>，二者細觸食<note n="s14.19"/>，三者意思食<note n="s14.20"/>，四者識食<note n="s14.21"/>，是名為食，如是食如實知。云何食集如實知？謂當來有愛、喜、貪俱，彼彼樂著<note n="s14.22"/>，是名食集，如是食集如實知。云何食滅如實知？若當來有愛、喜、貪俱，彼彼樂著，無餘、斷捨、吐盡、離欲、滅、息沒，是名食滅，如是食滅如實知。云何食滅道跡如實知？謂八聖道──正見、正志、正語、正業、正命、正方便、正念、正定，是名食滅道跡，如是<note n="s14.23"/>食滅道跡如實知。
<p/>「若多聞聖弟子於此食如實知、食集如實知、食滅如實知、食滅道跡如實知，是故多聞聖弟子於正法、律正見具足，直見成就，於佛不壞淨成就，來入正法，得此正法，悟此正法。」
<p/>尊者摩訶拘絺羅復問尊者舍利弗：「正有此等，更有餘耶？」
<p/>尊者舍利弗言<note n="s14.24"/>：「尊者摩訶拘絺羅！復<note n="s14.25"/>更有餘，多聞聖弟子於病如實知、病集如實知、病滅如實知、病滅道跡如實知。
<p/>「云何有病如實知？謂三病──欲病、有病、無明病，是名病，如是病如實知。云何病集如實知？無明集是病集，是名病集如實知。云何病滅如實知？無明滅是病滅，如是病滅如實知。云何病滅道跡如實知，謂八正道，如前說，如是病滅道跡如實知。
<p/>「若多聞聖弟子於病如實知、病集如實知、病滅如實知、病滅道跡如實知，故多聞聖弟子於此法、律正見具足，……乃至悟此正法。」
<p/>尊者摩訶拘絺羅問尊者舍利弗：「正有此等，更有餘耶？」
<p/>尊者舍利弗語尊者摩訶拘絺羅：「亦更有餘，多聞聖弟子於苦如實知、苦集如實知、苦滅如實知、苦滅道跡如實知。
<p/>「云何苦如實知？謂生苦、老苦、病苦、死苦、恩愛別苦、怨憎會苦、所欲不得苦，如是略說五受陰苦，是名為苦，如是苦如實知。云何苦集如實知？當來有愛、喜、貪俱，彼彼集<note n="s14.26"/>著，是名苦集，如是苦集如實知。云何苦滅如實知？若當來有愛、喜、貪俱，彼彼染著，無餘斷……乃至息沒，是名苦滅，如是苦滅如實知。云何苦滅道跡如實知？謂八聖道，如上說，是名苦滅道跡，如是苦滅道跡如實知。
<p/>「多聞聖弟子如是苦如實知，苦集、苦滅、苦滅道跡如實知，如是聖弟子於我法、律具足正見，直見成就，於佛不壞淨成就，來入正法<note n="s14.27"/>，得此正法，悟此正法。」
<p/>復問尊者舍利弗：「正有此法，復有餘耶？」
<p/>尊者舍利弗答言：「更<note n="s14.28"/>有餘，謂多聞聖弟子老死如實知、老死<note n="s14.29"/>集如實知、老死滅如實知、老死滅道跡如實知，如前分別經說。云何老死集如實知？生集是老死集，生滅是老死滅，老死滅道跡，謂八正道，如前說。多聞聖弟子於此老死如實知，乃至老死滅道跡如實知，如是聖弟子於我法、律正見具足，直見成就，於佛不壞淨成就，來入正法，得此正法，悟此正法。如是生、有、取、愛、受、觸、六入處、名色、識、行，聖弟子於行如實知，行集、行滅、行滅道跡如實知。
<p/>「云何行如實知？行有三種──身行、口行、意行，如是行如實知。云何行集如實知？無明集是行集，如是行集如實知。云何行滅如實知？無明滅是行滅，如是行滅如實知。云何行滅道跡如實知？謂八聖道，如前說。摩訶拘絺羅！是名聖弟子行如實知，行集、行滅、行滅道跡如實知，於我法、律正見具足，直見成就，於佛不壞淨成就，來入正法，得此正法，悟此正法。」
<p/>摩訶拘絺羅復問尊者<note n="s14.30"/>舍利弗：「唯有此法，更有餘耶？」
<p/>舍利弗答言：「摩訶拘絺羅！汝何為逐？汝終不能究竟諸論，得其邊際。若聖弟子斷除無明而生明，何須更求？」
<p/>時，二正士共論義已，各還本處。
<sid n="344"/><note n="s14.31"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告尊者舍利弗：「如我所說，波羅延耶阿逸多所問<note n="s14.32"/>：
<p/>『若得諸法數<note n="s14.33"/>，若復種種學<note n="s14.34"/>；
<p/>具威儀及行，為我分別說<note n="s14.35"/>。』
<p/>「舍利弗！何等為學？何等為法數<note n="s14.36"/>？」
<p/>時，尊者舍利弗默然不答，第二、第三亦復默然。
<p/>佛言：「真實，舍利弗<note n="s14.37"/>！」
<p/>舍利弗白佛言：「真實，世尊！世尊！比丘真實者，厭、離欲、滅盡向<note n="s14.38"/>。食集生，彼比丘以食故，生厭、離欲、滅盡向，彼食滅；是真實滅覺知已，彼比丘厭、離欲、滅盡向，是名為學。」
<p/>「復次，真實，舍利弗！」
<p/>舍利弗白佛言：「真實，世尊！世尊！若比丘真實者，厭、離欲、滅盡，不起諸漏，心善解脫。彼從食集生，若真實卽是滅盡，覺知此已，比丘於滅生厭、離欲、滅盡，不起諸漏，心善解脫，是法數<note n="s14.39"/>。」
<p/>佛告舍利弗：「如是！如是！如汝所說，比丘於真實生厭、離欲、滅盡，是名法數。」如是說已，世尊;卽起，入室坐禪。
<p/>爾時，尊者舍利弗知世尊去已，不久，語諸比丘：「諸尊！我不能辯世尊初問，是故我默念住。世尊須臾復為作發喜問，我卽開解如此之義，正<note n="s14.40"/>使世尊一日一夜，乃至七夜，異句異味問斯義者，我亦悉能，乃至七夜，以異句異味而解說之。」
<p/>時，有異比丘往詣佛所，稽首禮足，退住一面，白佛言：「世尊！尊者舍利弗作奇特未曾有說，於大眾中，一向師子吼言：『我於世尊初問，都不能辯，乃至三問默然無答。世尊尋復作發喜問，我卽開解，正使世尊一日一夜，乃至七夜，異句異味問斯義者，我亦悉能，乃至七夜，異句異味而解說之。』」
<p/>佛告比丘：「彼舍利弗比丘實能於我一日一夜，乃至異句異味，七夜所問義中悉能，乃至七夜，異句異味而解說之。所以者何？舍利弗比丘善入法界故。」
<p/>佛說此經已，彼比丘聞佛所說，歡喜奉行！
<sid n="345"/><note n="s14.41"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「有三法，世間所不愛、不念、不可意。何等為三？謂老、病、死。世間若無此三法不可愛、不可念、不可意者，如來、應、等正覺不出於世間，世間<note n="s14.42"/>亦不知有如來、應、等正覺知見，說正法、律。以世間有老、病、死三法不可愛、不可念、不可意故，是故如來、應、等正覺出於世間，世間知有如來、應<note n="s14.43"/>、等正覺所知、所見，說正法、律。
<p/>「以三法不斷故，不堪能離老、病、死。何等為三？謂貪、恚、癡。復有三法不斷故，不堪能離貪、恚、癡。何等為三？謂身見、戒取、疑<note n="s14.44"/>。復有三法不斷故，不堪能離身見、戒取、疑。何等為三？謂不正思惟、習近邪道，及懈怠心。復有三法不斷故，不堪能離不正思惟、習近邪道及懈怠心。何等為三？謂失念、不正知、亂心。復有三法不斷故，不堪能離失念、不正知、亂心。何等為三？謂掉<note n="s14.45"/>、不律儀、不學戒。復有三法不斷故，不堪能離掉、不律儀、不學戒。何等為三？謂不信、難教、懈怠。復有三法不斷故，不堪能離不信、難教、嬾墯<note n="s14.46"/>。何等為三？謂不欲見聖、不欲聞法、常求人短。復有三法不斷故，不堪能離不欲見聖、不欲聞法、常求人短。何等為三？謂不恭敬、戾語、習惡知識。復有三法不斷故，不堪能離不恭敬、戾語、習惡知識。何等為三？謂無慚、無愧、放逸。此三法不斷故，不堪能離不恭敬、戾語、習惡知識。
<p/>「所以者何？以無慚、無愧故放逸，放逸故不恭敬，不恭敬故習惡知識，習惡知識故不欲見聖、不欲聞法、常求人短，求人短故不信、難教、戾語、嬾墯，嬾墯故掉、不律儀、不學戒，不學戒故失念、不正知、亂心，亂心故不正思惟、習近邪道、懈怠心，懈怠心故身見、戒取、疑，疑故不離貪、恚、癡，不離貪、恚、癡故不堪能離老、病、死。
<p/>「斷三法故，堪能離老、病、死。云何三？謂貪、恚、癡，此三法斷已，堪能離老、病、死。復三法斷故，堪能離貪、恚、癡。云何三？謂身見、戒取、疑，此三法斷故，堪能離貪、恚、癡。復<note n="s14.47"/>三法斷故，堪能離身見、戒取、疑。云何為三？謂不正思惟、習近邪道、起懈怠心，此三法斷故，堪能離身見、戒取、疑。復三法斷故，堪能離不正思惟、習近邪道及懈怠心。云何為三？謂失念心、不正知、亂心，此三法斷故，堪能離不正思惟、習近邪道及心懈怠。復三法斷故，堪能離失念心、不正知、亂心。何等為三？謂掉、不律儀、犯戒，此三法斷故，堪能離失念、怀正知、亂心。復有三法斷故，堪能離掉、不律儀、犯戒。云何三？謂不信、難教、嬾墯，此三法斷故，堪能離掉、不律儀、犯戒。復有三法斷故，堪能離不信、難教、嬾墯。云何為三？謂不欲見聖、不樂聞法、好求人短，此三法斷故，堪能離不信、難教、嬾墯。復三法斷故，堪能離不欲見聖、不欲聞法、好求人短。云何為三？謂不恭敬、戾語、習惡知識，此三法斷故，離不欲見聖、不欲聞法、好求人短。復有三法斷故，堪能離不恭敬、戾語、習惡知識。云何三？謂無慚、無愧、放逸。
<p/>「所以者何？以慚愧故不放逸，不放逸故恭敬順語、為善知識，為善知識故樂見賢聖、樂聞正法、不求人短，不求人短故生信、順語、精進，精進故不掉、住律儀、學戒，學戒故不失念、正知、住不亂心，不亂心故正思惟、習近正逆、心不懈怠，心不懈怠故不著身見、不著戒取、度疑惑，不疑故不起貪、恚癡，離貪、恚、癡故堪能斷老、病、死。」
<p/>佛說此經已，諸比丘聞佛所說，歡喜奉行！
<sid n="346"/><note n="s14.48"/>
<p/>如是我聞：
<p/>一時，佛住王舍城迦蘭陀竹園。若王、大臣、婆羅門、長者、居士及餘世人所共恭敬、尊重、供養，佛及諸聲聞眾大得利養──衣被、飲食、臥具、湯藥；都不恭敬、尊重、供養眾邪異道衣被、飲食、臥具、湯藥。
<p/>爾時，眾多異道聚會未曾講堂，作如是論：「我等昔來常為國王、大臣、長者、居士及餘一切之所奉事，恭敬供養衣被、飲食、臥具、湯藥，今悉斷絕，但恭敬供養燙門瞿曇、聲聞大眾衣被、飲食、臥具、湯藥。今此眾中，誰有智慧、大力<note n="s14.49"/>，堪能密往詣彼沙門瞿曇眾中出家，聞彼法已，來還廣說，我等當復用彼聞法化諸國王、大臣、長者、居士，令其信樂，可得還復供養如前？」
<p/>時，有人言：「有一年少，名曰須深<note n="s14.50"/>，聰明黠慧，堪能密往沙門瞿曇眾中出家，聽彼法已，來還宣說。」
<p/>時，諸外道詣須深所，而作是言：「我今日大眾聚集未曾講堂，作如是論：『我等先來為諸國王、大臣、長者、居士及諸世人之所恭敬奉事，供養衣被、飲食、臥具、湯藥，今悉斷絕，國王、大臣、長者、居士及諸世間悉共奉事沙門瞿曇、聲聞大眾。我此眾中，誰有聰明黠慧，堪能密往沙門瞿曇眾中出家學道，聞彼法已，來還宣說，化諸國王、大臣、長者、居士，令我此眾還得恭敬、尊重、供養？』其中有言：『唯有須深聰明黠慧，堪能密往瞿曇法中出家學道，聞彼說法，悉能受持，來還宣說。』是故我等故來相請，仁者當行！」時，彼須深默然受請，詣王舍城迦蘭陀竹園。時，眾多比丘出房舍外露地經行。爾時，須深詣眾多比丘，而作是言：「諸尊！我今可得於正法中出家受具足，修梵行不？」
<p/>時，眾多比丘將彼須深詣世尊所，稽首禮足，退住一面，白佛言：「世尊！今此外道須深欲<note n="s14.51"/>求於正法中出家受具足，修梵行。」
<p/>爾時，世尊知外道須深心之所念，告諸比丘：「汝等當度彼外道須深，令得出家。」時，諸比丘願度須深。
<p/>出家已經半月，有一比丘語須深言：「須深當知：我等生死已盡，梵行已立，所作已作，自知不受後有。」
<p/>時，彼須深語比丘言：「尊者！云何，學離欲、惡不善法，有覺有觀，離生喜樂<note n="s14.52"/>，具足初禪，不起諸漏，心善解脫耶？」
<p/>比丘答言「不也，須深！」
<p/>復問：「云何，離有覺有觀，內淨一心，無覺無觀，定生喜樂，具足第二禪，不起諸漏，心善解脫耶？」
<p/>比丘答言：「不也，須深！」
<p/>復問：「云何，尊者離喜捨心，住正念正智，身心受樂，聖說及捨，具足第三禪，不起諸漏，心善解脫耶？」
<p/>答言：「不也，須深！」
<p/>復問：「云何，尊者離苦息樂，憂喜先斷，不苦不樂捨，淨念一心，具足第四禪，不起諸漏，心善解脫耶？」
<p/>答言：「不也，須深！」
<p/>復問：「若復寂靜解脫起色、無色，身作證具足住，不起諸漏，心善解脫耶？」
<p/>答言：「不也，須深！」
<p/>須深<note n="s14.53"/>復問：「云何，尊者所說不同，前後相違？云何不得禪定而復記說？」
<p/>比丘答言：「我是慧解脫<note n="s14.54"/>也。」
<p/>作是說已，眾多比丘各從座起而去。
<p/>爾時，須深知眾多比丘去已，作是思惟：此諸尊者所說不同，前後相違，言不得正受，而復記說自知作證。作是思惟已，往詣佛所，稽首禮足，退住一面，白佛言：「世尊！彼眾多比丘於我面前記說：『我生已盡，梵行已立，所作已作，自知不受後有。』我即問彼尊者：『得離欲、惡不善法，……乃至身作證，不起諸漏，心善解脫耶？』彼答我言：『不也，須深！』我即問言：『所說不同，前後相違，言不入正受，而復記說，自知作證。』彼答我言：『得慧解脫。』作此說已，各從座起而去。我今問世尊：『云何彼所說不同，前後相違，不得正受，而復說言，自知作證？』」　
<p/>佛告須深：「彼先知法住<note n="s14.55"/>，後知涅槃<note n="s14.56"/>。彼諸善男子獨一靜處，專精思惟，不放逸住<note n="s14.57"/>，離於我見，不起諸漏，心善解脫。」
<p/>須深白佛：「我今不知『先知法住，後知涅槃。彼諸善男子獨一靜處，專精思惟，不放逸 *住，離於我見，不起諸漏，心善解脫。』」
<p/>佛告須深：「不問汝知不知，且自先知法住，後知涅槃。彼諸善男子獨一靜處，專精思惟，不放逸住，離於我見，心善解脫。」
<p/>須深白佛：「唯願世尊為我說法，令我得知法住智，得見法住智。」
<p/>佛告須深：「我今問汝，隨意答我。須深！於意云何？有生故有老死<note n="s14.58"/>，不離生有老死耶？」
<p/>須深答曰：「如是，世尊！」
<p/>「有生故有老死，不離生有老死；如是生、有、取、愛、受、觸、六入處、名色、識、行、無明，有無明故有行，不離無明而有行耶？」
<p/>須深白佛：「如是，世尊！有無明故有行，不離無明而有行。」
<p/>佛告須深：「無生故無老死，不離生滅而老死滅耶？」
<p/>須深白佛言：「如是，世尊！無生故無老死，不離生滅而老死滅。」
<p/>「如是……乃至無無明故無行，不離無明滅而行滅耶？」
<p/>須深白佛：「如是，世尊！無無明故無行，不離無明滅而行滅。」
<p/>佛告須深：「作如是知、如是見者，為有離欲、惡不善法，……乃至身作證具足住不？」
<p/>須深白佛：「不也，世尊！」
<p/>佛告須深：「是名先知法住，後知涅槃。彼諸善男子獨一靜處，專精思惟，不放逸住，離於我見，不起諸漏，心善解脫。」
<p/>佛說此經已，尊者須深遠塵離垢，得法眼淨。
<p/>爾時，須深見法得法，覺法度疑，不由他信，不由他度，於正法中心得無畏，稽首佛足，白佛言：「世尊！我今悔過！我於正法中盜密出家，是故悔過。」
<p/>佛告須深：「云何於正法中盜密出家？」
<p/>須深白佛言：「世尊！有眾多外道來詣我所，語我言：『須深當知：我等先為國王、大臣、長者、居士及餘世人恭敬供養，而今斷絕，悉共供養沙門瞿曇、聲聞大眾。汝今密往沙門瞿曇、聲聞眾中出家受法，得彼法已，還來宣說我等，當以彼聞法教化世間，令彼恭敬供養如初。』是故，世尊！我於正法、律中盜密出家，今日悔過唯<note n="s14.59"/>願世尊聽我悔過，以哀愍故。」
<p/>佛告須深：「受汝悔過，汝當具說：『我昔愚癡、不善、無智，於正法、律盜密出家，今日悔過，自見罪，自知罪，於當來世律儀成就，功德增長，終不退減。』所以者何？凡人有罪，自見、自知而悔過者，於當來世律儀成就，功德增長，終不退減。」
<p/>佛告須深：「今當說譬，其智慧者，以譬得解。譬如國王有防邏者，捉捕盜賊，縛送王所，白言：『大王！此人劫盜，願王處罪。』王言：『將罪人去，反縛兩手，惡聲宣令，周遍國中，然後將出城外刑罪人處，遍身四體，劖以百矛。』彼典刑者受王教令，送彼罪人，反縛兩手，惡聲宣唱，周遍城邑，將出城外刑罪人處，遍身四體，劖以百矛。日中，王問：『罪人活耶？』臣白言：『活。』王復敕臣：『復劖百矛。』至日晡時，復劖百矛，彼猶不死。」
<p/>佛告須深：「彼王治罪，劖以三百矛，彼罪人身寧有完處如掌不？」
<p/>須深白佛：「無<note n="s14.60"/>也，世尊！」
<p/>復問須深：「時彼罪人，劖以三百矛因緣，受苦極苦劇不？」
<p/>須深白佛：「極苦，世尊！若劖以一矛，苦痛難堪，況三百矛，當可堪忍？」
<p/>佛告須深：「此尚可耳，若於正法、律盜密出家，盜受持法，為人宣說，當受苦痛倍過於彼。」
<p/>佛說是法時，外道須深漏盡意解，佛說此經已，尊者須深聞佛所說，歡喜奉行！
<sid n="347"/><note n="s14.61"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「如來成就十種力<note n="s14.62"/>，得四無畏<note n="s14.63"/>，知先佛住處，能轉梵輪，於大眾中震師子吼言：『此有故彼有，此起故彼起<note n="s14.64"/>：謂緣無明行，……廣說乃至純大苦聚集；……純大苦聚滅。』諸比丘！此是真實教法顯現，斷生死流，……乃至其人悉善顯現。如是真實教法顯現，斷生死流，足令善男子正信、出家，方便修習，不放逸住，於正法、律精勤苦行，皮筋骨立，血<note n="s14.65"/>肉枯竭；若其未得所當得者，不捨慇懃精進，方便堅固堪能。所以者何？懈怠苦住，能生種種惡不善法，當來有結，熾然增長，於未來世生、老、病、死，退其大義故。精進樂獨住者，不生種種惡不善法，當來有結，熾然苦報，不於未來世增長生、老<note n="s14.66"/>、病、死，大義滿足，得成第一教法之場。所謂大師面前，親承說法，寂滅涅槃，菩提正向，善逝、正覺。是故，比丘！當觀自利、利他、自他<note n="s14.67"/>俱利，精勤修學。我今出家，不愚不惑，有果有樂，諸所供養衣服、飲食、臥具、湯藥者，悉得大果、大福、大利，當如是學。」
<p/>佛說是經已，諸比丘聞佛所說，歡喜奉行！
<sid n="348"/><note n="s14.68"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「善來比丘！善出家、善得己利，曠世時時得生聖處，諸根具足，不愚不癡，不須手語，好說、惡說堪能解義。我今於此世作佛，如來、應、等正覺、明行足、善逝、世間解、無上士、調御丈夫、天人師、佛、世尊，說法寂滅、涅槃、菩提正向、善逝、等正覺。所謂此有故彼有，此起故彼起：謂緣無明行，緣行識，……乃至純大苦聚集；無明滅則行滅，……柔至純大苦聚滅。
<p/>「諸比丘！難得之處已得，生於聖處，諸根具足，……乃至純大苦聚集；……純大苦滅。是故，比丘！當如是學，自利、利他、自他俱利。如是出家，不愚不癡，有果有樂，有樂果報，供養衣服、飲食、臥具、湯藥者者，悉得大果、大福、大利，是故，比丘！當如是學。」
<p/>佛說此經已，諸比丘聞佛所說，歡喜奉行！
<sid n="349"/><note n="s14.69"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「多聞聖弟子不作是念：何所有故此有？何所起故此起？何所無故此無？何所滅故此滅？然彼多聞聖弟子知所謂此有故彼有，此起故彼起：謂緣無明行，……乃至純大苦聚集；無明滅故行滅，……乃至純大苦聚滅。」
<p/>佛說是經已，諸比丘聞佛所說，歡喜奉行！
<sid n="350"/><note n="s14.70"/>
<p/>如是我聞：
<p/>一時，尊者那羅<note n="s14.71"/>、尊者茂師羅<note n="s14.72"/>、尊者殊勝<note n="s14.73"/>、尊者阿難<note n="s14.74"/>住舍衛國象耳池<note n="s14.75"/>側。
<p/>爾時，尊者那羅語尊者茂師羅言：「有異信、異欲、異聞、異行覺想<note n="s14.76"/>、異見審諦忍<note n="s14.77"/>，有如是正自覺知見生，所謂生故有老死，不離生有老死耶？」
<p/>尊者茂師羅言：「有異信、異欲、異聞、異行覺想、異見審諦忍，有如是正自覺知見生，所謂有生故有老死，不異生有老死，如是說有。」
<p/>「尊者茂師羅！有異信……乃至異忍，得自覺知見生，所謂有滅、寂滅、涅槃耶？」
<p/>尊者茂師羅答言：「有異信……乃至異忍，得自覺知見生，所謂有滅、寂滅、涅槃。」
<p/>復問：「尊者茂師羅！有滅則寂滅、涅槃，說者汝今便是阿羅漢，諸漏盡耶？」
<p/>尊者茂師羅默然不答，第二、第三問亦默然不答。
<p/>爾時，尊者殊勝語尊者茂師羅：「汝今且止，我當為汝答尊者那羅。」
<p/>尊者茂師羅言：「汝今且止，汝為我答。」
<p/>爾時，尊者殊勝語尊者那羅：「有異信……乃至異忍，得自覺知見生，所謂有滅則寂滅、涅槃。」
<p/>時，尊者那羅問尊者殊勝言：「有異信……乃至異忍，得自覺知見生，所謂有滅則寂滅、涅槃者，汝今便是漏盡阿羅漢耶？」
<p/>尊者殊勝言：「我說有滅則寂滅、涅槃，而非漏盡阿羅漢也。」
<p/>尊者那羅言：「所說不同，前後相違。如尊者所說：『有滅則寂滅、涅槃。』而復言『非漏盡阿羅漢』耶？」
<p/>尊者殊勝語尊者那羅言：「今當說譬，夫智者以譬得解。如曠野路邊有井，無繩無罐，得取其水。時，有行人，熱渴所逼，繞井求覓，無繩無罐，諦觀井水，如實知見，而不觸身。如是，我說有滅則寂滅、涅槃，而自不得漏盡阿羅漢。」
<p/>爾時，尊者阿難語尊者那羅言：「彼尊者殊勝所說，汝復云何？」
<p/>尊者那羅語尊者阿難言：「尊者殊勝善說真實，知復何言！」
<p/>時，彼正士各各說已，從座起去。
<sid n="351"/><note n="s14.78"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「若諸沙門、婆羅門於法不如實知，法集、法滅、法滅道跡不如實知，彼非沙門、沙門數，非婆羅門、婆羅門數，彼亦非沙門義<note n="s14.79"/>、婆羅門義，見法<note n="s14.80"/>自知作證：我生已盡，梵行已立，所作已作，自知不受後有。
<p/>「云何法不如實知？云何法集不如實知？云何法滅不如實知？云何法滅道跡不如實知？謂於老死法不如實知，老死集、老死滅、老死滅道跡不如實知；如是生、有、取、愛、受、觸、六入處不如實知，六入處集、六入處滅、六入處滅道跡不如實知；如是諸法不如實知，法集、法滅、法滅道跡不如實知。
<p/>「若諸沙門、婆羅門於法如實知，法集、法滅、法滅道跡如實知，當知是沙門、婆羅門，沙門之沙門數、婆羅門之婆羅門數。彼以沙門義、婆羅門義，見法自知作證：我生已盡，梵行已立，所作已作，自知不受後有。
<p/>「何等法如實知？何等法集、法滅、法滅道跡如實知？謂老死法如實知，老死集、老死滅、老死滅道跡如實知；如是生、有、取、愛、受、觸、六入處如實知，六入處集、六入處滅、六入處滅道跡如實知。如是諸法如實知，法集、法滅、法滅道跡如實知。」
<p/>佛說是經已，諸比丘聞佛所說，歡喜奉行！
<sid n="352"/><note n="s14.81"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「若沙門、婆羅門於法不如實知，法集、法滅、法滅道跡不如實知，當知是沙門、婆羅門，非沙門之沙門數，非婆羅門之婆羅門數，彼亦非沙門義、非婆羅門義，見法自知作證：我生已盡，梵行已立，所作已作，自知不受後有。
<p/>「何等法不如實知？何等法集、法滅、法滅道跡不如實知？謂六入處法不如實知，六入處集、六入處滅、六入處滅道跡不如實知，而於觸如實知者，無有是處；觸集、觸滅、觸滅道跡如實知者，無有是處。如是受、愛、取、有、生、老、死如實知者，無有是處。
<p/>「若沙門、婆羅門於六入處如實知，六入處集、六入處滅、六入處滅道跡如實知者，於觸如實知，斯有是處。如是受、愛、取、有、生、老、死如實知者，斯有是處。」
<p/>佛說是經已，諸比丘聞佛所說，歡喜奉行！
<sid n="353"/><note n="s14.82"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘，如上說，差別者：「若諸沙門、婆羅門於六入處不如實知，而欲超度觸者，無有是處；觸集、觸滅、觸滅道跡超度者，無有是處。如是超度受、愛、取、有、生、老、死者，無有是處；超度老死集、老死滅、老死滅道跡者，無有是處。若沙門、婆羅門於六入處如實知，六入處集、六入處滅、六入處滅道跡如實知，而超度觸者，斯有是處。如是超度受、愛、取、有、生、老、死者，斯有是處；乃至超度老死滅道跡者，斯有是處。」
<p/>佛說是經已，諸比丘聞佛所說，歡喜奉行！
<p/>如老死，乃至六入處三經<note n="s14.83"/>；如是老死，乃至行三經<note n="s14.84"/>，亦如是說。
<sid n="354"/><note n="s14.85"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「當覺知老死，覺知老死集、老死滅、老死滅道跡。如是……乃至當覺知行、行集、行滅、行滅道跡。
<p/>「云何當覺知老死？覺知緣生故有老死，如是老死覺知。云何老死集？生集是老死集，如是老死集覺知。云何老死滅覺知？謂生滅是老死滅，如是老死滅覺知。云何老死滅道跡覺知？謂八聖道是老死滅道跡，如是老死滅道跡覺知。……乃至云何行覺知？謂三行──身行、口行、意行，如是行覺知。云何行集覺知？謂無明集是行集，如是行集覺知。云何行滅覺知？無明滅是行滅，如是行滅覺知。云何行滅道跡覺知？謂八聖道是行滅道跡，如是行滅道跡覺知。」
<p/>佛說是經已，諸比丘聞佛所說，歡喜奉行！
<sid n="355"/><note n="s14.86"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「有四十四種智。諦聽！善思！當為汝說。何等為四十四種智？謂老死智、老死集智、老死滅智、老死滅道跡智。如是生、有、取、愛、受、觸、六入處、名色、識、行智，行集智、行滅智、行滅道跡智，是名四十四種智。」
<p/>佛說此經已，諸比丘聞佛所說，歡喜奉行！
<sid n="356"/><note n="s14.87"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「有七十七種智。諦聽！善思！當為汝說。云何七十七種智？生緣老死智，非餘生緣老死智；過去生緣老死智，非餘過去生緣老死智；未來生緣老死智，非餘未來生緣老死智；及法住智，無常、有為、心所緣生、盡法、變易法、離欲法、滅法斷知智。如是生、有、取、愛、受、觸、六入處、名色、識、行、無明緣行智，非餘無明緣行智；過去無明緣行智，非餘過去無明緣行智；未來無明緣行智，非餘未來無明緣行智；及法住智，無常、有為、心所緣生、盡法、變易法、無欲法、滅法斷智，是名七十七種智。」
<p/>佛說此經已，諸比丘聞佛所說，歡喜奉行！
<sid n="357"/><note n="s14.88"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「有增法、減法。諦聽！善思！當為汝說。云何增法？所謂此有故彼有，此起故彼起：謂緣無明行，緣行識，……乃至純大苦聚集，是名增法。云何減<note n="s14.89"/>法？謂此無故彼無，此滅故彼滅：所謂無明滅則行滅，……乃至純大苦聚滅，是名減法。」
<p/>佛說此經已，諸比丘聞佛所說，歡喜奉行！
<p/>如增法、減法，如是生法、變易法、集法、滅法<note n="s14.90"/>如上說。
<p/>如當說三經，有應當知三經如上說。
<sid n="358"/><note n="s14.91"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「若思量、若妄想生，彼使攀緣<note n="s14.92"/>識住；有攀緣識住故，有未來世生、老、病、死、憂、悲、惱苦，如是純大苦聚集。若不思量、不妄想，無使無攀緣識住；無攀緣識住故，於未來世生、老、病、死、憂、悲、惱苦滅，如是純大苦聚滅。」
<p/>佛說此經已，諸比丘聞佛所說，歡喜奉行！
<sid n="359"/><note n="s14.93"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「若思量、若妄想者，則有使攀緣識住；有攀緣識住故，入於名色<note n="s14.94"/>；入名色故，有未來世生、老、病、死、憂、悲、惱苦，如是純大苦聚集<note n="s14.95"/>。若不思量、無妄想，無使無攀緣識住；無攀緣識住故，不入名色；不入名色故，生、老、病、死、憂、悲、惱苦滅，如是純大苦聚滅。」
<p/>佛說此經已，諸比丘聞佛所說，歡喜奉行！
<sid n="360"/><note n="s14.96"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「若有思量、有妄想，則有使攀緣識住；有攀緣識住故，入於名色；入名色故，則有往來；有往來故，則有生死；有生死故，則有未來世生、老、病、死、憂、悲、惱苦，如是純大苦聚集。若不思量、無妄想，無使無攀緣識住；無攀緣識住故，不入名色；不入名色故，則無往來；無往來故，則無生死；無生死故，於未來世生、老、病、死、憂、悲、惱苦滅，如是純大苦聚滅。」
<p/>佛說此經已，諸比丘聞佛所說，歡喜奉行！
<sid n="361"/><note n="s14.97"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「有多聞比丘。云何如來施設多聞比丘？」
<p/>諸比丘白佛：「世尊是法根、法眼、法依，唯願為說多聞比丘，諸比丘聞已，當受奉行。」
<p/>佛告比丘：「諦聽！善思！當為汝說。諸比丘！若有比丘聞老、病、死，生厭、離欲、滅盡法，是名多聞比丘。如是生、有、取、愛、受、觸、六入處、名色、識、行，生厭、離欲、滅盡法，是名多聞比丘，是名如來所施設多聞比丘。」
<p/>佛說此經已，諸比丘聞佛所說，歡喜奉行！
<sid n="362"/><note n="s14.98"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「所謂說法比丘。云何說法比丘？云何如來施設說法比丘？」
<p/>諸比丘白佛：「世尊是法根、法眼、法依，唯願為說說法比丘，諸比丘聞已，當受奉行。」
<p/>佛告諸比丘：「若有比丘說老、病、死，生厭、離欲、滅盡法，是名說法比丘。如是說生、有、取、愛、受、觸、六入處、名色、識、行，是生厭、離欲、滅盡法，是名說法比丘。諸比丘！是名如來施設說法比丘。」
<p/>佛說此經已，諸比丘聞佛所說，歡喜奉行！
<sid n="363"/><note n="s14.99"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「謂法次<note n="s14.100"/>法向<note n="s14.101"/>。諸比丘！云何名為法 *次法向？」
<p/>諸比丘白佛：「世尊是法根、法眼、法依，善哉！世尊！ *唯願為說，諸比丘聞已，當受奉行。」
<p/>佛告諸比丘：「若比丘於老、病、死，生厭、離欲、滅盡向，是名法 *次法向。如是生……乃至行，生厭、離欲、滅盡向，是名法 *次法向。諸比丘！是名如來施設法 *次法向。」
<p/>佛說此經已，諸比丘聞佛所說，歡喜奉行！
<p/>雜阿含經卷第十四
<sid n="364"/><note n="s15.1"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「謂見法般涅槃<note n="s15.2"/>。云何如來說見法般涅槃？」
<p/>諸比丘白佛：「世尊是法根、法眼、法依。善哉！世尊！唯<note n="s15.3"/>願為說見法般涅槃，諸比丘聞已，當受奉行！云何比丘得見法般涅槃？」
<p/>佛告比丘：「諦聽！善思！當為汝說。若有比丘於老、病、死<note n="s15.4"/>，厭、離欲、滅盡，不起諸漏，心善解脫，是名比丘得見法般涅槃。」
<p/>佛說此經已，諸比丘聞佛所說，歡喜奉行！
<sid n="365"/><note n="s15.5"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「毘婆尸<note n="s15.6"/>佛未成正覺時，獨一靜處，專精禪思，作如是念：一切世間皆入生死，自生自熟，自滅自沒，而彼眾生於老死之上出世間道不如實知。卽自觀察：何緣有此老死？如是正思惟觀察，得如實無間等<note n="s15.7"/>起知：有生故有<note n="s15.8"/>此老死，緣生故有老死。復正思惟：何緣故有此生？尋復正思惟無間等起知：緣有故有生。尋復正思惟：何緣故有有？尋復正思惟如實無間等起知：有取故有有。尋復正思惟：何緣故有取？尋復正思惟如實無間等起觀察：取法味著顧念，緣觸愛所增長，當知緣愛取，緣取有，緣有生，緣生老、病、死、憂、悲、惱苦，如是純大苦聚集。譬如<note n="s15.9"/>緣油炷而然燈，彼時時增油治炷，彼燈常明，熾然不息。如前來歎譬、城譬廣說。」
<p/>佛說此經已，諸比丘聞佛所說，歡喜奉行！
<p/>如毘婆尸佛，如是尸棄<note n="s15.10"/>佛、毘濕波浮<note n="s15.11"/>佛、迦羅迦孫提<note n="s15.12"/>佛、迦那迦牟尼<note n="s15.13"/>佛、迦棄<note n="s15.14"/>佛，皆如是說。
<sid n="366"/><note n="s15.15"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「當勤方便修習禪思，內寂其心。所以者何？比丘禪思，內寂其心，精勤方便者，如是如實顯現。云何如實顯現？老死如實顯現，老死集、老死滅、老死滅道跡如實顯現；生、有、取、愛、受、觸、六入處、名色、識、行如實顯現，行集、行滅、行滅道跡如實顯現；此諸法無常、有為、有漏如實顯現。」
<p/>佛說此經已，諸比丘聞佛所說，歡喜奉行！
<sid n="367"/><note n="s15.16"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「當修無量三摩提，專精繫念；修無量三摩提，專精繫念已，如是如實顯現。云何如實顯現？謂老死如實顯現，……乃至行如實顯現，此諸法無常、有為、有漏，如是如實顯現。」
<p/>佛說此經已，諸比丘聞佛所說，歡喜奉行！
<sid n="368"/><note n="s15.17"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「昔者毘婆尸佛未成正覺時，住菩提所，不久成佛，詣菩提樹下，敷草為座，結跏趺坐，端坐正念，一坐七日，於十二緣起逆順觀察，所謂此有故彼有，此起故彼起，緣無明行，……乃至緣生有老死，及純大苦聚集；……純大苦聚滅。彼毘婆尸佛正坐七日已，從三昧覺，說此偈言：
<p/>『如此諸法生，梵志<note n="s15.18"/>勤思禪，
<p/>永離諸疑惑，知因緣生法。
<p/>若知因生苦，知諸受<note n="s15.19"/>滅盡，
<p/>知因緣法盡，則知有漏盡。
<p/>如此諸法生，梵志勤思禪，
<p/>永離諸疑惑，知有因生苦。
<p/>如此諸法生，梵志勤思禪，
<p/>永離諸疑惑，知諸受滅盡。
<p/>如此諸法生，梵志勤思禪，
<p/>永離諸疑惑，知因緣法盡。
<p/>如此諸法生，梵志勤思禪，
<p/>永離諸疑惑，知盡諸有漏。
<p/>如此諸法生，梵志勤思禪，
<p/>普照諸世間，如日住虛空，
<p/>破壞諸魔軍，覺諸結解脫。』」
<p/>佛說此經已，諸比丘聞佛所說，歡喜奉行！
<p/>如毘婆尸佛，如是尸棄佛、毘濕波浮佛、迦羅迦孫提佛、迦那迦牟尼佛、迦葉佛，亦如是說<note n="s15.20"/>。
<sid n="369"/><note n="s15.21"/>
<p/>如是我聞：
<p/>一時，佛住;欝毘羅尼連禪河側大菩提所，不久當成正覺，往詣菩提樹下，敷草為座，結跏趺坐，正身正念，如前廣說。
<sid n="370"/><note n="s15.22"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「有四食資益眾生，令得住世攝受長養。何等為四？謂一、麤摶食<note n="s15.23"/>，二、細觸食<note n="s15.24"/>，三、意思食<note n="s15.25"/>，四、識食<note n="s15.26"/>。
<p/>「此四食何因、何集、何生<note n="s15.27"/>、何觸<note n="s15.28"/>？謂此諸食愛因、愛集、愛生、愛觸。此愛何因、何集、何生、何觸？謂愛受因、受集、受生、受觸。此受何因、何集、何生、何觸？謂受觸因、觸集、觸生、觸觸。此觸何因、何集、何生、何觸？謂觸六入處因、六入處集、六入處生、六入處觸。六入處集是觸集，觸集是受集，受集是愛集，愛集是食集，食集故未來世生、老、病、死、憂、悲、惱苦集，如是純大苦聚焦。
<p/>「如是六入處滅則觸滅，觸滅則受滅，受滅則愛滅，愛滅則食滅，食滅故於未來世生、老、病、死、憂、悲、惱苦滅，如是純大苦聚滅。」
<p/>佛說此經已，諸比丘聞佛所說，歡喜奉行！
<sid n="371"/><note n="s15.29"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「有四食資<note n="s15.30"/>益眾生，令得住世攝受長養。何等為四？一、麤摶食，二、細觸食，三、意思食，四、識食。」
<p/>時，有比丘名曰頗求那<note n="s15.31"/>，住佛後扇佛，白佛言：「世尊！誰食此識？」
<p/>佛告頗求那：「我不言有食識者，我若言有食識者，汝應作是問。我說識是食，汝應問言：『何因緣故有識食？』我則答言：『能招未來有，令相續生；有有故有六入處，六入處緣觸。』」
<p/>頗求那復問：「為誰觸？」
<p/>佛告頗其求那：「我不言有觸者，我若言有觸者，汝應作是問：『為誰觸？』汝應如是問：『何因緣故生觸？』我應如是答：『六入處緣觸，觸緣受。』
<p/>復問：「為誰受？」
<p/>佛告頗求那：「我不說有受者，我若言有受者，汝應問：『為誰受？』汝應問言：『何因緣故有受？』我應如是答：『觸緣故有受，受緣愛。』」
<p/>復問：「世尊！為誰愛？」
<p/>佛告頗求那：「我不說有愛者，我若說言有愛者，汝應作是問：『為誰愛？』汝應問言：『何<note n="s15.32"/>緣故有愛？』我應如是答：『緣受故有愛<note n="s15.33"/>，愛緣<note n="s15.34"/>取。』」
<p/>復問：「世尊！為誰取？ 」
<p/>佛告頗求那：「我不說有取者，我若說言有取者，汝應間言：『為誰取？』汝應問言：『何緣故有取？』我應答言：『愛緣故有取，取緣有。』」
<p/>復問：「世尊！為誰有？ 」
<p/>佛告頗求那：「我不說有有者，我若說有有者，汝應問言：『為誰有？』汝今應問：『何緣故有有？』我應答言：『緣取故有有，能招當來有觸生是名有。有六入處，六入處緣觸，觸緣受，受緣愛，愛緣取，取緣有，有緣生，生緣老、病、死、憂、悲、惱苦，如是純大苦聚集；謂六入處滅則觸滅，觸滅則受滅，受滅則愛滅，愛滅則取滅，取滅則有滅，有滅則生滅，生滅則老、病、死、憂、悲、惱苦滅，如是純大苦聚集滅。』」
<p/>佛說此經已，諸比丘聞佛所說，歡喜奉行！
<sid n="372"/><note n="s15.35"/>
<p/>如是我聞：
<p/>一時,佛住舍衛國祇樹給孤獨園。
<p/>爾時，世尊告諸比丘：「有四食資益眾生，令得住世攝受長養。云何為四？謂一、麤摶食，二、細觸食，三、意思食，四、識食。
<p/>「云何比丘觀察摶食？譬如有夫婦二人，唯有一子，愛念將養，欲度曠野嶮道難處，糧食乏盡，飢餓困極，計無濟理，作是議言：『正有一子，極所愛念，若食其肉，可得度難，莫令在此三人俱死。』作是計已，即殺其子，含悲垂淚，強食其肉，得度曠野。云何，比丘！彼人夫婦共食子肉，寧取其味，貪嗜美樂與<note n="s15.36"/>不？」
<p/>答曰：「不也，世尊！」
<p/>復問：「比丘！彼強食其肉，為度曠野嶮道 *與不？」
<p/>答言：「如是，世尊！」
<p/>佛告比丘：「凡食摶食，當如是觀。如是觀者，摶食斷知；摶食斷知已，於五欲功德貪愛<note n="s15.37"/>則斷；五欲功德貪愛斷者，我不見彼多聞聖弟子於五欲功德上有一結使<note n="s15.38"/>而不斷者。有一結繫故，則還生此世。
<p/>「云何比丘觀察觸食？譬如有牛，生剝其皮，在在處處，諸蟲唼食，沙土坌麈，草木針刺。若依於地，地蟲所食；若依於水，水蟲所食；若依空中，飛蟲所食，臥起常有苦毒此身。如是，比丘！於彼觸食，當如是觀。如是觀者，觸食斷知；觸食斷知者，三受則斷；三受斷者，多聞聖弟子於上無所復作，所作已作故。
<p/>「云何比丘觀察意思食？譬如聚落城邑邊有火起，無煙無炎，時有士夫聰明黠慧，背苦向樂，厭死樂生，作如是念：彼有大火，無煙無炎，行來當避，莫令墮中，必死無疑。作是思惟，常<note n="s15.39"/>生思願，捨遠而去；觀意思食，亦復如是。如是觀者，意思食斷<note n="s15.40"/>；意思食 *斷者，三愛則斷；三愛斷者，彼多聞聖弟子於上更無所作，所作已作故。
<p/>「諸比丘！云何觀察識食？譬如國王，有防邏者，捉捕劫盜，縛送王所(如前須深經<note n="s15.41"/>廣說）。以彼因緣，受三百矛苦覺，晝夜苦痛；觀察識食，亦復如是。如是觀者，識食斷知；識食斷知者，名色斷知；名色斷知者，多聞聖弟子於上更無所作，所作已作故。」
<p/>佛說此經已，諸比丘聞佛所說，歡喜奉行！
<sid n="373"/><note n="s15.42"/>
<p/>如是我聞：
<p/>一時,佛住舍衛國祇樹給孤獨園。
<p/>爾時，世尊告諸比丘：「有四食資益眾生，令得住攝受長養。何等為四？一者摶食，二者觸食，三意思食，四者識食。
<p/>「若比丘於此四食有喜有貪，則識住增長；識住增長故，入於名色；入名色故，諸行增長；行增長故，當來有增長；當來有增長故，生、老、病、死、憂、悲、惱苦集，如是純大苦聚集。
<p/>「若於四食無貪無喜<note n="s15.43"/>，無貪無喜故，識不住、不增長；識不住、不增長故，不入名色；不入名色故，行不增長；行不增長故，當來有不生不長；當來有不生長故，於未來世生、老、病、死、憂、悲、惱苦不起，如是純大苦聚滅。」
<p/>佛說此經已，諸比丘聞佛所說，歡喜奉行！
<sid n="374"/><note n="s15.44"/>
<p/>如是我聞：
<p/>一時,佛住舍衛國祇樹給孤獨園。
<p/>爾時，世尊告諸比丘：「有四食資益眾生，令得住世攝受長養。何等為四？一者摶食，二者觸食，三意思食，四者識食。諸比丘！於此四食有貪有喜，則有憂悲、有麈垢；若於四食無貪無喜，則無憂悲，亦無塵垢。」
<p/>佛說此經已，諸比丘聞佛所說，歡喜奉行！
<sid n="375"/><note n="s15.45"/>
<p/>如是我聞：
<p/> 一時,佛住舍衛國祇樹給孤獨園
<p/>爾時，世尊告諸比丘：「有四食資益眾生，令得住世攝受長養。何等為四？一者摶食，二者觸食，三意思食，四者識食。
<p/>「諸比丘！於此四食有貪有喜，識住增長，……乃至純大苦聚集。譬如樓閣宮殿，北西長廣，東西牕牖<note n="s15.46"/>，日出東方，光照西壁。如是，比丘！於此四食有貪有喜，如前廣說，乃至純大苦聚集。
<p/>「若於四食無貪無喜，如前廣說，乃至純大苦聚滅。譬如，比丘！樓閣宮殿，北西長廣，東西牕牖，日出東方，應照何所？」
<p/>比丘白佛言：「應照西壁。」
<p/>佛告比丘：「若無西壁，應何所照？」
<p/>比丘白佛言：「應照虛空，無所攀緣。」
<p/>「如是，比丘！於此四食無貪無喜，識無所住，……乃至如是純大苦聚滅。」
<p/>佛說此經已，諸比丘聞佛所說，歡喜奉行！
<sid n="376"/><note n="s15.47"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「有四食資益眾生，令得住世攝受長養。何等為四？一者摶食，二者觸食，三者思食，四者識食。諸比丘！於此四食有貪有喜，識住增長……乃至純大苦聚集。譬如，比丘！樓閣宮殿，北西長廣，東西牕牖，日出東方，應照何所？」
<p/>比丘白佛言：「應照西壁。」
<p/>佛告比丘：「如是，四食有貪有喜，識住增長，……乃至如是純<note n="s15.48"/>大苦聚集。若於四食無貪無喜，亦無識住增長，……乃至如是純大苦聚滅。譬如，比丘！畫師、畫師弟子集種種彩色，欲粧<note n="s15.49"/>畫虛空，寧能畫不？」
<p/>比丘白佛：「不能，世尊！所以者何？彼虛空者，非色、無對、不可見。」
<p/>「如是，比丘！於此四食無貪無喜，亦無識住增長，……乃至如是純大苦聚滅。」
<p/>佛說此經已，諸比丘聞佛所說，歡喜奉行！
<sid n="377"/><note n="s15.50"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「有四食資益眾生，令得住世攝受長養。何等為四？一者摶食，二者觸食，三意思食，四者識食。諸比丘！於此四食有貪有喜，識住增長，……乃至純大苦聚集。譬如，比丘！畫師、若畫師弟子集種種彩，欲 *粧畫於色，作種種像<note n="s15.51"/>。諸比丘！於意云何？彼畫師、畫師弟子寧能 *粧於色不？」
<p/>比丘白佛：「如是，世尊！能 *粧畫色。」
<p/>佛告比丘：「於此四食有貪有喜，識住增長，……乃至如是純大苦聚集。諸比丘！若於四食無貪無喜，無有識住增長，……乃至如是純大苦聚滅。比丘！譬如畫師、畫師弟子集種種彩，欲離於色有所 *粧畫，作種種像，寧能畫不？」
<p/>比丘白佛：「不能，世尊！」
<p/>「如是，比丘！若於四食無貪無喜，無有識住增長，……乃至如是純大苦聚滅。」
<p/>佛說此<note n="s15.52"/>經已，諸比丘聞佛所說，歡喜奉行！
<sid n="378"/><note n="s15.53"/>
<p/>如是我聞：
<p/>一時，佛住波羅㮈<note n="s15.54"/>鹿野苑中仙人住處。
<p/>爾時，世尊告五比丘：「此苦聖諦<note n="s15.55"/>，本所未曾聞法，當正思惟，時，生眼、智、明、覺<note n="s15.56"/>；此苦集、此苦滅、此苦滅道跡聖諦，本所未曾聞法，當正思惟，時，生眼、智、明、覺。
<p/>「復次，苦聖諦智當復知，本所未聞法，當正思惟，時，生眼、智、明、覺；苦集聖諦<note n="s15.57"/>已知當斷，本所未曾聞法，當正思惟，時，生眼、智、明、覺。
<p/>「復次，苦集滅，此苦滅聖諦<note n="s15.58"/>已知當知<note n="s15.59"/>作證，本所未聞法，當正思惟，時，生眼、智、明、覺。復以此苦滅道跡聖諦<note n="s15.60"/>已知當修，本所未曾聞法，當正思維，時，生眼、智、明、覺。
<p/>「復次，比丘！此苦聖諦已知，知已出，所未聞法，當正思惟，時，生眼、智、明、覺。復次，此苦集聖諦已知，已斷出，所未聞法，當正思惟，時，生眼、智、明、覺。
<p/>「復次，苦滅聖諦已知、已作證出，所未聞法，當正思惟，時，生眼、智、明、覺。復次，苦滅道跡聖諦已知、已修出，所未曾聞法，當正思惟，時，生眼、智、明、覺。
<p/>「諸比丘！我於此四聖諦三轉十二行不生眼、智、明、覺者，我終不得於諸天、魔、梵、沙門、婆羅門聞法眾中，為解脫、為出、為離，亦不自證得阿耨多羅三藐三菩提。我已於四聖諦三轉十二行生眼、智<note n="s15.61"/>、明、覺，故於諸天、魔、梵、沙門、婆羅門聞法眾中，得出、得脫，自證得成阿耨多羅三藐三菩提。」
<p/>爾時，世尊說是法時，尊者憍陳如<note n="s15.62"/>及八萬諸天遠塵垢，得法眼淨。
<p/>爾時，世尊告尊者憍陳如：「知法未？」
<p/>憍陳如白佛：「已知，世尊！」
<p/>復告尊者憍陳如：「知法未？」
<p/>拘隣白佛：「已知，善逝！」
<p/>尊者拘隣已知法故，是故名阿若拘𤦤<note n="s15.63"/>。
<p/>尊者阿若拘隣知法已，地神擧聲唱言：「諸仁者！世尊於波羅㮈國仙人住處鹿野苑中三轉十二行法輪，諸沙門、婆羅門、諸天、魔、梵所未曾轉，多所饒益，多所安樂，哀愍世間，以義饒益，利安天人，增益諸天眾，減損阿修羅眾。」
<p/>地神唱已，聞虛空神天、四天王天、三十三天、炎魔<note n="s15.64"/>天、兜率陀天、化樂天、他化自在天展轉傳唱，須臾之間，聞于梵天身<note n="s15.65"/>。梵天乘聲唱言：「諸仁者！世尊於波羅㮈國仙人住處鹿野苑中三轉十二行法輪，諸沙門、婆羅門、諸天、魔、梵，及世間聞法未所曾轉，多所饒益，多所安樂，以義饒益諸天世人，增益諸天眾，減損阿修羅眾。」世尊於波羅儎國仙人住處鹿野苑中轉法輪，是故此經名轉法輪經。
<p/>佛說此經已，諸比丘聞佛所說，歡喜奉行！
<sid n="379"/><note n="s15.66"/>
<p/>如是我聞：
<p/>一時，佛住 *波羅㮈仙人住處鹿野苑中。
<p/>爾時，世尊告諸比丘：「有四聖諦。何等為四？謂苦聖諦、苦集聖諦、苦滅聖諦、苦滅道跡聖諦。」
<p/>佛說此經已，諸比丘聞佛所說，歡喜奉行！
<sid n="380"/><note n="s15.67"/>
<p/>如是我聞：
<p/>一時，佛住 *波羅㮈仙人住處鹿野苑中。
<p/>爾時，世尊告諸比丘：「有四聖諦。何等為四？謂苦聖諦、苦集聖諦、苦滅聖諦、苦滅道跡聖諦。若比丘於此四聖諦未無間等者，當修無間等，起增上欲，方便堪能，正念正知應當覺。」
<p/>佛說此經已，諸比丘聞佛所說，歡喜奉行！
<sid n="381"/><note n="s15.68"/>
<p/>如是我聞：
<p/>一時，佛住 *波羅㮈仙人住處鹿野苑中。
<p/>爾時，世尊告諸比丘：「有四聖諦。何等為四？謂苦聖締、苦集聖諦、苦滅聖諦、苦滅道跡聖諦。若比丘於苦聖諦當知、當解，於苦<note n="s15.69"/>集聖諦當知、當斷，於苦滅聖諦當知、當證，於苦滅道跡聖諦當知、當修。」
<p/>佛說此經已，諸比丘聞佛所說，歡喜奉行！
<sid n="382"/><note n="s15.70"/>
<p/>如是我聞：
<p/>一時，佛住 *波羅㮈仙人住鹿野苑中。
<p/>爾時，世尊告諸比丘：「有四聖諦。何等為四？謂苦聖諦、苦集聖諦、苦滅聖諦、苦滅道跡聖諦。若比丘於苦聖諦已知、已解，於苦集聖諦已知、已斷，於苦滅聖諦已知、已證，於苦滅道跡聖諦已知、已修，如是比丘則斷愛欲，轉<note n="s15.71"/>去諸結，於慢、無間<note n="s15.72"/>等究竟苦邊。」
<p/>佛說此經已，諸比丘聞佛所說，歡喜奉行！
<sid n="383"/><note n="s15.73"/>
<p/>如是我聞：
<p/>一時，佛住 *波羅㮈仙人住鹿野苑中。
<p/>爾時，世尊告諸比丘：「有四聖諦。何等為四？謂苦聖諦、苦集聖諦、苦滅聖諦
<p/>、苦滅道跡聖諦。若比丘於苦聖諦已知、已解，於苦集聖諦已知、已斷，於苦滅聖諦已知、已證，於苦滅道跡聖諦已知、已修，如是比丘名阿羅漢，諸漏已盡，所作已作，離諸重擔，逮得己利，盡諸有結，正智善解脫。」
<p/>佛說此經已，諸比丘聞佛所說，歡喜奉行！
<sid n="384"/><note n="s15.74"/>
<p/>如是我聞：
<p/>一時，佛住波羅㮈國仙人住鹿野苑中。
<p/>爾時，世尊告諸比丘：「有四聖諦。何等為四？謂苦聖諦、苦集聖諦、苦滅聖諦、苦滅道跡聖諦。若比丘於苦聖諦已知、已解，於苦集聖諦已知、已斷，於苦滅聖諦已知、已證，於苦滅道跡聖諦已知、已修，如是比丘邊際、究竟邊際、離垢邊際，梵行已終，純一清白，名為上士。」
<p/>佛說此經已，諸比丘聞佛所說，歡喜奉行！
<sid n="385"/><note n="s15.75"/>
<p/>如是我聞：
<p/>一時，佛住波羅㮈國仙人住處鹿野苑中。
<p/>爾時，世尊告諸比丘：「有四聖諦。何等為四？謂苦聖諦、苦集聖諦、苦滅聖諦、苦滅道跡聖諦。若比丘於苦聖諦已知、已解，於苦集聖諦已知、已斷，於苦滅聖諦已知、已證，於苦滅道跡聖諦已知、已修，如是比丘無有關鍵<note n="s15.76"/>，平治城壍，度諸嶮難，解脫結縛，名為賢聖，建立聖幢。」
<p/>佛說此經已，諸比丘聞佛所說，歡喜奉行！
<sid n="386"/><note n="s15.77"/>
<p/>如是我聞：
<p/>一時，佛住 *波羅㮈仙人住鹿野苑中。
<p/>爾時，世尊告諸比丘：「有四聖諦。何等為四？謂苦聖諦、苦集聖諦、苦滅聖諦、苦滅道跡聖諦。若比丘於苦聖諦已知、已解，於苦集聖諦已知、已斷，於苦滅聖諦已知、已證，於苦滅道跡聖諦已知、已修，如是比丘無有<note n="s15.78"/>關 *鍵，平治城壍，度諸峻難，名為賢聖，建立聖幢。諸比丘！云何無關 *鍵？謂五下分結<note n="s15.79"/>已斷<note n="s15.80"/>、已知，是名離關 *鍵。云何平治城壍？無明謂之深; 壍，彼得斷知，是名平治城壍。云何度諸嶮難？謂無際生死，究竟苦邊，是名度諸嶮難。云何解脫結縛？謂愛已斷、已知。云何建立聖幢？謂我慢已斷、已知，是名建立聖幢。」
<p/>佛說此經已，諸比丘聞佛所說，歡喜奉行！
<sid n="387"/><note n="s15.81"/>
<p/>如是我聞：
<p/>一時，佛住波羅㮈國仙人住處鹿野苑中。
<p/>爾時，世尊告諸比丘：「有四聖諦。何等為四？謂苦聖諦、苦集聖諦、苦滅聖諦、苦滅道跡聖諦。若比丘於苦聖諦已知、已解，於苦集聖諦已知、已斷，於苦滅聖諦已知、已證，於苦滅道跡聖諦已知、已修，是名比丘斷五支，成六分，守護於一，依猗<note n="s15.82"/>於四，捨除諸諦，離四衢，證諸覺想，自身所作，心善解脫，慧善解脫，純一清白，名為上士<note n="s15.83"/>。」
<p/>佛說此經已，諸比丘聞佛所說，歡喜奉行！
<sid n="388"/><note n="s15.84"/>
<p/>如是我聞：
<p/>一時，佛住波羅㮈國仙人住鹿野苑中。
<p/>爾時，世尊告諸比丘：「有四法成就，名曰大醫王者，所應王之具、王之分。何等為四？一者善知病，二者善知病源，三者善知病對治，四者善知治病已，當來更不動發。云何名良醫善知病？謂良醫善知如是如是種種病，是名良醫善知病。云何良醫善知病源？謂良醫善知此病因風起、癖陰<note n="s15.85"/>起、涎唾起、眾冷起、因現事起、時節起，是名良醫善知病源。云何良醫善知病對治？謂良醫善知種種病，應塗藥、應吐、應下、應灌鼻、應熏、應取汗，如是比種種對治，是名良醫善知對治。云何良醫善知治病已，於未來世永不動發？謂良醫善治種種病，令究竟除，於未來世永不復起，是名良醫善知治病，更不動發。
<p/>「如來、應、等正覺為大醫王，成就四德，療眾生病，亦復如是。云何為四？謂如來知此是苦聖諦如實知、此是苦集聖諦如實知、此是苦滅聖諦如實知、此是苦滅道跡聖諦如實知。諸比丘！彼世間良醫於生根本對治不如實知，老、病、死、憂、悲、惱苦根本對治不如實知。如來、應、等正覺為大醫王，於生根本知對治如實知，於老、病、死、憂、悲、惱苦根本對治如實知，是故如來、應、等正覺名大醫王。」
<p/>佛說此經已，諸比丘聞佛所說，歡喜奉行！
<sid n="389"/><note n="s15.86"/>
<p/>如是我聞：
<p/>一時，佛住波羅㮈國仙人住處鹿野苑中。
<p/>爾時，世尊告諸比丘：「若諸沙門、婆羅門於此苦聖諦不如實知，此苦集聖諦不如實知，此苦滅聖諦不如實知，此苦滅道跡聖諦不如實知，此非沙門之沙門，非婆羅門之婆羅門，彼亦不於沙門義、婆羅門義見法自知作證：我生已盡，梵行已立，所作已作，自知不受後有。
<p/>「若沙門、婆羅門於此苦聖諦如實知，此苦集聖諦如實知，此苦滅聖諦如實知，此苦滅道跡聖諦如實知，當知是沙門、婆羅門──沙門之沙門、婆羅門之婆羅門，於沙門義、婆羅門義見法自知作證：我生已盡，梵行已立，所作已作，自知不受後有。是故，比丘！於四聖諦無間等當起增上欲，精勤堪能，方便修學。何等為四？謂苦聖諦、苦集聖諦、苦滅聖諦、苦滅道跡聖諦。」
<p/>佛說此經已，諸比丘聞佛所說，歡喜奉行！
<sid n="390"/><note n="s15.87"/>
<p/>如是我聞：
<p/>一時，佛住波羅㮈國仙人住處鹿野苑中。
<p/>廣說如上，差別者：「於四聖諦不如實知，當知是沙門、婆羅門，非沙門數、非婆羅門數；於四聖諦如實知者，是沙門數、是婆羅門數。乃至……。」
<p/>佛說此經已，諸比丘聞佛所說，歡喜奉行！
<sid n="391"/><note n="s15.88"/>
<p/>如是我聞：
<p/>一時，佛住波羅㮈國仙人住處鹿野苑中。
<p/>爾時，世尊告諸比丘：「若沙門、婆羅門於苦聖諦不如實知，苦集聖諦不如實知，苦滅聖諦不如實知，苦滅道跡聖諦不如實知，當知是沙門、婆羅門不得脫苦。若沙門、婆羅門於苦聖諦如實知，於苦集聖諦如實知，於苦滅聖諦如實知，於苦滅道跡聖諦如實知，當知是沙門、婆羅門解脫於苦。」
<p/>佛說此經已，諸比丘聞佛所說，歡喜奉行！
<p/>「如於苦不解脫、解脫；<note n="s15.89"/>如是捨惡趣不解脫、解脫；堪能捨戒退減，不捨戒退減；能自說得過人法自證，不能自說得過人法作證；能於此外求良福田，不能於此外求良福田；能於此外求大師，不能於此外求大師；不能越苦，堪能越苦；不堪能脫苦，堪能脫苦。」
<p/>如是上諸經重說悉繼以偈：
<p/>「若不知苦者，及彼眾苦因，
<p/>一切諸苦法，寂滅永無餘。
<p/>若不知道跡，能思一切苦，
<p/>心解脫於苦，慧解脫亦然，
<p/> 　 不能越眾苦，令苦究竟脫。
<p/>若如實知苦，亦知眾苦因，
<p/>及一切諸苦，永滅盡無餘。
<p/>若復如實知，息苦之道跡，
<p/>意解脫具足，慧解脫亦然，
<p/>堪能越眾苦，究竟得解脫。」
<p/>佛說此經已，諸比丘聞佛所說，歡喜奉行！
<sid n="392"/><note n="s15.90"/>
<p/>如是我聞：
<p/>一時，佛住波羅㮈國仙人住處鹿野苑中。
<p/>爾時，世尊告諸比丘：「若善男子正信、非家、出家學道，彼一切所應當知四聖諦法。何等為四？謂知苦聖諦、知苦集聖諦、知苦滅聖諦、知苦滅道跡聖諦。是故，比丘！於四聖諦未無間等者，當勤方便，修無間等。如此章句，一切四聖諦經，應當具說。」
<p/>佛說此烴已，諸比丘聞佛所說，歡喜奉行！
<p/>「如是知、如是見、如是無間等，悉應當說。又三結<note n="s15.91"/>盡，得須陀洹，一切當知四聖諦。何等為四？謂知苦聖諦、知苦集聖諦、知苦滅聖諦、知苦滅道跡聖諦；如是當知、如是當見無間等。」
<p/>佛說此經已，諸比丘聞佛所說，歡喜奉行！
<p/>「若三結盡，貪、恚、癡薄，得斯陀含，彼一切皆於四聖諦如實知故。何等為四？謂知苦聖諦、知苦集聖諦、知苦滅聖諦、知苦滅道跡聖諦；如是當知、如是當見、如是無間等，亦如是說。
<p/>「五下分結盡，生般涅槃阿那含，不還此世，彼一切知四聖諦。何等為四？知苦聖諦、知苦集聖諦、知苦滅聖諦、知苦滅道跡聖諦；如是知、如是見、如是無間等，亦如是說。
<p/>「若一切漏盡，無漏心解脫、慧解脫，見法自知作證：我生已盡，梵行已立，所作已作，自知不受後有，彼一切悉知四聖諦。何等為四？謂知苦聖諦、知苦集聖諦、知苦滅聖諦、知苦滅道跡聖諦；如是知、如是見、如是無間等，亦如是說。
<p/>「若得辟支佛道證，彼一切知四聖諦故。何等為四？謂知苦聖諦、知苦集聖諦、知苦滅聖諦、知苦滅道跡聖諦；如是知、如是見、如是無間等，亦如是說。
<p/>「若得無上等正覺，彼一切知四聖諦故。何等為四？謂知苦聖諦、知苦集聖諦、知苦滅聖諦、知苦滅道跡聖諦；如是知、如是見、如是無間等，亦如是說。」
<p/>佛說此經已，諸比丘聞佛所說，歡喜奉行！
<sid n="393"/><note n="s15.92"/>
<p/>如是我聞：
<p/>一時，佛住波羅㮈國仙人住處鹿野苑中。
<p/>爾時，世尊告諸比丘：「譬如日出，明相先起，如是正盡苦亦有前相起，謂知四聖諦。何等為四？知苦聖諦、知苦集聖諦、知苦滅聖諦、知苦滅道跡聖諦；如是知、如是見、如是無間等，亦如是說<note n="s15.93"/>。」
<p/>佛說此經已，諸比丘聞佛所說，歡喜奉行！
<sid n="394"/><note n="s15.94"/>
<p/>如是我聞：
<p/>一時，佛住波羅㮈國仙人住處鹿野苑中。
<p/>爾時，世尊告諸比丘：「若日月不出世間者，一切眾星亦不出於世間，晝夜、半月、一月、時節、歲數、刻<note n="s15.95"/>數、須臾，皆悉不現，世間常冥，無有明照，唯有長夜，純大闇苦現於世間。若如來、應供、等正覺不出世間時，不說苦聖諦、苦集聖諦、苦滅聖諦、苦滅道跡聖諦現於世間，世間盲冥，無有明照，如是長夜，純大闇冥現於世間。 
<p/>「若日月出於世間，眾星亦現，晝夜、半月、一月、時節、歲數、*刻數、須臾，悉現世間，長夜明照，出於世間。如是，如來、應、等正覺出於世間，說苦聖諦現於世間，苦集聖諦、苦滅聖諦、苦滅道跡聖諦現於世間，不復闇冥，長夜照明，純一智慧現於世間。」
<p/>佛說此經已，諸比丘聞佛所說，歡喜奉行！
<sid n="395"/><note n="s15.96"/>
<p/>如是我聞：
<p/>一時，佛住波羅㮈國仙人住處鹿野苑中。
<p/>爾時，世尊告諸比丘：「譬如日出，周行空中，壞諸闇冥，光明顯照。如是，聖弟子所有集法，一切滅已，離諸塵垢，得法眼生，與無間等，俱三結斷。所謂身見、戒取、疑，此三結盡，名須陀洹，不墮惡趣法，必定正覺，趣七有天人往生，作苦邊。彼聖弟子中間雖起憂苦，聽彼聖弟子離欲、惡不善法，有覺有觀，離生喜樂，初禪具足住。不見彼聖弟子有一法不斷，能令還生此世者，此則聖弟子得法眼之大義。是故，比丘於此四聖諦未無間等者，當勤方便，起增上欲，精進修學。」
<p/>佛說是經已，諸比丘聞佛所說，歡喜奉行！
<sid n="396"/><note n="s15.97"/>
<p/>如是我聞：
<p/>一時，佛住波羅㮈國仙人住處鹿野苑中。
<p/>爾時，世尊告諸比丘：「當作是說：『我於苦聖諦未無間等<note n="s15.98"/>，苦集聖諦、苦滅聖諦未無間等。』而言『我當得苦滅道跡聖諦無間等』者，此說不應。所以者何？無是處故。
<p/>「若苦聖諦、苦集聖諦、苦滅聖諦未無間等，而欲<note n="s15.99"/>苦滅道跡聖諦無間等者，無有是處。譬如有人言『我欲取佉提羅<note n="s15.100"/>葉，合集作器，盛水持行』者，無有是處。所以者何？無是處故。如是言『我於苦聖諦、苦集聖諦、苦滅聖諦未無間等，而欲得苦滅道跡聖諦無間等』者，無有是處。
<p/>「若復有言『我當於苦聖諦、苦集聖諦、苦滅聖諦無間等已得，復得苦滅道跡聖諦』者，斯則善說。所以者何？有是處故。
<p/>「若苦聖諦、苦集聖諦、苦滅聖諦無間等已，而欲苦滅道跡聖諦無間等者，斯有是處。譬如有言『我以純曇摩葉<note n="s15.101"/>、摩樓迦葉<note n="s15.102"/>，合集盛水持<note n="s15.103"/>行』者，此則善說。所以者何？有是處故。如是若言『我於苦聖諦、苦集聖諦、苦滅聖諦無間等已，而欲苦滅道跡聖諦無間等』者，斯則善說。所以者何？有是處故。若於苦聖諦、苦集聖諦、苦滅聖諦無間等已，而欲苦滅道跡聖諦無間等者，斯有是處故。」
<p/>佛說是經已，諸比丘聞佛所說，歡喜奉行！
<sid n="397"/><note n="s15.104"/>
<p/>如是我聞：
<p/>一時，佛住波羅㮈國仙人住處鹿野苑中。
<p/>爾時，世尊告諸比丘：「如小綿丸、小劫貝華<note n="s15.105"/>丸，置四衢道頭，四方風吹，則隨風去向於一方。如是，若沙門、婆羅門於苦聖諦不如實知，於苦集聖諦、於苦滅聖諦、苦滅道跡聖諦不如實知，當知彼沙門、婆羅門常觀他面，常隨他說，以不如實知故，聞彼所說，趣說而受，當知此人不宿修習智慧故。
<p/>「譬如因陀羅柱<note n="s15.106"/>，銅鐵作之，於深入地中，四方猛風不能令動。如是，沙門、婆羅門於苦聖諦如實知，苦集聖諦、苦滅聖諦、苦滅道跡聖諦如實知者，當知是沙門、婆羅門不視他面，不隨他語，是沙門、婆羅門智慧堅固，本隨習故，不隨他語。是故，比丘！於四聖諦當勤方便，起增上欲，精進修<note n="s15.107"/>學。」
<p/>佛說是經已，諸比丘聞佛所說，歡喜奉行！
<sid n="398"/><note n="s15.108"/>
<p/>如是我聞：
<p/>一時，佛住波羅㮈國仙人住處鹿野苑中。
<p/>爾時，世尊告諸比丘：「譬如石柱，長十六肘，八肘入地，四方風吹，不能令動。如是，沙門、婆羅門於苦聖諦如實知，於苦集聖諦、苦滅聖諦、苦滅道跡聖諦如實知，斯等沙門、婆羅門至諸論處，無能屈。其心解脫、慧解脫者，能使餘沙門、婆羅門反生憂苦。如是如實知、如實見，皆是先世宿習故，使智慧不可傾動。是故，比丘！於四聖諦當勤方便，起增上欲，精進修學。」
<p/>佛說是經已，諸比丘聞佛所說，歡喜奉行！
<sid n="399"/><note n="s15.109"/>
<p/>如是我聞：
<p/>一時，佛住波羅㮈國仙人住處鹿野苑中。
<p/>爾時，世尊告諸比丘：「譬如有人火燒頭衣，當起增上欲，急救令滅。」
<p/>佛告比丘：「莫作是說！當置頭衣，於四聖諦起增上欲，勤加方便，修無間等。何等為<note n="s15.110"/>四？謂苦聖諦、苦集聖諦、苦滅聖諦、苦滅道跡聖諦未無間等，當勤方便，修無間等。所以者何？比丘！長夜熾然，地獄、畜生、餓鬼。諸比丘！不見極苦，如苦聖諦、苦集聖諦、苦滅聖諦、苦滅道跡聖諦，未無間等者，是比丘當忍苦、樂、憂、悲，於四聖諦勤加精進，方便修習無間等，應當<note n="s15.111"/>學。」
<p/>佛說是經已，諸比丘聞佛所說，歡喜奉行！
<sid n="400"/><note n="s15.112"/>
<p/>如是我聞：
<p/>一時，佛住波羅㮈國仙人住處鹿野苑中。
<p/>爾時，世尊告諸比丘：「譬如士夫年壽百歲，有人語言：『士夫若欲聞法，當日日三時受苦。晨朝時受百槍苦，日中、晡時亦復如是。於一日中受三百槍苦，如是日日，至於百歲，然後聞法，得無間<note n="s15.113"/>等，汝寧能不？』 
<p/>「時，彼士夫為聞法故，悉堪能受。所以者何？人生於世，長夜受苦，有時地獄，有時畜生，有時餓鬼，於三惡道空受眾苦，亦不聞法，是故我今為無間等故，不以終身受三百槍為大苦也。是故，比丘！於四聖諦未得無間等者，當勤方便，起增上欲，學無間等。」
<p/>佛說此經已，諸比丘聞佛所說，歡喜奉行！
<sid n="401"/><note n="s15.114"/>
<p/>如是我聞：
<p/>一時，佛住波羅㮈國仙人住處鹿野苑中。
<p/>爾時，世尊告諸比丘：「於四聖諦平等正覺，名為如來、應、等正覺。何等為四
<p/>？所謂苦聖諦、苦集聖諦、苦滅聖諦、苦滅道跡聖諦。於此四聖諦平等正覺，名為如來、應、等正覺。是故，諸比丘！於四聖諦未無間等<note n="s15.115"/>者，當勤方便，起增上欲，學無間等。」
<p/>佛說此經已，諸比丘聞佛所說，歡喜奉行！
<sid n="402"/><note n="s15.116"/>
<p/>如是我聞：
<p/>一時，佛在摩竭國人間遊行。於王舍城波羅利弗是中間竹林聚落，國王於中造福德舍。爾時，世尊與諸大眾於中宿止。
<p/>爾時，世尊告諸比丘：「我與汝等於四聖諦無知、無見、無隨順覺、無隨順受者，應當長夜<note n="s15.117"/>驅馳生死。何等為四？謂苦聖諦、苦集聖諦、苦滅聖諦、苦滅道跡聖諦。我與汝等於四聖諦無知、無見、無隨順覺、無隨順受者，應當長夜驅馳生死。以我及汝於此苦聖諦順知、順入，斷諸有流，盡諸生死，不受後有；於苦集聖諦、苦滅聖諦、苦滅道跡聖諦順知、順入，斷諸有流，盡諸生死，不受後有。是故，比丘！於四聖諦未無間等者，當勤方便，起增上欲，修無間等。」
<p/>爾時，世尊;卽說偈言：
<p/>「我常與汝等，長夜涉生死，
<p/>不見聖諦故，大苦日增長；
<p/>若見四聖諦，斷有大海流<note n="s15.118"/>，
<p/>生死永已除，不復受後有<note n="s15.119"/>。」
<p/>佛說此經已，諸比丘聞佛所說，歡喜奉行！
<sid n="403"/><note n="s15.120"/>
<p/>如是我聞：　　　　　　　　　　　　　　
<p/>一時，佛在摩竭國人間遊行。王舍城波羅利弗是中間竹林聚落，大王於中作福德舍。爾時，世尊與諸大眾於中止宿。
<p/>爾時，世尊告諸比丘：「汝等當行，共至申恕林。」
<p/>爾時，世尊與諸大眾到申恕林，坐樹下。
<p/>爾時，世尊手把樹葉，告諸比丘：「此手中葉為多耶？大林樹葉為多？」
<p/>比丘白佛：「世尊！手中樹葉甚少，彼大林中樹葉無量，百千億萬倍，乃至算數譬類不可為比。」
<p/>「如是，諸比丘！我成等正覺，自所見法，為人定說<note n="s15.121"/>者，如手中樹葉。所以者何？彼法義饒益、法饒益、梵行饒益、明、慧、正覺、向於涅槃。如大林樹葉，如我成等正覺，自知正法，所不說者，亦復如是。所以者何？彼法非義饒益，非法饒益，非梵行饒益、明、慧、正覺、正向涅槃故。是故<note n="s15.122"/>，諸比丘！於四聖諦未無
<p/>間等者，當勤方便，起增上欲，學無間等。」
<p/>佛說此經已，諸比丘聞佛所說，歡喜奉行！
<sid n="404"/><note n="s15.123"/>
<p/>如是我聞：
<p/>一時，佛住毘舍離獼猴池側重閣講堂。
<p/>爾時，尊者阿難晨朝著衣持鉢，入毘舍離城乞食。時，有眾多離車<note n="s15.124"/>童子晨朝從城內出，至精舍門，持弓箭，競射精舍門孔，箭箭皆入門孔。
<p/>尊者阿難見已，以為奇特，彼諸離車童子能作如是難事。入城乞食，還擧衣鉢，洗足已，往詣佛所，稽首佛足，退住一面，白佛言：「世尊！我今晨朝著衣持鉢，入毘舍離城乞食，見有眾多離車童子從城內出，至精舍門，競射門孔，箭箭皆入。我作是念：此甚奇特！諸離車童子能為難事。」
<p/>佛告阿難：「於意云何？離車童子競射門孔，箭箭皆入，此為難耶？破一毛為百分，而射一毛分，箭箭悉中，此為難耶？」
<p/>阿難白佛：「破一毛百分，射一分之毛，箭箭悉中，此則為難。」
<p/>佛告阿難：「未若於苦聖諦生如實知，此則甚難。如是，苦集聖諦、苦滅聖諦、苦滅道跡聖諦如實知見，此則甚難。」
<p/>爾時，世尊而說偈言：
<p/>「一毛為百分，射一分甚難；
<p/>觀一一苦陰，非我難亦然。」
<p/>佛說此經已，諸比丘聞佛所說，歡喜奉行！
<sid n="405"/><note n="s15.125"/>
<p/>如是我聞：
<p/>一時，佛住獼猴池側重閣講堂。
<p/>爾時，世尊告諸比丘：「譬如大地悉成大海，有一盲龜壽無量劫，百年一出其頭，海中有浮木，止有一孔，漂流海浪，隨風東西。盲龜百年一出其頭，當得遇此孔不？」
<p/>阿難白佛：「不能，世尊！所以者何？此盲龜若至海東，浮木隨風，或至海西，南、北四維圍遶亦爾，不必相得。」
<p/>佛告阿難：「盲龜浮木，雖復差違，或復相得。愚癡凡夫漂流五趣，暫復人身，甚難於彼。所以者何？彼諸眾生不行其義、不行法、不行善、不行真實，展轉殺害，強者陵<note n="s15.126"/>弱，造無量惡故。是故，比丘！於四聖諦當<note n="s15.127"/>未無間等者，當勤方便，起增上欲，學無間等。」
<p/>佛說此經已，諸比丘聞佛所說，歡喜奉行！
<p/>雜阿含經卷第十五
<note n="s16.1"/>
<sid n="406"/><note n="s16.2"/>
<p/>如是我聞：
<p/>一時，佛住王舍城迦蘭陀竹園。時，有眾多比丘集於食堂，思惟世間而思惟。
<p/>爾時，世尊知諸比丘心之所念，往詣食堂，敷座而坐，告諸比丘：「汝等比丘慎莫思惟世間思惟。所以者何？世間思惟<note n="s16.3"/>非義饒益，非法饒益，非梵行饒益，非智、非覺，不順涅槃。汝等當正思惟：此苦聖諦、此苦集聖諦、此苦滅聖諦、此苦滅道跡聖諦。所以者何？如此思惟則義饒益、法饒益、梵行饒益，正智、正覺、正向涅槃。
<p/>「過去世時，有一士夫出王舍城，於拘絺羅池<note n="s16.4"/>側正坐，思惟世間思惟。當思惟時，見四種軍──象軍、馬軍、車軍、步軍，無量無數，皆悉入於一藕孔中。見已，作是念：我狂失性，世間所無，而今見之。爾時，去池不遠，更有大眾一處聚集。時，彼士夫詣大眾所語言：『諸人！我今發狂，我今失性，世間所無，而我今見。』如上廣說。時，彼大眾皆謂士夫狂發失性，世間所無，而彼見之。」
<p/>佛告比丘：「然彼士夫非狂失性，所見真實。所以者何？爾時，去拘絺羅池不遠，有諸天阿修<note n="s16.5"/>羅興四種軍，戰於空中。時，諸天得勝，阿修羅軍敗，退入彼池一藕孔中。是故，比丘！汝等慎莫思惟世間。所以者何？世間思惟非義饒益，非法饒益，非梵行饒益，非智、非覺，非正向涅槃。當思惟四聖諦。何等為四？苦聖諦、苦集聖諦、苦滅聖諦、苦滅道跡聖諦。」
<p/>佛說此經已，諸比丘聞佛所說，歡喜奉行！
<sid n="407"/><note n="s16.6"/>
<p/>如是我聞：
<p/>一時，佛住王舍城迦蘭陀竹園。
<p/>時，有眾多比丘集於食堂，作如是論：或謂世間有常，或謂世間無常、世間有常無常、世間非有常非無常，世間有邊<note n="s16.7"/>、世間無邊、世間有邊無邊、世間非有邊非無邊，是命是身、命異身異<note n="s16.8"/>，如來死後有、如來死後無、如來死後有無、如來死後非有非無。
<p/>爾時，世尊一處坐禪，以天耳聞諸比丘集於食堂論議之聲。聞已，往詣食堂，於大眾前敷座而坐，告諸比丘：「汝等比丘眾多聚集，何所言說？」
<p/>時，諸比丘白佛言：「世尊！我等眾多比丘集此食堂，作如是論：或說有常，或說無常。」如上廣說。
<p/>佛告比丘：「汝等莫作如是論議。所以者何？如此論者，非義饒益，非法饒益，非梵行饒益，非智、非正覺，非正向涅槃。汝等比丘應如是論議：『此苦聖諦、此苦集聖諦、此苦滅聖諦、此苦滅道跡聖諦。』所以者何？如是論議，是義饒益、法饒益、梵行饒益、正智、正覺、正向涅槃。是故，比丘！於四聖諦未無間等，當勤方便，起增上欲，學無間等。」
<p/>佛說此經已，諸比丘聞佛所說，歡喜奉行！
<sid n="408"/><note n="s16.9"/>
<p/>如是我聞：
<p/>一時，佛住王舍城迦蘭陀竹園。爾時，有眾多比丘集於食堂，或有貪覺覺者，或瞋覺覺者，或害覺覺者。
<p/>爾時，世尊知諸比丘心之所念，往詣食堂，敷坐具於眾前坐，告諸比丘：「汝等莫起貪覺覺，莫起恚覺覺，莫起害覺覺。所以者何？此諸覺非義饒益，非法饒益，非梵行饒益，非智、非正覺，不向涅槃。汝等當起苦聖諦覺、苦集聖諦覺、苦滅聖諦覺、苦滅道跡聖諦覺。所以者何？此四聖諦覺，義饒益、法饒益、梵行饒益，正智、正覺、向於涅槃。是故，諸比丘！於四聖諦當勤方便，起增上欲，正智正念，精進修學。」
<p/>佛說此經已，諸比丘聞佛所說，歡喜奉行！
<sid n="409"/><note n="s16.10"/>
<p/>如是我聞：
<p/>一時，……如上廣說，差別者：「起親里覺、國土人民覺、不死覺……。」乃至聞佛所說，歡喜奉行！
<sid n="410"/><note n="s16.11"/>
<p/>如是我聞：
<p/>一時，佛住王舍城迦蘭陀竹園。時，有眾多比丘集於食堂，作如是論：或論王事、賊事、鬪戰事、錢財事、衣被事、飲食事、男女事、世間言語事、事業事、諸海中事。
<p/>爾時，世尊於禪定中，以天耳聞諸比丘論說之聲，即從座起，往詣食堂，敷坐具於眾前坐，告諸比丘：「汝等比丘眾多聚集，為何所說？」
<p/>諸比丘白佛言：「世尊！我等於此聚集，或論說王事……。」如上廣說。
<p/>佛告比丘：「汝等莫作是論，論說王事……乃至不向涅槃。若論說者，應當論說：『此苦聖諦、苦集聖諦、苦滅聖諦、苦滅道跡聖諦。』所以者何？此四聖諦以義饒益、法饒益、梵行饒益、正智、正覺、正向涅槃。」
<p/>佛說此經已，諸比丘聞佛所說，歡喜奉行！
<sid n="411"/><note n="s16.12"/>
<p/>如是我聞：
<p/>一時，佛住王舍城迦蘭陀竹園。
<p/>時，有眾多比丘集於食堂，作如是說：「我知法、律，汝等不知我所說成就，我等所說與理合；汝等所說不成就，不與理合；應前說者，則在後說；應後說者，則在前說，而共諍論言。我論是汝等不如，能答者當答。」
<p/>爾時，世尊於禪定中，以天耳聞諸比丘諍論<note n="s16.13"/>之聲，……如是廣說，乃至於四聖諦無間等者，當勤起方便，起增上欲，學無間等。
<p/>佛說此經已，諸比丘聞佛所說，歡喜奉行！
<sid n="412"/><note n="s16.14"/>
<p/>如是我聞：
<p/>一時，佛住王舍城迦蘭陀竹園。時，有眾多比丘集於食堂，作如是論：「波斯匿王、頻婆娑羅王，何者大力？何者大富？」
<p/>爾時，世尊於禪定中，以天耳聞諸比丘論說之聲，即從座起，往詣食堂，敷坐具於眾前坐，問諸比丘：「汝等何所論說？」
<p/>時，諸比丘即以上事具白世尊。
<p/>佛告比丘：「汝等用說諸王大力、大富為？汝等比丘！莫作是論，所以者何？此非義饒益，非法饒益，非梵行饒益，非智、非正覺，不向涅槃。汝等當說：『此苦聖諦、苦集聖諦、苦滅聖諦、苦滅道跡聖諦。』所以者何？此四聖諦是義饒益、法饒益、梵行饒益、正智、正覺、正向涅槃。是故，比丘！於四聖諦未無間等者，當勤方便，起增上欲，學無間等。」
<p/>佛說此經已，諸比丘聞佛所說，歡喜奉行！
<sid n="413"/><note n="s16.15"/>
<p/>如是我聞：
<p/>一時，佛住王舍城迦蘭陀竹園。時，有眾多比丘集於食堂，作如是論：汝等宿命<note n="s16.16"/>作何等業？為何工巧？以何自活？
<p/>爾時，世尊於禪定中，以天耳聞諸比丘論說之聲，即從座起，往詣食堂，敷坐具於眾前坐，問諸比丘：「汝說何等？」
<p/>時，諸比丘以上所說具白世尊。
<p/>佛告比丘：「汝等比丘！莫作是說：『宿命所作。』所以者何？此非義饒益，非法饒益，非梵行饒益，非智、非正覺，不向涅槃。汝等比丘！當共論說：『此苦聖諦、苦集聖諦、苦滅聖諦、苦滅道跡聖諦。』所以者何？此義饒益、法饒益、梵行饒益、正智、正覺、正向涅槃。是故，比丘！依於四聖諦未無間等者，當勤方便，起增上欲，學無間等。」
<p/>佛說此經已，諸比丘聞佛所說，歡喜奉行！
<sid n="414"/><note n="s16.17"/>
<p/>如是我聞：
<p/>一時，佛住王舍城迦蘭陀竹園。時，有眾多比丘集於食堂，作如是論說<note n="s16.18"/>：某甲檀越<note n="s16.19"/>作麁疎食，我等食已，無味無力；我等不如捨彼麁食，而行乞食。所以者何？比丘乞食時得好食，又見好色，時聞好聲，多人所識，亦得衣被、臥具、醫藥。
<p/>爾時，世尊於禪定中，以天耳聞諸比丘論說之聲，即詣食堂，……如是廣說，乃至正向涅槃。
<p/>佛說此經已，諸比丘聞佛所說，歡喜奉行！
<sid n="415"/><note n="s16.20"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「汝等持我所說四聖諦不？」
<p/>時，有異比丘從座起，整<note n="s16.21"/>衣服，為佛作禮，合掌白佛：「唯然，世尊所說四聖諦，我悉受持。」
<p/>佛告比丘：「汝云何受持四聖諦？」
<p/>比丘白佛言：「世尊說言，此是苦聖諦，我即受持；此苦集聖諦、此苦滅聖諦、此苦滅道跡聖諦，如是，世尊說四聖諦，我即受持。」
<p/>佛告比丘：「善哉！善哉！我說苦聖諦，汝真實受持；我說苦集聖諦、苦滅聖諦、苦滅道跡聖諦，汝真實受持。」
<p/>佛說此經已，諸比丘聞佛所說，歡喜奉行！
<sid n="416"/><note n="s16.22"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「汝等持我所說四聖諦不？」
<p/>時，有比丘從座起，整衣服，偏袒右肩，為佛作禮，合掌白佛：「唯然，世尊所說四聖諦，我悉受持。」
<p/>佛告比丘：「汝云何持我所說四聖諦？」
<p/>比丘白佛言：「世尊說苦聖諦，我悉受持。如如、不離如、不異如<note n="s16.23"/>，真、實、審諦、不顛倒，是聖所諦，是名苦聖諦；世尊說苦集聖諦、苦滅聖諦、苦滅道跡聖諦，如如、不離如、不異如，真、實、審諦、不顛倒，是聖所諦，是為世尊說四聖諦，我悉受持。」
<p/>佛告比丘：「善哉！善哉！汝真實持我所說四聖諦，如如、不離如、不異如，真、實、審諦、不顛倒，是名比丘真實持我四聖諦。」
<p/>佛說此經已，諸比丘聞佛所說，歡喜奉行！
<sid n="417"/><note n="s16.24"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「汝持我所說四聖諦不？」
<p/>時，有異比丘從座起，整衣服，為佛作禮，合掌白佛言：「唯然，世尊所說四聖諦，我悉持之。云何四諦？世尊說苦聖諦，我悉持之；苦集聖諦、苦滅聖諦、苦滅道跡聖諦，我悉持之<note n="s16.25"/>。」
<p/>佛告彼比丘：「善哉！善哉！如我所說四聖諦，汝悉持之。諸比丘！若沙門、婆羅門作如是說：『如沙門瞿曇所說苦聖諦，我當捨，更立苦聖諦』者，但有言數，問已不知，增其疑惑，以非其境界故。『苦集聖諦、苦滅聖諦、苦滅道跡聖諦，我今當捨，更立餘四聖諦』者，彼但有言數，問已不知，增其疑惑，以非其境界故。是故，比丘！於四聖諦未無間等者，當勤方便，起增上欲，學無間等。」
<p/>佛說此經已，諸比丘聞佛所說，歡喜奉行！
<sid n="418"/><note n="s16.26"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「若比丘於佛有疑者，則於苦聖諦有疑，苦集聖諦、苦滅聖諦、苦滅道跡聖諦則有疑惑；若於法、僧有疑者，則於苦聖諦疑惑，苦集聖諦、苦滅聖諦、苦滅道跡聖諦疑惑；若於佛不疑惑者，則於苦聖諦不疑惑，苦集聖諦、苦滅聖諦、苦滅道跡聖諦不疑惑；若於法、僧不疑惑者，則於苦聖諦不疑惑，苦集聖諦、苦滅聖諦、苦滅道跡聖諦不疑惑。」
<p/>佛說此經已，諸比丘聞佛所說，歡喜奉行！
<sid n="419"/><note n="s16.27"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「若沙門、婆羅門於苦聖諦有疑者，則於佛有疑，於法、僧有疑；若於<note n="s16.28"/>集、滅、道疑者，則於佛有疑，於法、僧有疑。若於苦聖諦無疑者，則於佛無疑，於法、僧無疑；於集、滅、道聖諦無疑者、則於佛無疑、於法、僧無疑。」
<p/>佛說此經已，諸比丘聞佛所說，歡喜奉行！
<sid n="420"/><note n="s16.29"/>
<p/>如是我聞：
<p/>一時，佛住王舍城迦蘭陀竹園<note n="s16.30"/>。
<p/>爾時，世尊告諸比丘：「汝等共行至深嶮巖<note n="s16.31"/>。」
<p/>諸比丘白佛：「唯然，世尊！」
<p/>爾時，世尊與諸大眾至深嶮巖，敷座而坐，周匝觀察深嶮巖已，告諸比丘：「此巖極大深嶮<note n="s16.32"/>。」
<p/>時，有異比丘從座起，整衣服，為佛作禮，合掌白佛言：「世尊！此極深嶮，然復有一極深嶮極嶮於此，甚可怖畏者不？」
<p/>佛知其意，即告言：「如是，比丘！此極深嶮，然復有大深嶮嶮於此者，甚可怖畏，謂諸沙門、婆羅門於苦聖諦不如實知，苦集聖諦、苦滅聖諦、苦滅道跡聖諦不如實知，彼於生本諸行樂著<note n="s16.33"/>，於老、病、死、憂、悲、惱苦生本諸行樂著，而作是行；老、病、死、憂、悲、惱苦行，轉增長故，墮於生深嶮之處；墮於老、病、死、憂、悲、惱苦深嶮之處，如是，比丘！此則大深嶮嶮於此者。是故，比丘！於四聖諦未無間等者，當勤方便，起增上欲，學無間等。」
<p/>佛說此經已，諸比丘聞佛所說，歡喜奉行！
<sid n="421"/><note n="s16.34"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「有大熱<note n="s16.35"/>地獄，若眾生生於彼中，一向與烔然。」
<p/>時，有異比丘從座起，整衣服，為佛作禮，合掌白佛言：「如世尊說，此則大熱。世尊！唯此大熱，復有大熱過於此者，甚可怖畏，無有過上。」
<p/>「如是，比丘！此則大熱，亦更有大熱過於此者，甚可怖畏，無有過上。何等為更有大熱，甚可怖畏，過於此者？謂沙門、婆羅門此苦聖諦不如實知，苦集聖諦、苦滅聖諦、苦滅道跡聖諦不如實知，……如是乃至生、老、病、死、憂、悲、惱苦，大熱熾然，是名比丘大熱燒<note n="s16.36"/>然，甚可怖畏，無有過者。是故，比丘！於四聖諦未無間等者，當勤方便，起增上欲，學無間等。」
<p/>佛說此經已，諸比丘聞佛所說，歡喜奉行！
<sid n="422"/><note n="s16.37"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「有大闇地獄，彼諸眾生，生彼中者，不見自身分。」
<p/>時，有異比丘從座起，整衣服，為佛作禮，合掌白佛言：「世尊！此則大闇，唯此大闇，復更有餘大闇，甚可怖畏，過於此不？」
<p/>佛告比丘：「如是，更有大闇，甚可怖畏，過於此者，謂沙門、婆羅門於四聖諦不如實知，……乃至墮於生、老、病、死、憂、悲、惱苦大闇之中。是故，比丘！於四聖諦未無間等者，當勤方便，起增上欲，學無間等。」
<p/>佛說此經已，諸比丘聞佛所說，歡喜奉行！
<sid n="423"/><note n="s16.38"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「如日遊行，照諸世界，乃至千日千月，照千世界、千須彌山、千弗婆提<note n="s16.39"/>、千閻浮提<note n="s16.40"/>、千拘耶尼<note n="s16.41"/>、千;欝單越<note n="s16.42"/>、千四天王、千三十三天、千炎魔<note n="s16.43"/>天、千兜率天、千化樂天、千他化自在天、千梵天，是名小千世界。此千世界，中間闇冥，日月光照，有大德力，而彼不見，其有眾生，生彼中者，不見自身分。」
<p/>時，有異比丘從座起，整衣服，為佛作禮，合掌白佛言：「世尊！如世尊說，是大闇冥，復更有餘大闇冥處過於此耶？」
<p/>佛告比丘：「有大闇冥過於此者，謂沙門、婆羅門於苦聖諦不如實知，……乃至墮於生、老、病、死、憂、悲、惱苦大闇冥中，是名比丘有大闇冥過於世界中間闇冥。是故，比丘！於四聖諦未無間等者，當勤方便，起增上欲，學無間等。」
<p/>佛說此經已，時諸比丘聞佛所說，歡喜奉行！
<sid n="424"/><note n="s16.44"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「從小千世界數滿至千，是名中千世界。於是中千世界，中間闇冥，……如前所說，乃至於四聖諦未無間等者，當勤方便，起增上欲，學無間等。」
<p/>佛說此經已，諸比丘聞佛所說，歡喜奉行！
<sid n="425"/><note n="s16.45"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「從中千世界數滿至千，是名三千大千世界。世界中間闇冥之處，日月遊行，普照世界，而彼不見，……乃至墮於生、老、病、死、憂、悲、惱苦大闇冥中。是故，諸比丘！於四聖諦未無間等者，當勤方便，起增上欲，學無間等。」
<p/>佛說此經已，諸比丘聞佛所說，歡喜奉行！
<sid n="426"/><note n="s16.46"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「我今當說四聖諦。諦聽！諦聽！善思念之！何等為四？謂苦聖諦、苦集聖諦、苦滅聖諦、苦滅道跡聖諦，是名四聖諦。」
<p/>佛說此經已，諸比丘聞佛所說，歡喜奉行！
<p/>如當說，如是有、如是當知，亦如上說。
<sid n="427"/><note n="s16.47"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「當勤禪思，正方便起，內寂其心。所以者何？比丘禪思，內寂其心成就已，如實顯現。云何如實顯現？謂此苦聖諦如實顯現，此苦集聖諦、苦滅聖諦、苦滅道跡聖諦如實顯現。」
<p/>佛說此經已，諸比丘聞佛所說，歡喜奉行！
<sid n="428"/><note n="s16.48"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「當修無量三摩提，專心正念。所以者何？修無量三摩提，專心正念已，如是如實顯現。云何如實顯現？謂此苦聖諦如實顯現，苦集聖諦、苦滅聖諦、苦滅道跡聖諦如實顯現。」
<p/>佛說此經已，諸比丘聞佛所說，歡喜奉行！
<sid n="429"/><note n="s16.49"/>
<p/>如是我聞：
<p/>一時，佛住王舍城迦蘭陀竹園。
<p/>爾時，佛告諸比丘：「如人擲杖於虛空中，尋即還墮，或根著地，或腹著地，或頭著地。如是，沙門、婆羅門於此苦聖諦不如實知，苦集聖諦、苦滅聖諦、苦滅道跡聖諦不如實知，當知是沙門、婆羅門或墮地獄，或墮畜生，或墮餓鬼。是故，比丘！於四聖諦未無間等者，當勤方便，學無間等。」
<p/>佛說此經已，諸比丘聞<note n="s16.50"/>佛所說，歡喜奉行！
<sid n="430"/><note n="s16.51"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「如人擲杖置虛空中，其必還墮，或墮淨地，或墮不淨地。如是，沙門、婆羅門於苦聖諦不如實知，於苦集聖諦、苦滅聖諦、苦滅道跡聖諦不如實知；以不如實知故，或生善趣，或生惡趣。是故，諸比丘！於四聖諦未無間等者，當勤方便，起增上欲，學無間等。」
<p/>佛說此經已，諸比丘聞佛所說，歡喜奉行！
<sid n="431"/><note n="s16.52"/>
<p/>如是我聞：
<p/>一時，佛住王舍城迦蘭陀竹園。
<p/>爾時，佛告諸比丘：「譬如五節相續輪，大力士夫令速旋轉。如是，沙門、婆羅門於此苦聖諦不如實知，此苦集聖諦、苦滅聖諦、苦滅道跡聖諦不如實知，輪迴五趣，而速旋轉，或墮地獄，或墮畜生，或墮餓鬼，或人，或天，還墮惡道，長夜輪轉。是故，比丘！於四聖諦未無間等者，當勤方便，起增上欲，學無間等。」
<p/>佛說此經已，諸比丘聞佛所說，歡喜奉行！
<sid n="432"/><note n="s16.53"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「如來、應、等正覺增上<note n="s16.54"/>說法，謂四聖諦，開示、施設、建立、分別、散說、顯現、表露。何等為四？謂苦聖諦、苦集聖諦、苦滅聖諦、苦滅道跡聖諦。是故，比丘！於四聖諦未無間等者，當勤方便，起增上欲，學無間等。」
<p/>佛說此經已，諸比丘聞佛所說，歡喜奉行！
<sid n="433"/><note n="s16.55"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「何等為黠慧？為此苦聖諦如實知，此苦集聖諦、苦滅聖諦、苦滅道跡聖諦如實知、為不知耶？」
<p/>諸比丘白佛：「如我解世尊所說，於四聖諦如實知者，此為黠慧。」
<p/>佛告比丘：「善哉！善哉！於苦聖諦、苦集聖諦、苦滅聖諦、苦滅道跡聖諦如實知者，是則黠慧。是故，諸比丘！於四聖諦未無間等者，當勤方便，起增上欲，學無間等。」
<p/>佛說是經已，諸比丘聞佛所說，歡喜奉行！
<sid n="434"/><note n="s16.56"/>
<p/>如是我聞：
<p/>一時，佛住舍衛國祇樹給孤獨園。
<p/>時，須達長者往詣佛所，稽首佛足，於一面坐，白佛言：「世尊！此四聖諦為漸次無間等？為一頓無間等？」
<p/>佛告長者：「此四聖諦漸次無間，非頓無間等。」
<p/>佛告長者：「若有說言『於苦聖諦未無間等，而於彼苦集聖諦、苦滅聖諦、苦滅道跡聖諦無間等』者，此說不應。所以者何？若於苦聖諦未無間等，而欲於苦集聖諦、苦滅聖諦、苦滅道跡聖諦無間等者，無有是處。
<p/>「猶如有人，兩細樹葉連合為器，盛水持行，無有是處。如是於苦聖諦未無間等，而欲於苦集聖諦、苦滅聖諦、苦滅道跡聖諦無間等者，無有是處。
<p/>「譬如有人，取蓮華葉連合為器，盛水遊行，斯有是處。如是，長者！於苦聖諦無間等已，而欲於苦集聖諦、苦滅聖諦、苦滅道跡聖諦無間等者，斯有是處。是故，長者！於四聖諦未無間等者，當勤方便，起增上欲，學無間等。」
<p/>佛說此經已，諸比丘聞佛所說，歡喜奉行！
<sid n="435"/><note n="s16.57"/>
<p/>如須達長者所問，有異比丘問，亦如是說，唯譬有差別：「如有四登<note n="s16.58"/>階道，昇<note n="s16.59"/>於殿堂。若有說言『不登初階，而登第二、第三<note n="s16.60"/>、第四階<note n="s16.61"/>昇堂殿』者，無有是處。所以者何？要由初階，然後次登<note n="s16.62"/>第二、第三、第四階得 *昇殿堂。如是，比丘！於苦聖諦未無間等，而欲於苦集聖諦、苦滅聖諦、苦滅道跡聖諦無間等者，無有是處。
<p/>「譬如，比丘！若有人言：『以四階道 *昇於殿堂，要由初階，然後次登第二、第三、第四階得 *昇殿堂。』應作是說。所以者何？要由初階，然後次登第二、第三、第四階 *昇於殿堂，有是處故。如是，比丘！若言『於苦聖諦無間等已，然後次第於苦集聖諦、苦滅聖諦、苦滅道跡聖諦無間等』者，應作是說。所以者何？若於苦聖諦無間等已，然後次第於苦集聖諦、苦滅聖諦、苦滅道跡聖諦無間等者，有是處故。」
<p/>佛說此經已，諸比丘聞佛所說，歡喜奉行！
<sid n="436"/><note n="s16.63"/>
<p/>如異比丘問，阿難所問，亦如是說，唯譬差別。
<p/>佛告阿難：「譬如四隥 *昇於<note n="s16.64"/>殿堂。若有說言『不由初隥<note n="s16.65"/>，而登第二、第三、第四 *隥 *昇殿堂』者，無有是處。如是，阿難！若於苦聖諦未無間等，而欲苦集聖諦、苦滅聖諦、苦滅道跡聖諦無間等者，此不應說。所以者何？若於苦聖諦未無間等，而於苦集聖諦、苦滅聖諦、苦滅道跡聖諦無間等者，無有是處。
<p/>「譬如，阿難！由四 *隥 梯 *昇於殿堂。若有人言『要由初隥 ，然後次登<note n="s16.66"/>第二、第三、第四 *隥 *昇殿堂』者，此所應說。所以者何？要由初隥 ，然後次登<note n="s16.67"/>第二、第三、第四隥 *昇殿堂者，有是處故。如是，阿難！於苦聖諦無間等已，然後次第苦集聖諦、苦滅聖諦、苦滅道跡聖諦無間等者，斯有是處。」
<p/>佛說是經已，諸比丘聞佛所說，歡喜奉行！
<sid n="437"/><note n="s16.68"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「譬如大地草木，悉取為鏘，貫大海中，一切水蟲悉能貫不？」
<p/>比丘白佛：「不能，世尊！所以者何？大海諸蟲，種種形類，或極<note n="s16.69"/>細不可貫，或極大不可貫。」
<p/>佛告比丘：「如是！如是！眾生界無數無量。是故，比丘！於四聖諦未無間等者，當勤方便，起增上欲，學無間等。」
<p/>佛說是<note n="s16.70"/>經已，諸比丘聞佛所說，歡喜奉行！
<sid n="438"/><note n="s16.71"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊手執土石，問諸比丘：「於意云何？此手中土石為多？彼大雪山<note n="s16.72"/>土石為多？」
<p/>比丘白佛言：「世尊手中土石甚少少耳，雪山土石甚多無量，百千巨億，算數譬類不可為比。」
<p/>佛告比丘：「其諸眾生於苦聖諦如實知者，苦集聖諦、苦滅聖諦、苦滅道跡聖諦如實知者，如我手中所執土石；其諸眾生於苦聖諦不如實知，於苦集聖諦、苦滅聖諦、苦滅道跡聖諦不如實知者，如彼雪山土石，其數無量。是故，比丘！於四聖諦未無間等者，當勤方便，起增上欲，學無間等。」
<p/>佛說是經已，諸比丘聞佛所說，歡喜奉行！
<sid n="439"/><note n="s16.73"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「譬如湖池，深廣五十由旬，其水盈滿。若有士夫以髮以毛，或以指端渧<note n="s16.74"/>彼湖水，乃至再三。云何，比丘！如彼士夫所 *渧水多？湖池水多？」
<p/>比丘白佛：「如彼士夫毛髮指端再三 *渧水，甚少少耳；彼湖大水，其量無數，乃至算數譬類不可為比。」
<p/>佛告比丘：「如大湖水，甚多無量。如是多聞聖弟子具足見諦，得聖道果，斷諸苦本，如截多羅樹頭，於未來世成不生法；餘不盡者，如彼士夫髮毛指端所 *渧之水。是故，比丘！於四聖諦未無間等者，當勤方便，起增上欲，學無間等。」
<p/>佛說是經已，諸比丘聞佛所說，歡喜奉行！
<p/>如大湖水譬，如是薩羅多吒迦<note n="s16.75"/>、恒伽<note n="s16.76"/>、耶符那<note n="s16.77"/>、薩羅遊<note n="s16.78"/>、伊羅跋提<note n="s16.79"/>、摩醯<note n="s16.80"/>，及四大海，其譬亦如上說<note n="s16.81"/>。
<sid n="440"/><note n="s16.82"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊手捉團土，大如梨果，告諸比丘：「云何，比丘！我手中此團土為多？大雪山中土石為多？」
<p/>諸比丘白佛言：「世尊手中團土少少耳，彼雪山王，其土石甚多，百千億那由他，乃至算數譬類不得為比。」
<p/>佛告諸比丘：「如我所捉團土，如是，眾生於苦聖諦如實知，於苦集聖諦、苦滅聖諦、苦滅道跡聖諦如實知者，亦復如是。如大雪山王土石者，如是，眾生於苦聖諦不如實知，於苦集聖諦、苦滅聖諦、苦滅道跡聖諦不如實知者，亦復如是。是故，比丘！於四聖諦未無間等者，當勤方便，起增上欲，學無間等。」
<p/>佛說是經已，諸比丘聞佛所說，歡喜奉行！
<p/>如雪山王，如是尼陀羅山、毘那多迦山、馬耳山、善見山、佉提羅迦山、伊沙陀羅山、由揵陀羅山<note n="s16.83"/>、須彌山王，及大地土石，亦復如是。如梨果，如是阿摩勒迦果、跋陀羅果、迦羅迦果、豆果……乃至蒜子譬，亦復如是。
<sid n="441"/><note n="s16.84"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊以爪甲擎土已，告諸比丘：「於意云何？我爪甲上土為多？此大地土多？」
<p/>諸比丘白佛言：「世尊甲上<note n="s16.85"/>土甚少少耳；此大地土甚多無量，乃至算數譬類不可為比。」
<p/>佛告比丘：「如甲上土者，若諸眾生，形可見者，亦復如是。其形微細，不可見者，如大地土。是故，比丘！於四聖諦未無間等者，當勤方便，學無間等。」
<p/>佛說是經已，諸比丘聞佛所說，歡喜奉行！
<p/>如陸地，如是水性亦爾<note n="s16.86"/>。
<p/>如甲上土，如是眾生、人道者，亦復如是<note n="s16.87"/>；如大地土，如是非人亦爾<note n="s16.88"/>。
<p/>如甲上土，如是生中國者亦爾<note n="s16.89"/>；如大地土，如是生邊地者亦爾<note n="s16.90"/>。
<p/>如甲上土，如是成就聖慧眼者，亦復<note n="s16.91"/>如是；如大地土，如是不成就聖慧眼者亦爾。
<p/>如甲上土，如是眾生知此法、律者，亦 *復如是；如大地土，如是眾生不知法、律者<note n="s16.92"/>亦爾。如知，如是等知、普知，正想、正覺、正解，法無間等亦如是。
<p/>如甲上土，如是眾生知有父母亦爾<note n="s16.93"/>；如大地土，如是眾生不知有父母亦爾<note n="s16.94"/>。
<p/>如甲上土，如是知有沙門、婆羅門家之尊長，作所應作作福，此世他世畏罪行施，受齋持戒亦爾<note n="s16.95"/>；如大地土，不知有沙門、婆羅門之尊長，作所應作作福，此世他世畏罪行施，受齋持戒，亦如是說<note n="s16.96"/>。
<p/>如甲上土，如是眾生不殺、不盜、不邪婬、不妄語、不兩舌、不惡口、不綺語亦爾<note n="s16.97"/>；如大地土，如是眾生不持諸戒者亦爾。如是離貪、恚、邪見，及不離貪、恚、邪見，亦如是說<note n="s16.98"/>。
<p/>如甲上土，如是不殺、不盜、不邪婬、不妄語、不飲酒；如大地土，如是不持五戒者亦爾<note n="s16.99"/>。
<p/>如甲上土，如是眾生持八戒者亦如是；如大地土，如是眾生不持八戒者亦爾。
<p/>如甲上土，如是眾生持十善者亦如是；如大地土，如是眾生不持十善者亦如是。
<p/>如甲上土，如是眾生從地獄命終，生人中者亦如是<note n="s16.100"/>；如大地土，如是眾生從地獄命終，還生地獄者亦如是。如地獄，如是畜生、餓鬼亦爾<note n="s16.101"/>。
<p/>如甲上土，如是眾生從地獄命終，生天上者亦如是；如大地土，如是眾生從地獄命終，還生地獄者亦如是。如地獄，如是畜生、餓鬼亦爾。
<p/>如甲上土，如是眾生人道中沒，還生人道中者亦如是<note n="s16.102"/>；如大地土，其諸眾生從人道中沒，生地獄中者亦如是。如地獄，如是畜生、餓鬼亦爾<note n="s16.103"/>。
<p/>如甲上土，其諸眾生從天命終，還生天上者亦如是；如大地土，其諸眾生天上沒，生地獄中者亦如是。如地獄，畜生、餓鬼亦如是。
<sid n="442"/><note n="s16.104"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「我本未聞法時，得正思惟此苦聖諦，正見已生；此苦集聖諦、此苦滅聖諦、苦滅道跡聖諦，正見已生。」
<p/>佛說此經已，諸比丘聞佛所說，歡喜奉行！
<p/>如已生，如是今生、當生亦如是<note n="s16.105"/>。
<p/>如生，如是起、習、近修、多修、觸、作證亦如是。
<sid n="443"/><note n="s16.106"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「譬如眼藥丸，深廣一由旬。若有士夫取此藥丸，界界安置，能速令盡於彼界，界不得其邊，當知諸界，其數無量。是故，比丘！當善界學，善種種界，當如是學。」
<p/>佛說此經已，諸比丘聞佛所說，歡喜奉行！
<sid n="444"/><note n="s16.107"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「眾生常與界俱，與界和合。云何眾生常與界俱？謂眾生行不善心時與不善界俱，善心時與善界俱，勝心時與勝界俱，鄙心時與鄙界俱。是故，諸比丘！當作是學，善種種界！」
<p/>佛說是經已，諸比丘聞佛所說，歡喜奉行！
<sid n="445"/><note n="s16.108"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘……廣說如上。差別者，即說偈言：
<p/>「常會故常生，相離生則斷，
<p/>如人執小木，而入於巨海，
<p/>人木則俱沒，懈怠俱亦然，
<p/>當離於懈怠，卑劣之精進。
<p/>賢聖不懈怠，安住於遠離，
<p/>慇懃精進禪，超度生死流。
<p/>膠漆得其素，火得風熾然，
<p/>珂乳則同色，眾生與界俱，
<p/>相似共和合，增長亦復然<note n="s16.109"/>。」
<sid n="446"/><note n="s16.110"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「眾生常與界俱，與界和合。云何與界俱？謂眾生不善心時與不善界俱，善心時與善界俱，鄙心時與鄙界俱，勝心時與勝界俱。
<p/>「時，尊者憍陳如與眾多比丘於近處經行，一切皆是上座多聞大德，出家已久，具修梵行。
<p/>「復有尊者大迦葉<note n="s16.111"/>與眾多比丘於近處經行，一切皆是少欲知足，頭陀<note n="s16.112"/>苦行，不畜遺餘。
<p/>「尊者舍利弗<note n="s16.113"/>與眾多比丘於近處經行，一切皆是大智辯才。
<p/>「時，尊者大目揵連<note n="s16.114"/>與眾多比丘於近處經行，一切皆是神通大力。
<p/>「時，阿那律陀<note n="s16.115"/>與眾多比丘於近處經行，一切皆是天眼明徹。
<p/>「時，尊者二十億耳與眾多比丘於近處經行，一切皆是勇猛精進，專勤修行者。
<p/>「時，尊者陀驃與眾多比丘於近處經行，一切皆是能為大眾修供具者。
<p/>「時，尊者優波離<note n="s16.116"/>與眾多比丘於近處經行，一切皆是通達律行。
<p/>「時，尊者富樓那<note n="s16.117"/>與眾多比丘於近處經行，皆是辯才善說法者。
<p/>「時，尊者迦旃延與眾多比丘於近處經行，一切皆能分別諸經，善說法相。
<p/>「時，尊者阿難<note n="s16.118"/>與眾多比丘於近處經行，一切皆是多聞總持。
<p/>「時，尊者羅睺羅與眾多比丘於近處經行，一切皆是善持律行。
<p/>「時，提婆達多<note n="s16.119"/>眾多比丘於近處經行，一切皆是習眾惡行。是名比丘常與界<note n="s16.120"/>俱，與界和合。是故，諸比丘！當善分別種種諸界。」
<p/>佛說是經時，諸比丘聞佛所說，歡喜奉行！
<sid n="447"/><note n="s16.121"/>
<p/>如是我聞：
<p/>一時，佛住王舍城迦蘭陀竹園。
<p/>如上廣說已，即說偈言：
<p/>「常會故常生，相離生則斷，
<p/>如人執小木，而入於巨海，
<p/>人木則俱沒，懈怠俱亦然，
<p/>當離於懈怠，卑劣之精進。
<p/>賢聖不懈怠，安住於遠離，
<p/>慇懃精進禪，超度生死流。
<p/>膠漆得其素，火得風熾然，
<p/>珂乳則同色，眾生與界<note n="s16.122"/>俱，
<p/>相似共和合，增長亦復然。」
<sid n="448"/><note n="s16.123"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「眾生常與界俱，與界和合，……。」如是廣說，乃至：「勝心生時與勝界俱，鄙心生時與鄙界俱，殺生時與殺界俱，盜婬、妄語、飲酒心時，與……飲酒界俱；不殺生時與不殺界俱，不盜、不婬、不妄語、不飲酒，與……不飲酒界俱。是故，諸比丘！當善分別種種<note n="s16.124"/>界。」
<p/>佛說是經已，諸比丘聞佛所說，歡喜奉行！
<sid n="449"/><note n="s16.125"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「眾生常與界俱，與界和合。不信時與不信界俱，犯戒時與犯戒界俱，無慚無愧時與無慚無愧界俱；信心時與信界俱，持戒時與持戒界俱，慚愧心時與慚愧界俱。是故，諸比丘！當善分別種種諸界。」
<p/>佛說是經已，諸比丘聞佛所說，歡喜奉行！
<p/>如信、不信，如是精進、不精進，失念、不失念，正受、不正受，多聞、少聞，慳者、施者，惡慧、善慧，難養、易養，難滿、易滿，多欲、少欲，知足、不知足，攝受、不攝受界俱，如上經<note n="s16.126"/>，如是廣說<note n="s16.127"/>。
<sid n="450"/><note n="s16.128"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「我今當說種種諸界。諦聽！善思！當為汝說。云何為種種界？謂眼界、色界、眼識界，耳界、聲界、耳識界，鼻界、香界、鼻識界，舌界、味界、舌識界，身界、觸界、身識界，意界、法界、意識界，是名種種界。」
<p/>佛說是經已，諸比丘聞佛所說，歡喜奉行！
<sid n="451"/><note n="s16.129"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「緣種種界生種種觸，緣種種觸生種種受，緣種種受生種種愛。云何種種界？謂十八界──眼界、色界、眼識界……乃至意界、法界、意識界，是名種種界。
<p/>「云何緣種種界生種種觸？……乃至云何緣種種受生種種愛？謂緣眼界生眼觸，緣眼觸生眼觸生<note n="s16.130"/>受，緣眼 *觸生受生眼 *觸生愛；耳、鼻、舌、身、意界緣生意觸，緣意觸生意 *觸生受，緣意 *觸生受生意 *觸生愛。
<p/>「諸比丘！非緣種種愛生種種受，非緣種種受生種種觸，非緣種種觸生種種界；要緣種種界生種種觸，緣種種觸生種種受，緣種種受生種種愛，是名比丘緣種種界生種種觸，緣種種觸生種種受，緣種種受生種種愛。」
<p/>佛說此經已，諸比丘聞佛所說，歡喜奉行！
<sid n="452"/><note n="s16.131"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「緣種種界生種種觸，緣種種觸生種種受，緣種種受生種種愛。云何種種界？謂十八界──眼界、色界、眼識界……乃至意界、法界、意識界，是名種種界。
<p/>「云何緣種種界生種種觸？緣種種觸生種種受？緣種種受生種種愛？謂緣眼界生眼觸，非緣眼觸生眼界，但緣眼界生眼觸；緣眼觸生眼受，非緣眼受生眼觸，但緣眼觸生眼受；緣眼受生眼愛，非緣眼愛生眼受，但緣眼受生眼愛。如是耳、鼻、舌、身、意界緣生意觸，非緣意觸生意界，但緣意界生意觸；緣意觸生意受，非緣意受生意觸，但緣意觸生意受；緣意受生意愛，非緣意愛生意受，但緣意受生意愛。
<p/>「是故，比丘！非緣種種愛生種種受，非緣種種受生種種觸，非緣種種觸生種種界；但緣種種界生種種觸，緣種種觸生種種受，緣種種受生種種愛，是名比丘當善分別種種界。」
<p/>佛說是經已，諸比丘聞佛所說，歡喜奉行！
<sid n="453"/><note n="s16.132"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「緣種種界生種種觸，緣種種觸生種種受，緣種種受生種種想，緣種種想生種種欲，緣種種欲生種種覺，緣種種覺生種種熱，緣種種熱生種種求。
<p/>「云何種種界？謂十八界──眼界……乃至法界。
<p/>「云何緣種種界生種種觸？……乃至緣種種熱生種種求？謂緣眼界生眼觸，緣眼觸生眼受，緣眼受生眼想，緣眼想生眼欲，緣眼欲生眼覺，緣眼覺生眼熱，緣眼熱生眼求。如是耳、鼻、舌、身、意界緣生意觸，緣意觸生意受，緣意受生意想，緣意想生意覺，緣意覺生意熱，緣意熱生意求，是名比丘緣種種界故生種種觸，……乃至緣種種熱生種種求。
<p/>「比丘！非緣種種求生種種熱，非緣種種熱生種種覺，非緣種種覺生種種想，非緣種種想生種種受，非緣種種受生種種觸，非緣種種觸生種種界；但緣種種界生種種觸，……乃至緣種種熱生種種求。」
<p/>佛說是經已，諸比丘聞佛所說，歡喜奉行！
<p/>雜阿含經卷第十六
<note n="s17.1"/>
<sid n="454"/><note n="s17.2"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「緣界種種故生種種觸，緣種種觸生種種想，緣種種想生種種欲，緣種種欲生種種覺，緣種種覺生種種熱，緣種種熱生種種求。
<p/>「云何種種界？謂十八界，眼界……乃至法界。
<p/>「云何緣種種界生種種觸？云何……乃至緣種種熱生種種求？謂緣眼界生眼觸，非緣眼觸生眼界，但緣眼界生眼觸<note n="s17.3"/>；緣眼觸生眼想，非緣眼想生眼觸，但緣眼觸生眼想；緣眼想生眼欲，非緣眼欲生眼想，但緣眼想生眼欲；緣眼欲生眼覺，非緣眼覺生眼欲，但緣眼欲生眼覺；緣眼覺生眼熱，非緣眼熱生眼覺，但緣眼覺生眼熱；緣眼熱生眼求，非緣眼求生眼熱，但緣眼熱生眼求。如是耳、鼻、舌、身、意界緣生意觸，……乃至緣意熱生意求，亦如是廣說。是名比丘緣種種界生種種觸，……乃至緣種種熱生種種求；非緣種種求生種種熱，……乃至非緣種種觸生種種界；但緣種種界生種種觸，……乃至緣種種熱生種種求。」
<p/>佛說是經已，諸比丘聞佛所說，歡喜奉行！
<p/>如內六入處，外六入處亦如是說。
<sid n="455"/><note n="s17.4"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「有光界<note n="s17.5"/>、淨界<note n="s17.6"/>、無量空入處界<note n="s17.7"/>、無量識入處界<note n="s17.8"/>、無所有入處界<note n="s17.9"/>、非想非非想入處界<note n="s17.10"/>，有滅界<note n="s17.11"/>。」
<p/>時，有異比丘從座起，整衣服，稽首禮足，合掌白佛言：「世尊！彼光界、淨界、無量空入處界、無量識入處界、無所有入處界、非想非非想入處界、滅界。如此諸界，何因緣可知？」
<p/>佛告比丘：「彼光界者，緣闇故可知；淨界緣不淨故可知；無量空入處界者，緣色故可知；無量識入處界者，緣內<note n="s17.12"/>故可知；無所有入處界者，緣所有可知；非想非非想入處界者，緣有第一故可知；滅界者，緣有身可知。」
<p/>諸比丘白佛言：「世尊！彼光界……乃至滅界，以何正受<note n="s17.13"/>而得？」
<p/>佛告比丘：「彼光界、淨界、無量空入處界、無量識入處界、無所有入處界，此諸界於自行正受而得；非想非非想入處界，於第一有<note n="s17.14"/>正受而得；滅界者，於有身滅正受而得<note n="s17.15"/>。」
<p/>佛說此經已，諸比丘聞佛所說，歡喜奉行！
<sid n="456"/><note n="s17.16"/>
<p/>如是我聞：
<p/>一時，佛住舍衛國東園鹿子母講堂<note n="s17.17"/>。
<p/>爾時，世尊晡時從禪覺，於講堂陰<note n="s17.18"/>中敷座，於大眾前坐，說優檀那句<note n="s17.19"/>，告諸比丘：「緣界故生說，非不界；緣界故生見，非不界；緣界故生想，非不界。緣下<note n="s17.20"/>界，我說生下說、下見、下想、下思、下欲、下願、下士夫、下所作、下施設、下建立、下部分、下顯示、下受生。如是中<note n="s17.21"/>，如是勝界，緣勝界，我說彼生勝說、勝見、勝想、勝思、勝願、勝士夫、勝所作、勝施設、勝建立、勝部分、勝顯示、勝受生<note n="s17.22"/>。」
<p/>時，有婆迦利比丘在佛後執扇扇佛，白佛言：「世尊！若於三藐三佛陀起非三藐三佛陀見，彼見亦緣界而生耶？」
<p/>佛告比丘：「於三藐三佛陀起非三藐三佛陀見，亦緣界而生，非不界。所以者何？凡夫界者，是無明界；如我先說，緣下界生下說、下見……乃至下受生；中<note n="s17.23"/>勝界生勝說、勝見……乃至勝受生。」
<p/>佛說此<note n="s17.24"/>經已，諸比丘聞佛所說，歡喜奉行！
<sid n="457"/><note n="s17.25"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「有因生欲想<note n="s17.26"/>，非無因；有因生恚想、害想，非無因。
<p/>「云何因生欲想？謂緣欲界也，緣欲界故，生欲想、欲欲、欲覺、欲熱、欲求<note n="s17.27"/>。愚癡凡夫起欲求已，此眾生起三處邪，謂身、口、心；如是邪因緣故，現法苦住，有苦、有礙、有惱、有熱，身壞命終，生惡趣中，是名因緣生欲想。
<p/>「云何因緣生恚想、害想？謂害界也。緣害界，生害想、害欲、害覺、害熱、害求。愚癡凡夫起害求已，此眾生起三處邪，謂身、口、心；起三處邪因緣已，現法苦住，有苦、有礙、有惱、有熱，身壞命終，生惡趣中，是名因緣生害想。
<p/>「諸比丘！若諸沙門、婆羅門如是安於生，生危嶮想<note n="s17.28"/>，不求捨離，不覺、不吐，彼則現法苦住，有苦、有礙、有惱、有熱，身壞命終，生惡趣中。譬如城邑聚落不遠有曠野，大火卒起，彼無有力能滅火者，當知彼諸野中眾生悉被火害；如是諸沙門、婆羅門安於生，生危嶮想，身壞命終，生惡趣中。
<p/>「諸比丘，有因生出要想<note n="s17.29"/>，非無因。云何有<note n="s17.30"/>因生出要想？謂出要界。緣出要界，生出要想、出要欲、出要覺、出要熱、出要求；謂彼慧者出要求時，眾生三處生正，謂身、口、心；彼如是生正因緣已，現法樂住，不苦、不礙、不惱、不熱，身壞命終，生善趣中，是名因緣生出要想。
<p/>「云何因緣生不恚、不害想？謂不害界也。不害界因緣生不害想、不害欲、不害覺、不害熱、不害求，彼慧者不害求時，眾生三處生<note n="s17.31"/>正，謂身、口、心；彼正因緣生已，現法樂住，不苦、不礙、不惱、不熱，身壞命終，生善趣中，是名因緣生不害想。
<p/>「若諸沙門、婆羅門安於生，生不害想，不捨離、不覺、不吐，現法樂住，不苦、不礙、不惱、不熱，身壞命終，生善趣中。譬如城邑聚落邊有曠野，大火卒起，有人堪能手足滅火，當知彼諸眾生依草木者，悉不被害；如是諸沙門、婆羅門安於生，生正想，不捨、不覺、不吐，現法樂住，不苦、不礙、不惱、不熱，身壞命終，生善趣中。」
<p/>佛說此經已，諸比丘聞佛所說，歡喜奉行！
<sid n="458"/><note n="s17.32"/>
<p/>如是我聞：
<p/>一時，佛住舍衛國祇樹給孤獨園。
<p/>時，有婆羅門來詣佛所，與世尊面相慰勞已，於一面住，白佛言：「眾生非自作、非他作。」
<p/>佛告婆羅門：「如是論者，我不與相見。汝今自來，而言我非<note n="s17.33"/>自作、 *非他作？」
<p/>婆羅門言：「云何，瞿曇！眾生<note n="s17.34"/>為自作、為他作耶？」
<p/>佛告婆羅門：「我今問汝，隨意答我。婆羅門！於意云何？有眾生方便界，令諸眾生知作方便耶？」
<p/>婆羅門言：「瞿曇！有眾生方便界，令諸眾生知作方便也。」
<p/>佛告婆羅門：「若有方便界，令諸眾生知有方便者，是則眾生自作、是則他作。婆羅門！於意云何？有眾生安住界、堅固界、出界、造作界，令彼眾生知有造作耶？」
<p/>婆羅門白佛：「有眾生安住界、堅固界、出界、造作界，令諸眾生知有造作。」
<p/>佛告婆羅門：「若彼安住界、堅固界、出界、造作界，令諸眾生知有造作者，是則眾生自作、是則他作。」
<p/>婆羅門白佛：「有眾生自作、有他作，瞿曇！世間多事，今當請辭。」
<p/>佛告婆羅門：「世間多事，宜知是時。」
<p/>時，彼婆羅門聞佛所說，歡喜隨喜，從座起去。
<sid n="459"/><note n="s17.35"/>
<p/>如是我聞：
<p/>一時，佛住拘睒彌<note n="s17.36"/>國瞿師羅<note n="s17.37"/>園。
<p/>爾時，瞿師羅長者詣尊者阿難所，禮尊者阿難足，退坐一面，白尊者阿難：「所說種種界，云何為種種界？」
<p/>時<note n="s17.38"/>，尊者阿難告瞿師羅長者：「眼界異、色界異喜處，二因緣生識，三事和合生觸，又喜觸因緣生樂受；如是耳、鼻、舌、身、意、法，亦如是說。復次，長者！有異眼界、異色界憂處，二因緣生識，三事和合生苦觸，彼苦觸因緣生苦受；如是耳、鼻、舌、身、意、法，亦如是說。
<p/>「復次，長者！異眼界、異色界捨處，二因緣生識，三事和合生不苦不樂觸，不苦不樂觸因緣生不苦不樂受；如是耳、鼻、舌、身、意、法，亦如是說。」
<p/>爾時，瞿師羅長者聞尊者阿難所說，歡喜隨喜，禮足而去。
<sid n="460"/><note n="s17.39"/>
<p/>如是我聞：
<p/>一時，佛住拘睒彌國瞿師羅園。
<p/>爾時，瞿師羅長者詣尊者阿難所，稽首禮足，於一面坐，白尊者阿難：「所說種種界，云何為種種界？」
<p/>尊者阿難告瞿師羅長者：「有三界。云何三？謂欲界、色界、無色界。」
<p/>爾時，尊者阿難𣈳說偈言：
<p/>「曉了於欲界，色界亦復然，
<p/>捨一切有餘，得無餘寂滅。
<p/>於身和合界，永盡無餘證，
<p/>三耶三佛<note n="s17.40"/>說，無憂離垢句。」
<p/>尊者阿難說是經已，瞿師羅長者歡喜隨喜，作禮而去。
<sid n="461"/><note n="s17.41"/>
<p/>如是我聞：
<p/>一時，佛住拘睒彌國瞿師羅園。
<p/>爾時，瞿師羅長者詣尊者阿難所，稽首禮足，退坐一面，白尊者阿難：「所說種種界，云何名為種種界？」
<p/>尊者阿難告瞿師羅長者：「有三界，色界、無色界、滅界，是名三界。」;卽說偈言：
<p/>「若色界眾生，及住無色界，
<p/>不識滅界者，還復受諸有；
<p/>若斷於色界，不住無色界，
<p/>滅界心解脫，永離於生死。」
<p/>尊者阿難說是經已，瞿師羅長者歡喜隨喜，作禮而去。
<sid n="462"/><note n="s17.42"/>
<p/>如是我聞：
<p/>一時，佛住拘睒彌國瞿師羅園。
<p/>爾時，瞿師羅長者詣尊者阿難所，稽首禮足，退坐一面，白尊者阿難：「所說種種界，云何為種種界？」
<p/>尊者阿難答瞿師羅長者：「謂三種<note n="s17.43"/>出界。云何三？謂從欲界出至色界，色界出至無色界、一切諸行一切思想滅界，是名三出界。」;卽說偈言：
<p/>「知從欲界出，超踰於色界，
<p/>一切行寂滅，勤修正方便；
<p/>斷除一切愛，一切行滅盡，
<p/>知一切有餘，不復轉還有。」
<p/>尊者阿難說是經已，瞿師羅長者歡喜隨喜，作禮而去。
<sid n="463"/><note n="s17.44"/>
<p/>如是我聞：
<p/>一時，佛住拘睒彌國瞿師羅園。
<p/>爾時，尊者阿難往詣上座（上座名者）所，詣已，恭敬問訊。問訊已，退坐一面，問上座（上座名者）言：「若比丘於空處、樹下、閑房思惟，當以何法專精思惟？」
<p/>上座答言：「尊者阿難！於空處、樹下、閑房思惟者，當以二法專精思惟，所謂止、觀。」
<p/>尊者阿難復問上座：「修習於止，多修習已，當何所成？修習於觀，多修習已，當何所成？」
<p/>上座答言：「尊者阿難！修習於止，終成於觀；修習觀已，亦成於止。謂聖弟子止、觀俱修，得諸解脫界。」
<p/>阿難復問上座：「云何諸解脫界？」
<p/>上座答言：「尊者阿難！若斷界、無欲界、滅界，是名諸解脫界。」
<p/>尊者阿難復問上座：「云何斷界？……乃至滅界？」
<p/>上座答言：「尊者阿難！斷一切行，是名斷界；斷除愛欲，是無欲界；一切行滅，是名滅界。」
<p/>時，尊者阿難聞上座所說，歡喜隨喜，往詣五百比丘所，恭敬問訊，退坐一面，白五百比丘言：「若比丘於空處、樹下、閑房思惟時，當以何法專精思惟？」
<p/>時，五百比丘答尊者阿難：「當以二法專精思惟，……乃至滅界。」如上座所說。
<p/>時，尊者阿難聞五百比丘所說，歡喜隨喜，往詣佛所，稽首佛足，退坐一面，白佛言：「世尊！若比丘空處、樹下、閑房思惟，當以何法專精思惟？」
<p/>佛告阿難：「若比丘空處、樹下、閑房思惟，當以二法專精思惟，……乃至滅界。」如五百比丘所說。
<p/>時，尊者阿難白佛言：「奇哉！世尊！大師及諸弟子皆悉同法、同句、同義、同味，我今詣上座（名上座者），問如此義，亦以此義、此句、此味答我，如今世尊所說。我復詣五百比丘所，亦以此義、此句、此味而問，彼五百比丘亦以此義、此句、此味答，如今世尊所說。是故當知：師及弟子一切同法、同義、同句、同味。」
<p/>佛告阿難：「汝知彼上座為何如比丘？」
<p/>阿難白佛：「不知，世尊！」
<p/>佛告阿難：「上座者是阿羅漢，諸漏已盡，已捨重擔，正智心善解脫，彼五百比丘亦皆如是。」
<p/>佛說 *此經已，尊者阿難聞佛所說，歡喜奉行！
<sid n="464"/><note n="s17.45"/>
<p/>如是我聞：
<p/>一時，佛住王舍城迦蘭陀竹園。
<p/>爾時，尊者羅睺羅<note n="s17.46"/>詣世尊所，稽首禮足，退坐一面，白佛言：「世尊！云何知、云何見我此識身及外境界一切相，得無有我、我所見、我慢繫著使？」
<p/>佛告羅睺羅：「諦聽！善思！當為汝說。羅睺羅！若比丘於所有地界，若過去、若未來、若現在，若內、若外，若;麁、若細，若好、若醜，若遠、若近，彼一切非我、不異我、不相在如實知，水界、火界、風界、空界、識界亦復如是。
<p/>「羅睺羅！比丘如是知、如是見，於我此識身及外境界一切相，無有我、我所見、我慢繫著使。羅睺羅！若比丘於此識身及外境界一切相，無有我、我所見、我慢繫著使，是名斷愛縛諸結、斷諸愛、止<note n="s17.47"/>慢無間等、究竟苦邊。」
<p/>佛說此經已，尊者羅睺羅聞佛所說，歡喜奉行！
<sid n="465"/><note n="s17.48"/>
<p/>如是我聞：
<p/>一時，佛住王舍城迦蘭陀竹園。
<p/>爾時，尊者羅睺羅往詣佛所，稽首禮足，退坐一面，白佛言：「世尊！云何知、云何見我此識身及外境界一切相，得無有我、我所見、我慢繫著使？」
<p/>佛告羅睺羅：「有三受──苦受、樂受、不苦不樂受。此三受何因、何集、何生、何轉<note n="s17.49"/>？謂此三受，觸因、觸集、觸生、觸轉；彼彼觸因、彼彼受生，若彼彼觸滅，彼彼受亦滅、止、清涼、沒，如是知、如是見我此識及外境界一切相，得無有我、我所見、我慢繫著使。」
<p/>佛說此經已，尊者羅睺羅聞佛所說，歡喜奉行！
<sid n="466"/><note n="s17.50"/>
<p/>如是我聞：
<p/>一時，佛住王舍城迦蘭陀竹園。
<p/>爾時，尊者羅睺羅往詣佛所，稽首禮足，退住一面，白佛言：「世尊！云何知、云何見我此識身及外境界一切相，得無有我、我所見、我慢繫著使？」
<p/>佛告羅睺羅：「有三受──苦受、樂受、不苦不樂受。觀於樂受而作苦想，觀於苦受作劍刺想，觀不苦不樂受作無常想。若彼比丘觀於樂受而作苦想，觀於苦受作劍刺想，觀不苦不樂受作無常、滅想者，是名正見。」
<p/>爾時，世尊即說偈言：
<p/>「觀樂作苦想，苦受同劍刺，
<p/>於不苦不樂，修無常滅想，
<p/>是則為比丘，正見成就者；
<p/>寂滅安樂道，住於最後邊，
<p/>永離諸煩惱，摧伏眾魔軍。」
<p/>佛說此經已，尊者羅睺羅聞佛所說，歡喜奉行！
<sid n="467"/><note n="s17.51"/>
<p/>如是我聞：
<p/>一時，佛住王舍城迦蘭陀竹園。
<p/>爾時，尊者羅睺羅往詣佛所，稽首佛足，退坐<note n="s17.52"/>一面，白佛言：「世尊！云何知、云何見我此識身及外境界一切相，得無有我、我所見、我慢繫著使？」
<p/>佛告羅睺羅：「有三受──苦受、樂受、不苦不樂受。觀於樂受，為斷樂受貪使故，於我所修梵行；斷苦受瞋恚使故，於我所修梵行；斷不苦不樂受癡使故，於我所修梵行。
<p/>「羅睺羅！若比丘樂受貪使已斷、已知，苦受恚使已斷、已知，不苦不樂受癡使已斷、已知者，是名比丘斷除愛欲縛、去諸結、慢無間等、究竟苦邊。」
<p/>爾時，世尊即說偈言：
<p/>「樂受所受時，則不知<note n="s17.53"/>樂受；
<p/>貪使之所使，不見出要道。
<p/>苦受所受時，則不知苦受；
<p/>瞋恚使所使，不見出要道。
<p/>不苦不樂受，正覺之所說；
<p/>不善觀察者，終不度彼岸。
<p/>比丘勤精進，正知不動轉，
<p/>如此一切受，慧者能覺知；
<p/>覺知諸受者，現法盡諸漏。
<p/>明智者命終，不墮於眾數<note n="s17.54"/>；
<p/>眾數既已斷，永處般涅槃。」
<p/>佛說此經已，尊者羅睺羅聞佛所說，歡喜奉行！
<sid n="468"/><note n="s17.55"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「大海深嶮<note n="s17.56"/>者，此世間愚夫所說深嶮，非賢聖法、律所說深嶮。世間所說者，是大水積聚數耳。若從身生諸受，眾苦逼迫，或惱、或死，是名大海極深嶮處。愚癡無聞凡夫於此身生諸受，苦痛逼迫，或惱、或死，憂悲稱怨，啼哭號呼，心亂發狂，長淪沒溺<note n="s17.57"/>，無止息處。多聞聖弟子於身生諸受，苦痛逼迫，或惱、或死，不生憂悲、啼哭號呼、心生狂亂，不淪生死，得止息處。」
<p/>爾時，世尊即說偈言：
<p/>「身生諸苦受，逼迫乃至死，
<p/>憂悲不息忍，號呼發狂亂。
<p/>心自生障礙，招集眾苦增，
<p/>永淪生死海，莫知休息處。
<p/>能捨身諸受，身所生苦惱，
<p/>切迫乃至死，不起憂悲想，
<p/>不啼哭號呼，能自忍眾苦；
<p/>心不生障礙、招集眾苦增，
<p/>不淪沒生死，永得安隱處。」
<p/>佛說此經已，諸比丘聞佛所說，歡喜奉行！
<sid n="469"/><note n="s17.58"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「愚癡無聞凡夫生苦受<note n="s17.59"/>、樂受、不苦不樂受，多聞聖弟子亦生苦 *受、樂受、不苦不樂受。諸比丘！凡夫、聖人有何差別？」
<p/>諸比丘白佛：「世尊是法根、法眼、法依。善哉！世尊！唯願廣說，諸比丘聞已，當受奉行！」
<p/>佛告諸比丘：「愚癡無聞凡夫身觸生諸受，苦痛逼迫，乃至奪命，憂愁啼哭，稱怨號呼。」
<p/>佛告諸比丘：「諦聽！善思！當為汝說。諸比丘！愚癡無聞凡夫身觸生諸受，增諸苦痛，乃至奪命，愁憂稱怨，啼哭號呼，心生狂亂；當於爾時，增長二受，若身受、若心受。
<p/>「譬如士夫身被雙毒箭，極生苦痛。愚癡無聞凡夫亦復如是，增長二受──身受、心受，極生苦痛。所以者何？以彼愚癡無聞凡夫不了知故，於諸五欲生樂受觸，受五欲樂；受五欲樂故，為貪使所使。苦受觸故，則生瞋恚；生瞋恚故，為恚使所使。於此二受，若集、若滅、若味、若患、若離不如實知；不如實知故，生不苦不樂受，為癡使所使。為樂受所繫終不離，苦受所繫終不離，不苦不樂受所繫終不離。云何繫？謂為貪、恚、癡所繫，為生、老、病、死、憂、悲、惱苦所繫。
<p/>「多聞聖弟子身觸生苦受，大苦逼迫，乃至奪命，不起憂悲稱怨、啼哭號呼、心亂發狂；當於爾時，唯生一受，所謂身受，不生心受。
<p/>「譬如士夫被一毒箭，不被第二毒箭，當於爾時，唯生一受，所謂身受，不生心受。為樂受觸，不染欲樂；不染欲樂故，於彼樂受，貪使不使。於苦觸受不生瞋恚；不生瞋恚故，恚使不使。於彼二使，集、滅、味<note n="s17.60"/>、患、離如實知；如實知故，不苦不樂受癡使不使。於彼樂受解脫不繫，苦受、不苦不樂受解脫不繫。於何不繫？謂貪、恚、癡不繫，生、老、病、死、憂、悲、惱苦不繫。」
<p/>爾時，世尊即說偈言：
<p/>「多聞於苦樂，非不受覺知，
<p/>彼於凡夫人，其實大有聞；
<p/>樂受不放逸，苦觸不增憂，
<p/>苦樂二俱捨，不順亦不違。
<p/>比丘勤方便，正智不傾動，
<p/>於此一切受，黠慧能了知；
<p/>了知諸受故，現法盡諸漏，
<p/>身死不墮數，永處般涅槃。」
<p/>佛說此經已，諸比丘聞佛所說，歡喜奉行！
<sid n="470"/><note n="s17.61"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「譬如空中狂風卒起，從四方來，有塵土風、無塵土風、毘濕波風<note n="s17.62"/>、鞞嵐婆風<note n="s17.63"/>、薄風、厚風……乃至風輪起風。身中受風，亦復如是，種種受起──樂受、苦受、不苦不樂受，樂身受、苦身受、不苦不樂身受，樂心受、苦心受、不苦不樂心受，樂食受、苦食受、不苦不樂食受，樂無食受<note n="s17.64"/>、苦無食 *受、不苦不樂無食受，樂貪受、苦貪受、不苦不樂貪受，樂出要受、苦出要受、不樂不苦出要受。」
<p/>爾時，世尊即說偈言：
<p/>「譬如虛空中，種種狂風起，
<p/>東西南北風，四維亦如是，
<p/>有塵及無塵，乃至風輪起。
<p/>如是此身中，諸受起亦然，
<p/>若樂若苦受，及不苦不樂，
<p/>有食與無食，貪著不貪著<note n="s17.65"/>。
<p/>比丘勤方便，正智不傾動，
<p/>於此一切受，黠慧能了知。
<p/>了知諸受故，現法盡諸漏，
<p/>身死不墮數，永處般涅槃。」
<p/>佛說此經已，諸比丘聞佛所說，歡喜奉行！
<sid n="471"/><note n="s17.66"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「譬如客舍種種人住：若剎利、婆羅門、長者居士、野人獵<note n="s17.67"/>師、持戒犯戒、在家出家，悉於中住。此身亦復如是，種種受生：苦受、樂受、不苦不樂受，樂身受、苦身受、不苦不樂身受，樂心受、苦心受、不苦不樂心受，樂食受、苦食受、不苦不樂食受，樂無食受、苦無食受、不苦不樂無食受<note n="s17.68"/>，樂貪著受、苦貪著受、不苦不樂貪著受，樂出要受、苦出要受、不苦不樂出要受。」
<p/>爾時，世尊即說偈言：
<p/>「譬如客舍中，種種人住止，
<p/>剎利婆羅門、長者居士等，
<p/>旃陀羅野人、持戒犯戒者、
<p/>在家出家人，如是等種種。
<p/>此身亦如是，種種諸受生，
<p/>若樂若苦受，及不苦不樂，
<p/>有食與無食，貪著不貪著。
<p/>比丘勤方便，正智不傾動，
<p/>於此一切受，黠慧能了知。
<p/>了知諸受故，現法盡諸漏，
<p/>身死不墮數，永處般涅槃。」
<p/>佛說此經已，諸比丘聞佛所說，歡喜奉行！
<sid n="472"/><note n="s17.69"/>
<p/>如是我聞：
<p/>一時，佛住王舍城迦蘭陀竹園。
<p/>時，有異比丘獨一靜處禪思，念言：世尊說三受──樂受、苦受、不苦不樂受，又說諸所有受悉皆是苦，此有何義？是比丘作是念已，從禪起，往詣佛所，稽首禮足，退住一面，白佛言：「世尊！我於靜處禪思，念言：世尊說三受──樂受、苦受、不苦不樂受，又說諸所有受悉皆是苦，此有何義？」
<p/>佛告比丘：「我以一切行無常故，一切諸行變易法故，說諸所有受悉皆是苦。」
<p/>爾時，世尊即說偈言：
<p/>「知諸行無常，皆是變易法；
<p/>故說受悉苦，正覺之所知。
<p/>比丘勤方便，正智不傾動，
<p/>於諸一切受，黠慧能了知。
<p/>悉知諸受已，現法盡諸漏，
<p/>身死不墮<note n="s17.70"/>數，永處般涅槃。」
<p/>佛說此經已，諸比丘聞佛所說，歡喜奉行！
<sid n="473"/><note n="s17.71"/>
<p/>如是我聞：
<p/>一時，佛住王舍城迦蘭陀竹園。
<p/>爾時，尊者阿難獨一靜處禪思，念言：世尊說三受──樂受、苦受、不苦不樂受，又復說諸所有受悉皆是苦，此有何義？作是念已，從禪起，詣世尊所，稽首禮足，退住一面，白佛言：「世尊！我獨一靜處禪思，念言：如世尊說三受──樂受、苦受、不苦不樂受，又說一切諸受悉皆是苦，此有何義？」
<p/>佛告阿難：「我以一切行無常故<note n="s17.72"/>，一切行變易法故，說諸所有受悉皆是苦。又復，阿難！我以諸行漸次寂滅故說，以諸行漸次止息故說，一切諸受悉皆是苦。」
<p/>阿難白佛言：「云何，世尊！以諸行<note n="s17.73"/>漸次寂滅故說？」
<p/>佛告阿難：「初禪正受時，言語寂滅；第二禪正受時，覺觀寂滅；第三禪正受時，喜心寂滅；第四禪正受時，出入息寂滅；空入處正受時，色想寂滅；識入處正受時，空入處想寂滅；無所有入處正受時，識入處想寂滅；非想非非想入處正受時，無所有入處想寂滅；想受滅正受時，想受寂滅，是名漸次諸行寂滅。」
<p/>阿難白佛言：「世尊！云何漸次諸行止息？」
<p/>佛告阿難：「初禪正受時，言語止息；二禪正受時，覺觀止息；三禪正受時，喜心止息；四禪正受時，出入息止息；空入處正受時，色想止息；識入處正受時，空入處想<note n="s17.74"/>止息；無所有入處正受時，識入處想止息；非想非非想入處正受時，無所有入處想止息；想受滅正受時，想受止息，是名漸次諸行止息。」
<p/>阿難白佛：「世尊！是名漸次諸行止息。」
<p/>佛告阿難：「復有勝止息、奇特止息、上止息、無上止息，如是止息，於餘止息無過上者。」
<p/>阿難白佛：「何等為勝止息、奇特止息、上止息、無上止息，諸餘止息無過上者？」
<p/>佛告阿難：「於貪欲心不樂、解脫，恚、癡心不樂、解脫，是名勝止息、奇特止息、上止息、無上止息，諸餘止息無過上者。」
<p/>佛說 *此經已，尊者阿難聞佛所說，歡喜奉行！
<sid n="474"/><note n="s17.75"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「毘婆尸如來未成佛時，獨一靜處，禪思思惟，作如是觀──觀察諸受：云何為受？云何受集？云何受滅？云何受集道跡？云何受滅道跡？云何受味？云何受患？云何受離？如是觀察，有三受──樂受、苦受、不苦不樂受。觸集是受集，觸滅是受滅。若於受愛樂、讚歎、染著、堅住，是名受集道跡；若於受不愛樂、讚歎、染著、堅住，是名受滅道跡；若受因緣生樂喜，是名受味；若受無常變易法，是名受患；若於受斷欲貪、越欲貪，是名受離。」
<p/>佛說此<note n="s17.76"/>經已，諸比丘聞佛所說，歡喜奉行！
<p/>如毘婆尸佛，如是式棄佛、毘濕波浮佛、迦羅迦孫提佛、迦那迦牟尼佛、迦葉佛，及我釋迦文佛，未成佛時思惟觀察諸受，亦復如是。
<sid n="475"/><note n="s17.77"/>
<p/>如是我聞：
<p/>一時，佛住王舍城迦蘭陀竹園。
<p/>爾時，有異比丘獨一靜處禪思，如是觀察諸受：云何受？云何受集？云何受滅？云何受集道跡？云何受滅道跡？云何受味？云何受患？云何受離？
<p/>時，彼比丘從禪覺已，詣世尊所，稽首禮<note n="s17.78"/>足，退住一面，白佛言：「世尊！我獨一靜處禪思，觀察諸受，云何為受？云何受集？云何受滅？云何受集道跡？云何受滅道跡？云何受味？云何受患？云何受離？」
<p/>佛告比丘：「有三受──樂受、苦受、不苦不樂受。觸集是受集，觸滅是受滅。若於受愛樂、讚歎、染著、堅住，是名受集道跡；若於受不愛樂、讚歎、染著、堅住，是名受滅道跡；若受因緣生樂喜<note n="s17.79"/>，是名受味；若受無常變易法，是名受患；若於受斷欲貪、越欲貪，是名受離。」
<p/>佛說此經已，諸比丘聞佛所說，歡喜奉行！
<sid n="476"/>
<p/>如異比丘問經，尊者阿難所問經亦如是。
<sid n="477"/><note n="s17.80"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「云何為受？云何受集？云何受滅？云何受集道跡？云何受滅道跡？」
<p/>諸比丘白佛言<note n="s17.81"/>：「世尊是法根、法眼、法依。善哉！世尊！唯<note n="s17.82"/>願廣說，諸比丘聞已，當受奉行！」
<p/>佛告諸比丘：「諦聽！善思！當為汝說。」佛告比丘：「有三受──樂受、苦受、不苦不樂受。觸集是受集、觸滅是受滅。若於受愛樂、讚歎、染著、堅住，是名受集道跡；若於受不愛樂、讚歎、染著、堅住，是名受滅道跡；若受因緣生樂喜<note n="s17.83"/>，是名受味；若受無常變易，是名受患；若於受斷欲貪、越欲貪，是名受離。」
<p/>佛說 *此經已，諸比丘聞佛所說，歡喜奉行！
<sid n="478"/><note n="s17.84"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「若我於諸受不如實知，受集、受滅、受集道跡、受滅道跡、受味、受患、受離不如實知，我於諸天世間、魔、梵、沙門、婆羅門、天、人眾中，不得解脫、出離、脫諸顛倒，不得<note n="s17.85"/>阿耨多羅三藐三菩提。以我於諸受、受集、受滅、受集道跡、受滅道跡、受味、受患、受離如實知故，於諸天世間、魔、梵、沙門、婆羅門、天、人眾中，為脫、為出、為脫諸顛倒，得阿耨多羅三藐三菩提。」
<p/>佛說 *此經已，諸比丘聞佛所說，歡喜奉行！
<sid n="479"/><note n="s17.86"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「若沙門、婆羅門於諸受不如實知，受集、受滅、受集道跡、受滅道跡、受味、受患、受離不如實知者，非沙門、非婆羅門，不同沙門、不同婆羅門，非沙門義、非婆羅門義，非<note n="s17.87"/>現法自知作證：我生已盡，梵行已立，所作已作，自知不受後有。
<p/>「若沙門、婆羅門於諸受如實知，受集、受滅、受集道跡、受滅道跡、受味、受患、受離如實知者，彼是沙門之沙門、婆羅門之婆羅門，同沙門、同婆羅門，沙門義、婆羅門義，現法自知作證：我生已盡，梵行已立，所作已作，自知不受後有。」
<p/>佛說 *此經已，諸比丘聞佛所說，歡喜奉行！
<p/>如沙門、非沙門，如是沙門數、非沙門數，亦如是。
<sid n="480"/><note n="s17.88"/>
<p/>如是我聞：
<p/>一時，佛住壹奢能伽羅<note n="s17.89"/>國壹奢能伽羅林中。
<p/>爾時，世尊告諸比丘：「我欲於此中半月坐禪。諸比丘！勿復遊行，唯除乞食及布薩<note n="s17.90"/>」卽便坐禪，不復遊行，唯除乞食及布薩。
<p/>爾時，世尊半月過已，敷坐具，於眾前坐，告諸比丘：「我以初成佛時所思惟禪法<note n="s17.91"/>少許禪分，於今半月，思惟<note n="s17.92"/>作是念：諸有眾生，生受皆有因緣，非無因緣。云何因緣？欲是因緣、覺是因緣、觸是因緣。
<p/>「諸比丘！於欲不寂滅、覺不寂滅、觸不寂滅，彼因緣故，眾生生受；以不寂滅因緣故，眾生生受。彼欲寂滅、覺不寂滅、觸不寂滅，以彼因緣故，眾生生受；以不寂滅因緣故，眾生生受。彼欲寂滅、覺寂滅、觸不寂滅，以彼因緣故，眾生生受；以不寂滅因緣故，眾生生受。彼欲寂滅、覺寂滅、觸寂滅，以彼因緣故，眾生生受；以彼寂滅因緣故，眾生生受。邪見因緣故，眾生生受；邪見不寂滅因緣故，眾生生受。邪志、邪語、邪業、邪命、邪方便、邪念、邪定、邪解脫、邪智因緣故，眾生生受；邪智不寂滅因緣故，眾生生受。正見因緣故，眾生生受；正見寂滅因緣故，眾生生受。正志、正語、正業、正命、正方便、正念、正定、正解脫、正智因緣故，眾生生受；正智寂滅因緣故，眾生生受。若彼欲不得者得、不獲者獲、不證者證生，以彼因緣故，眾生生受；以彼寂滅因緣故，眾生生受。是名不寂滅因緣<note n="s17.93"/>，眾生生受；寂滅因緣，眾生生受。
<p/>「若沙門、婆羅門如是緣緣、緣緣集、緣緣滅、緣緣集道跡、緣緣滅道跡不如實知者，彼非沙門之沙門、非婆羅門之婆羅門，不同沙門之沙門、不同婆羅門之婆羅門，非沙門義、非婆羅門義， *非現法自知作證：我生已盡，梵行已立，所作已作，自知不受後有。
<p/>「若沙門、婆羅門於此緣緣、緣緣集、緣緣滅、緣緣集道跡、緣緣滅道跡如實知者，當知是沙門之沙門、婆羅門之婆羅門，同沙門、同婆羅門，以沙門義、婆羅門義，現法自知作證：我生已盡，梵行已立，所作已作，自知不受後有。」
<p/>佛說此經已，諸比丘聞佛所說，歡喜奉行！
<sid n="481"/><note n="s17.94"/>
<p/>如是我聞：
<p/>一時，佛住舍衛國祇樹給孤獨園，夏安居時。
<p/>爾時，給孤獨長者來詣佛所，稽首禮足，却坐一面。佛為說法，示教照喜。說種種法，示教照喜已，從座起，整衣服，為佛作禮，合掌白佛言：「唯願世尊與諸大眾受我三月請衣被、飲食、應病湯藥。」
<p/>爾時，世尊默然而許。
<p/>時，給孤獨長者知佛默然受請已，從座起去，還歸自家。過三月已，來詣佛所，稽首禮足，退坐一面。佛告給孤獨長者：「善哉！長者！三月供養衣被、飲食、應病湯藥。汝以莊嚴淨治上道，於未來世當獲安樂果報；然汝今莫得默然樂受此法<note n="s17.95"/>，汝當精勤<note n="s17.96"/>，時時學遠離喜樂，具足身作證。」
<p/>時，給孤獨長者聞佛所說，歡喜隨喜，從座起而去。
<p/>爾時，尊者舍利弗於眾中坐，知給孤獨長者去已，白佛言：「奇哉！世尊！善為給孤獨長者說法，善勸勵給孤獨長者，言：『汝已三月具足供養如來大眾<note n="s17.97"/>，淨治上道，於未來世，當受樂報；汝莫默然樂著此福，汝當時時學遠離喜樂，具足身作證。』世尊！若使聖弟子學遠離喜樂，具足身作證，得遠離五法，修滿五法。云何遠離五法？謂斷欲所長養喜、斷欲所長養憂、斷欲所長養捨、斷不善所長養喜、斷不善所長養憂，是名五法遠離。云何修滿五法？謂隨喜、歡喜、猗息、樂、一心。」
<p/>佛告舍利弗：「如是，如是！若聖弟子修學遠離喜樂，具足身作證，遠離五法，修滿五法。」
<p/>佛說 *此經已，諸比丘聞佛所說，歡喜奉行！
<sid n="482"/><note n="s17.98"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「有食<note n="s17.99"/>念者、有無食念者、有無食無食念者；有食樂者、無食樂者、有無食無食樂者；有食捨者、有無食捨者、有無食無食捨者；有食解脫者、有無食解脫者、有無食無食解脫者。
<p/>「云何食念？謂五欲因緣生念。云何無食念？謂比丘離欲、離惡不善法，有覺有觀，離生喜樂，初禪具足住，是名無食念。云何無食無食念<note n="s17.100"/>？謂比丘有覺有觀息，內淨一心，無覺無觀，定生喜樂，第二禪具足住，是名無食無食念。
<p/>「云何有食樂？謂五欲因緣生樂、生喜，是名有食樂。云何無食樂？謂息有覺有觀，內淨一心，無覺無觀，定生喜樂，是名無食樂。云何無食無食樂？謂比丘離喜貪，捨心住正念正知，安樂住彼聖說捨，是名無食無食樂。
<p/>「云何有食捨？謂五欲因緣生捨，是名有食捨。云何無食捨？謂彼比丘離喜貪，捨心住正念正知，安樂住彼聖說捨，第三禪具足住，是名無食捨。云何無食無食捨？謂比丘離苦息樂，憂喜先已離，不苦不樂捨，淨念一心，第四禪具足住，是名無食無食捨。
<p/>「云何有食解脫？謂色俱行。云何無食解脫？謂無色俱行。云何無食無食解脫？謂彼比丘貪欲不染、解脫，瞋恚、愚癡心不染、解脫，是名無食無食解脫。」
<p/>佛說此經已，諸比丘聞佛所說，歡喜奉行！
<sid n="483"/><note n="s17.101"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，尊者跋陀羅<note n="s17.102"/>比丘及尊者阿難俱住祇樹給孤獨園。
<p/>爾時，尊者阿難往詣尊者跋陀羅所，共相問訊慰勞已，於一面住。時，尊者阿難問尊者跋陀羅比丘言：「云何名為見第一？云何聞第一？云何樂第一？云何想第一？云何有第一？」
<p/>尊者跋陀羅語尊者阿難言：「有梵天自在造作、化如意，為世之父；若見彼梵天者，名曰見第一。
<p/>「阿難！有眾生離生喜樂，處處潤澤，處處敷悅，舉身充滿，無不滿處；所謂離生喜樂，彼從三昧起，舉聲唱說，遍告大眾：『極寂靜者，離生喜樂；極樂者，離生喜樂。』諸有聞彼聲者，是名聞第一。
<p/>「復次，阿難！有眾生於此身離喜之樂潤澤，處處潤澤，敷悅充滿，舉身充滿，無不滿處，所謂離喜之樂，是名樂第一。
<p/>「云何想第一？阿難！有眾生度一切識入處無所有，無所有入處具足住；若起彼想者，是名想第一。
<p/>「云何有第一？復次，阿難！有眾生度一切無所有入處，非想非非想入處具足住；若起彼有者，是名有第一。」
<p/>尊者阿難語尊者跋陀羅比丘言：「多有人作如是見、如是說，汝亦同彼，有何差別？我作<note n="s17.103"/>方便問汝，汝當諦聽，當為汝說。如其所觀，次第盡諸漏，是為見第一。如其所聞<note n="s17.104"/>，次第盡諸漏，是名聞第一。如所生樂，次第盡諸漏者，是名樂第一。如其所想，次第盡諸漏者，是名想第一。如實觀察，次第盡諸漏，是名有第一。」
<p/>時，二正士共論說已，從座起去。
<sid n="484"/><note n="s17.105"/>
<p/>如是我聞：
<p/>一時，佛住王舍城迦蘭陀竹園。
<p/>爾時，瓶沙王<note n="s17.106"/>詣尊者優陀夷<note n="s17.107"/>所，稽首作禮，退坐一面。時，瓶沙<note n="s17.108"/>王白尊者優陀夷言：「云何世尊所說諸受？」
<p/>優陀夷言：「大王！世尊說三受──樂受、苦受、不苦不樂受。」
<p/>瓶沙王白尊者優陀夷：「莫作是言：『世尊說三受──樂受、苦受、不苦不樂受
<p/>。』正<note n="s17.109"/>應有二受──樂受、苦受；若不苦不樂受，是則寂滅。」如是三說，優陀夷不能為王立三受，王亦不能立二受，俱共<note n="s17.110"/>詣佛所，稽首禮足，退住一面。
<p/>時，尊者優陀夷以先所說，廣白世尊：「我亦不能立三受，王亦不能立二受，今故<note n="s17.111"/>共來具問世尊如是之義，定有幾受？」
<p/>佛告優陀夷：「我有時說一受，或時說二受，或說三、四、五、六、十八、三十六……乃至百八受，或時說無量受。
<p/>「云何我說一受？如說所有受，皆悉是苦，是名我說一受。云何說二受？說身受、心受，是名二受。云何三受？樂受、苦受、不苦不樂受。云何四受？謂欲界繫受、色界繫受、無色界繫受，及不繫受。云何說五受？謂樂根、喜根、苦根、憂根、捨根，是名說五受。云何說六受？謂眼觸生受，耳、鼻、舌、身、意觸生受。云何說十八受？謂隨六喜行、隨六憂行、隨六捨行受，是名說十八受。云何三十六受？依六貪著喜、依六離貪著喜、依六貪著憂、依六離貪著憂、依六貪著捨、依六離貪著捨，是名說三十六受。云何說百八受？謂三十六受，過去三十六、未來三十六、現在三十六，是名說百八受。云何說無量受？如說此受彼受等。比丘<note n="s17.112"/>！如是無量名說，是名說無量受。
<p/>「優陀夷！我如是種種說受如實義，世間不解，故而共諍論，共相違反，終竟不得我法、律中真實之義<note n="s17.113"/>以自止息。優陀夷！若於我此所說種種受義，如實解知者，不起諍論、共相違反，起、未起諍能以法、律止令休息。
<p/>「然，優陀夷！有二受──欲受、離欲受。云何欲受？五欲功德因緣生受，是名欲受。云何離欲受？謂比丘離欲、惡不善法，有覺有觀，離生喜樂，初禪具足住，是名離欲受。
<p/>「若有說言『眾<note n="s17.114"/>生依此初禪，唯是為樂非餘』者，此則不然。所以者何？更有勝樂過於此故。何者是？謂比丘離有覺有觀，內淨，定生喜、樂，第二禪具足住，是名勝樂。如是……乃至非想非非想入處，轉轉勝說。
<p/>「若有說言：『唯有此處，乃至非想非非想極樂非餘。』亦復不然。所以者何？更有勝樂過於此故。何者是？謂比丘度一切非想非非想入處，想受滅，身作證具足住，是名勝樂過於彼者。
<p/>「若有異學出家作是說言：『沙門釋種子唯說想受滅，名為至樂。』此所不應<note n="s17.115"/>。所以者何？應當語言：『此非世尊所說受樂數，世尊說受樂數者，如說。』
<p/>「優陀夷！有四種樂。何等為四？謂離欲樂、遠離樂、寂滅樂、菩提樂。」
<p/>佛說此經已，尊者優陀夷及瓶沙王聞佛所說，歡喜奉行！
<sid n="485"/><note n="s17.116"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「若於一法，生正厭離、不樂、背捨，得盡諸漏，所謂一切眾生由食而存。復有二法，名及色。復有三法，謂三受。復有四法，謂四食。復有五法，謂五受陰。復有六法，謂六內外入處。復有七法，謂七識住<note n="s17.117"/>。復有八法，謂世八法<note n="s17.118"/>。復有九法，謂九眾生居<note n="s17.119"/>。復有十法，謂十業跡<note n="s17.120"/>。於此十法，生厭、不樂、背捨，得盡諸漏。」
<p/>佛說此經已，諸比丘聞佛所說，歡喜奉行！
<sid n="486"/><note n="s17.121"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「若於一法，生正厭離、不樂、背捨，究竟苦邊，解脫於苦，謂一切眾生由食而存。復有二法，名及色。復有三法，謂三受。復有四法，謂四食。復有五法，謂五受陰。復有六法，謂六內外入處。復有七法，謂七識住。復有八法，謂世八法。復有九法，謂九眾生居。復有十法，謂十業跡。於此十法，生正厭離、不樂、背捨，究竟苦邊，解脫於苦。」
<p/>佛說此經已，諸比丘聞佛所說，歡喜奉行！
<sid n="487"/><note n="s17.122"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「若於一法，觀察無常、觀察變易、觀察離欲、觀察滅、觀察捨離，得盡諸漏，謂一切眾生由食而存。復有二法，名及色。復有三法，謂三受。復有四法，謂四食。復有五法，謂五受陰。復有六法，謂六內外入處、復有七法，謂七識住。復有八法，謂世八法。復有九法，謂九眾生居。復有十法，謂十業跡。於此十法，正觀無常、觀察變易、觀察離欲、觀察滅、觀察捨離，得盡諸漏。」
<p/>佛說此經已，諸比丘聞佛所說，歡喜奉行！
<sid n="488"/><note n="s17.123"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「若於一法，觀察無常、觀察變易、觀察離欲、觀察滅、觀察捨離，究竟苦邊，解脫於苦，謂一切眾生由食而<note n="s17.124"/>存。復有二法，名及色。復有三法，謂三受。復有四法，謂四食。復有五法，謂五受陰。復有六法，謂六內外入處。復有七法，謂七識住。復有八法，謂世八法。復有九法，謂九眾生居。復有十法，謂十業跡。於此十業跡，觀察無常、觀察變易、觀察離欲、觀察滅、觀察捨離，究竟苦邊，解脫於苦。」
<p/>佛說此經已，諸比丘聞佛所說，歡喜奉行！
<p/>雜阿含經卷第十七
<note n="s18.1"/>
<sid n="489"/><note n="s18.2"/>
<p/>如是我聞：
<p/>一時，佛住摩竭提國那羅聚落<note n="s18.3"/>。
<p/>爾時，尊者舍利弗亦在摩竭提國那羅聚落。
<p/>時，有外道出家<note n="s18.4"/>名閻浮車<note n="s18.5"/>，是舍利弗舊善知識<note n="s18.6"/>，來詣舍利弗，問訊、共相慰勞已，退坐一面，問舍利弗言<note n="s18.7"/>：「賢聖法、律中，有何難事？」
<p/>舍利弗告閻浮車：「唯出家難。」
<p/>「云何出家難？」
<p/>答言：「愛樂<note n="s18.8"/>者難。」
<p/>「云何愛樂難？」
<p/>答言：「樂常修善法難。」
<p/>復問：「舍利弗！有道有向<note n="s18.9"/>，修習多修習，常修善法增長耶？」
<p/>答言：「有，謂八正道，謂正見、正志、正語、正業、正命、正方便、正念、正定。」
<p/>閻浮車言：「舍利弗！此則善道，此則善向，修習多修習，於諸善法常修習增長。舍利弗！出家常修習此道，不久疾得盡諸有漏。」
<p/>時，二正士共論議已，各從座起而去。
<p/>如是比閻浮車所問序四十經。
<p/>閻浮車問舍利弗<note n="s18.10"/>：「云何名善說法者？為世間正向<note n="s18.11"/>？云何名為世間善逝<note n="s18.12"/>？」
<p/>舍利弗言：「若說法調伏欲貪，調伏瞋恚，調伏愚癡，是名世間說法者。若向調伏欲貪，向調伏瞋恚，向調伏愚癡，是名正向<note n="s18.13"/>。若貪欲已盡，無餘斷知，瞋恚、愚癡已盡，無餘斷知，是名善逝<note n="s18.14"/>。」
<p/>復問：「舍利弗！有道有向，修習多修習，能起善 *逝？」
<p/>舍利弗言：「有，謂八正道──正見……乃至正定。」
<p/>時，二正士共論議已，各從座起而去。
<p/>閻浮車問舍利弗<note n="s18.15"/>：「謂涅槃者，云何為涅槃？」
<p/>舍利弗言：「涅槃者，貪欲永盡，瞋恚永盡，愚癡永盡，一切諸煩惱永盡，是名涅槃。」
<p/>復問：「舍利弗！有道有向，修習多修習，得涅槃耶？」
<p/>舍利弗言：「有，謂八正道──正見……乃至正定。」
<p/>時，二正士共論議已，各從座起而去。
<p/>閻浮車問舍利弗<note n="s18.16"/>：「何故於沙門瞿曇所出家修梵行？」
<p/>舍利弗言：「為斷貪欲故，斷瞋恚故，斷愚癡故<note n="s18.17"/>，於沙門瞿曇所出家修梵行。」
<p/>復問：「舍利弗！有道有向，修習多修習，得斷貪欲、瞋恚、愚癡耶？」
<p/>舍利弗言：「有，謂八正道──正見……乃至正定。」
<p/>時，二正士共論議已，各從座起而去。
<p/>閻浮車問舍利弗<note n="s18.18"/>：「謂有漏盡，云何名為有漏盡？」
<p/>舍利弗言：「有漏者，三有漏，謂欲有漏、有有漏、無明有漏。此三有漏，欲盡無餘，名有漏盡。」
<p/>復問：「舍利弗！有道有向，修習多修習，得漏盡耶？」
<p/>舍利弗答言：「有，謂八正道──正見……乃至正定。」
<p/>時<note n="s18.19"/>，二正士共論議已，各從座起而去。
<p/>閻浮車問舍利弗<note n="s18.20"/>：「所謂阿羅漢者，云何名阿羅漢？」
<p/>舍利弗言：「貪欲已斷無餘，瞋恚、愚癡已斷無餘，是名阿羅漢。」
<p/>復問：「舍利弗！有道有向，修習多修習，得阿羅漢耶？」
<p/>舍利弗言：「有，謂八正道──正見……乃至正定。」
<p/>時，二正士共論議已，各從座起而去。
<p/>閻浮車問舍利弗：「所謂阿羅漢者，云何名阿羅漢者？」
<p/>舍利弗言：「貪欲永盡無餘，瞋恚、愚癡永盡無餘，是名阿羅漢者。」
<p/>復問：「有道有向，修習多修習，得阿羅漢者耶？」
<p/>舍利弗言：「有，謂八正道──正見……乃至正定。」
<p/>時，二正士共論議已，各從座起而去。
<p/>閻浮車問舍利弗<note n="s18.21"/>：「所謂無明者，云何為無明<note n="s18.22"/>？」
<p/>舍利弗言：「所謂無明者<note n="s18.23"/>，於前際無知，後際無知，前、後、中際無知，佛、法、僧寶無知，苦、集、滅、道無知，善、不善、無記無知，內無知、外無知；若於彼彼事無知闇障，是名無明。」
<p/>閻浮車語舍利弗：「此是大闇積聚。」復問：「舍利弗！有道有向，修習多修習，斷無明耶？」
<p/>舍利弗言：「有，謂八正道──正見……乃至正<note n="s18.24"/>定。」
<p/>時，二正士共論議已，各從座起而去。
<p/>閻浮車復問尊者舍利弗<note n="s18.25"/>：「所謂有漏，云何有漏？」如前說。
<p/>閻浮車問舍利弗<note n="s18.26"/>：「所謂有，云何為有？」
<p/>舍利弗言：「有謂三有──欲有、色有、無色有。」
<p/>復問：「舍利弗！有道有向，修習多修習，斷此有耶？」
<p/>舍利弗言：「有，謂八正道<note n="s18.27"/>──正見……乃至正定。」
<p/>時，二正士共論議已，各從座起而去。
<p/>閻浮車問舍利弗<note n="s18.28"/>：「所謂有身，云何有身？」
<p/>舍利弗言：「有身者，五受陰。云何五受陰？謂色受陰，受、想、行、識受陰。」
<p/>復問：「舍利弗！有道有向，斷此有身耶？」
<p/>舍利弗言：「有，謂八正道──正見……乃至正定。」
<p/>時，二正士共論議已，各從座起而去。
<p/>閻浮車問舍利弗<note n="s18.29"/>：「所謂苦者，云何為苦？」
<p/>舍利弗言：「苦者<note n="s18.30"/>，謂生苦、老苦、病苦、死苦、恩愛別離苦、怨憎會苦、所求不得苦，略說五受陰苦，是名為苦。」
<p/>復問：「舍利弗！有道有向，斷此苦耶？」
<p/>舍利弗言：「有，謂八正道──正見……乃至正定。」
<p/>時，二正士共論議已，各從座起而去。
<p/>閻浮車問舍利弗<note n="s18.31"/>：「所謂流者，云何為流？」
<p/>舍利弗言：「流者，謂欲流、有流、見流、無明流<note n="s18.32"/>。」
<p/>復問：「舍利弗！有道有向，修習多修習，斷此流耶？」
<p/>舍利弗言：「有，謂八正道──正見……乃至正定。」
<p/>時，二正士共論議已，各從座起而去。
<p/>閻浮車問舍利弗<note n="s18.33"/>：「所謂扼<note n="s18.34"/>者，云何為 *扼？」
<p/>「 *扼如流說。」
<p/>閻浮車問舍利弗<note n="s18.35"/>：「所謂取者，云何為取？」
<p/>舍利弗言：「取者，四取，謂欲取、我取、見取、戒取<note n="s18.36"/>。」
<p/>復問：「舍利弗！有道有向，修習多修習，斷此取耶？」
<p/>舍利弗言：「有，謂八正道──正見……乃至正定。」
<p/>時，二正士共論議已，各從座起而去。
<p/>閻浮車問舍利弗<note n="s18.37"/>：「所謂縛者，云何為縛？」
<p/>舍利弗言：「縛者，四縛，謂貪欲縛、瞋恚縛、戒取縛、我見縛。」
<p/>復問：「舍利弗！有道有向，修習多修習，斷此縛耶？」
<p/>舍利弗言：「有，謂八正道──正見……乃至正定。」
<p/>時，二正士共論議已，各從座起而去。
<p/>閻浮車問舍利弗<note n="s18.38"/>：「所謂結者，云何為結？」
<p/>舍利弗言：「結者，九結，謂愛結、恚結、慢結、無明結、見結、他取結、疑結、嫉結、慳結。」
<p/>復問：「舍利弗！有道有向，修習多修習，斷此結耶？」
<p/>舍利弗言：「有，謂八正道──正見……乃至正定。」
<p/>時，二正士共論議已，各從座起而去。
<p/>閻浮車問舍利弗<note n="s18.39"/>：「所謂使者，云何為使？」
<p/>舍利弗言：「使者，七使，謂貪欲<note n="s18.40"/>使、瞋恚使、有愛使、慢使、無明使、見使、疑使。」
<p/>復問：「舍利弗！有道有向，修習多修習，斷此使耶？」
<p/>舍利弗言：「有，謂八正道──正見……乃至正定。」
<p/>時，二正士共論議已，各從座起而去。
<p/>閻浮車問舍利弗<note n="s18.41"/>：「所謂欲者，云何為欲？」
<p/>舍利弗言：「欲者，謂眼所識色可愛、樂、念，染著色；耳聲、鼻香、舌味、身所識觸可愛、樂、念，染著觸。閻浮車！此功德<note n="s18.42"/>非欲，但覺想思惟者。」是時，舍利弗即說偈言：
<p/>「非彼愛欲使<note n="s18.43"/>，世間種種色；
<p/>唯有覺想者，是則士夫欲。
<p/>彼諸種種色，常在於世間；
<p/>調伏愛欲心，是則黠慧者。」
<p/>復問：「舍利弗！有道有向，修習多修習，斷此欲耶？」
<p/>舍利弗答言：「有，謂八正道──正見……乃至正定。」
<p/>時，二正士共論議已，各從座起而去。
<p/>閻浮車問舍利弗言<note n="s18.44"/>：「所謂蓋<note n="s18.45"/>者，云何為 *蓋？」
<p/>舍利弗言：「 *蓋者有五 *蓋，謂貪欲 *蓋、瞋恚 *蓋、睡眠 *蓋、掉悔 *蓋、疑 *蓋。」
<p/>復問：「舍利弗！有道有向，修習多修習，斷此五 *蓋耶？」
<p/>舍利弗答言：「有，謂八正道──正見……乃至正定。」
<p/>時，二正士共論議已，各從座起而去。
<p/>閻浮車問舍利弗<note n="s18.46"/>：「謂穌息者，云何為穌息？」
<p/>舍利弗言：「穌息者，謂斷三結。」
<p/>復問：「舍利弗！有道有向，修習多修習，斷三結耶？」
<p/>舍利弗答言：「有，謂八正道──正見……乃至正定。」
<p/>時，二正士共論議已，各從座起而去。
<p/>閻浮車問舍利弗<note n="s18.47"/>：「謂得穌息者，云何為得穌息者？」
<p/>舍利弗言：「得穌息者，謂三結已盡、已知<note n="s18.48"/>。」
<p/>復問：「有道有向，斷此結耶？」
<p/>舍利弗答言：「有，謂八正道──正見……乃至正定。」
<p/>時，二正士共論議已，各從座起而去。
<p/>閻浮車問舍利弗<note n="s18.49"/>：「謂得上穌息，云何為得上穌息？」
<p/>舍利弗言：「得上穌息者，謂貪欲永盡，瞋恚、愚癡永盡，是名得上穌息。」
<p/>復問：「舍利弗！有道有向，修習多修習，得上穌息耶？」
<p/>舍利弗答言：「有，謂八正道──正見……乃至正定。」
<p/>時，二正士共論議已，各從座起而去。
<p/>閻浮車問舍利弗：「謂得上穌息處，云何為得上穌息處？」
<p/>舍利弗言：「得上穌息處，謂貪欲已斷、已知，永盡無餘；瞋恚、愚癡已斷、已知，永盡無餘，是為得上穌息處。」
<p/>復問：「舍利弗！有道有向，修習多修習，得上穌息處耶？」
<p/>舍利弗答言：「有，謂八正道──正見……乃至正定。」
<p/>時，二正士共論議已，各從座起而去。
<p/>閻浮車問舍利弗<note n="s18.50"/>：「所謂清涼，云何為清涼？」
<p/>舍利弗言：「清涼者，五下分結盡，謂身見、戒取、疑、貪欲、瞋恚。」
<p/>復問：「有道有向，修習多修習，斷此五下分結，得清涼耶？」
<p/>舍利弗言：「有，謂八正道──正見……乃至正定。」
<p/>時，二正士共論議已，各從座起而去。
<p/>閻浮車問舍利弗：「謂得清涼，云何為得清涼？」
<p/>舍利弗言：「五下分<note n="s18.51"/>已盡、已知，是名得清涼。」
<p/>復問：「舍利弗！有道有向，修習多修習，得清涼耶？」
<p/>舍利弗言：「有，謂八正道──正見……乃至正定。」
<p/>時，二正士共論議已，各從座起而去。
<p/>閻浮車問舍利弗：「所謂上清涼者，云何為上清涼？」
<p/>舍利弗言：「上清涼者，謂貪欲永盡無餘，瞋恚、愚癡永盡無餘，一切煩惱永盡無餘，是名上清涼。」
<p/>復問：「有道有向，得此上清涼耶？」
<p/>舍利弗言：「有，謂八正道──正見……乃至正定。」
<p/>時，二正士共論議已，各從座起而去。
<p/>閻浮車問舍利弗：「所謂得上清涼，云何名得上清涼？」
<p/>舍利弗言：「得上清涼者，謂貪欲永盡無餘，已斷、已知；瞋恚、愚癡永盡無餘，已斷、已知，是名得上清涼。」
<p/>復問：「舍利弗！有道有向，得此上清涼耶？」
<p/>舍利弗言：「有，謂八正道──正見……乃至正定。」
<p/>時，二正士共論議已，各從座起而去。
<p/>閻浮車問舍利弗<note n="s18.52"/>：「所謂愛，云何為愛？」
<p/>舍利弗言：「有三愛<note n="s18.53"/>，謂欲愛、色愛、無色愛<note n="s18.54"/>。」
<p/>復問：「有道有向，斷此三愛耶？」
<p/>舍利弗言：「有，謂八正道──正見……乃至正定。」
<p/>時，二正士共論議已，各從座起而去。
<p/>閻浮車問舍利弗<note n="s18.55"/>：「謂業跡，云何為業跡？」
<p/>舍利弗言：「業跡者，十不善業跡，謂殺生、偷盜、邪婬、妄語、兩舌、惡口、綺語、貪欲、瞋恚、邪見。」
<p/>復問：「舍利弗！有道有向，斷此十業跡耶？」
<p/>舍利弗言：「有，謂八正道──正見……乃至正定。」
<p/>時，二正士共論議已，各從座起而去。
<p/>閻浮車問舍利弗<note n="s18.56"/>：「所謂穢者，云何為穢？」
<p/>舍利弗言：「穢者，謂三穢──貪欲穢、瞋恚穢、愚癡穢。」
<p/>復問：「舍利弗，有道有向，斷此三穢耶？」
<p/>舍利弗言：「有，謂八正道──正見……乃至正定。」
<p/>時，二正士共論議已，各從座起而去。
<p/>如穢，如是垢、膩、刺、戀、縛亦爾<note n="s18.57"/>。
<sid n="490"/><note n="s18.58"/>
<p/>如閻浮車所問經，沙門出家所問亦如是。
<sid n="491"/><note n="s18.59"/>
<p/>如是我聞：
<p/>一時，佛住王舍城迦蘭陀竹園。爾時，尊者舍利弗亦在彼住。
<p/>時，尊者舍利弗語諸比丘：「若有比丘得無量三昧<note n="s18.60"/>，身作證具足住，於有身滅<note n="s18.61"/>、涅槃心不樂著，顧念有身。譬如士夫膠著於手，以執樹枝，手即著樹，不能得離。所以者何？膠著手故。比丘！無量三摩提身作證，心不樂著有身滅、涅槃，顧念有身，終不得離，不得現法隨順法教，乃至命終，亦無所得，還復來生此界，終不能得破於癡冥。譬如聚落傍有泥池，泥極深溺，久旱不雨，池水乾消，其地破裂。如是，比丘！不得見法隨順法教，乃至命終，亦無所得，來生當復還墮此界。
<p/>「若有比丘得無量三昧，身作證具足住，於有身滅、涅槃心生信樂，不念有身。譬如士夫以乾淨手執持樹枝，手不著樹。所以者何？以手淨故。如是，比丘！得無量三昧，身作證具足住，於有身<note n="s18.62"/>滅、涅槃心生信樂，不念有身，現法隨順法教，乃至命終，不復來還生於此界。是故，比丘！當勤方便，破壞無明。譬如聚落傍有泥池，四方流水及數天雨，水常入池，其水盈溢，穢惡流出，其池清淨；如是皆得現法隨順法教，乃至命終，不復還生此界。是故，比丘！當勤方便，破壞無明。」
<p/>尊者舍利弗說此經已，諸比丘聞其所說，歡喜奉行！
<sid n="492"/><note n="s18.63"/>
<p/>如是我聞：
<p/>一時，佛住王舍城迦蘭陀竹園。
<p/>時，尊者舍利弗告諸比丘：「若阿練若比丘<note n="s18.64"/>或於空地、林中、樹下，當作是學，內自觀察思惟：心中自覺有欲想不？若不覺者，當於境界，或於淨相，若愛欲起，違於遠離。譬如士夫用力乘船，逆流而上，身小疲怠，船則倒還，順流而下。如是，比丘！思惟淨想，還生愛欲，違於遠離；是比丘學時，修下方便，行不<note n="s18.65"/>淳淨，是故還為愛欲所漂，不得法力，心不寂靜，不一其心，於彼淨相<note n="s18.66"/>隨生愛欲，流注浚輸，違於遠離。當知是比丘不敢自記：於五欲功德離欲解脫。
<p/>「若比丘或於空地、林中、樹下，作是思惟：我內心中為離欲不？是比丘當於境界，或取淨相，若覺其心於彼遠離，順趣浚注。譬如鳥翮，入火則卷，不可舒展。如是，比丘或取淨相，卽順遠離，流注浚輸。比丘！當如是知，於方便行，心不懈怠，得法寂靜，寂止、息、樂，淳淨一心，謂我思惟已，於淨相順於遠離，隨順修道，則
<p/>能堪任自記：於五欲功德離欲解脫。」
<p/>尊者舍利弗說是經已，諸比丘聞其所說，歡喜奉行！
<sid n="493"/><note n="s18.67"/>
<p/>如是我聞：
<p/>一時，佛住王舍城迦蘭陀竹園，尊者舍利弗在耆闍崛山中。
<p/>爾時，尊者舍利弗晨朝著衣持鉢，出耆闍崛山，入王舍城乞食，於路邊見一大枯樹，;卽於樹下敷坐具，斂身正坐，語諸比丘：「若有比丘修習禪思，得神通力，心得自在，欲令此枯樹成地，卽時為地<note n="s18.68"/>。所以者何？謂此枯樹中有地界，是故，比丘得神通力，心作地解，卽成地不異。
<p/>「若有比丘得神通力，自在如意，欲令此樹為水、火、風、金、銀等物，悉皆成就不異。所以者何？謂此枯樹有水界故。是故，比丘！禪思得神通力，自在如意，欲令枯樹成金，卽時成金不異；及餘種種諸物，悉成不異。所以者何？以彼枯樹有種種界故。是故，比丘！禪思得神通力，自在如意，為種種物悉成不異。比丘當知：比丘禪思神通境界不可思議。是故，比丘！當勤禪思，學諸神通。」
<p/>舍利弗說是經已，諸比丘聞其所說，歡喜奉行！
<sid n="494"/><note n="s18.69"/>
<p/>如是我聞：
<p/>一時，佛住王舍城迦蘭陀竹園。時，尊者舍利弗在耆闍崛山中。
<p/>爾時，尊者舍利弗告諸比丘：「其犯戒者，以破戒故，所依退減<note n="s18.70"/>，心不樂住；不樂住已，失喜、息、樂、寂靜三昧、如實知見、厭離、離欲、解脫已，永<note n="s18.71"/>不能得無餘涅槃<note n="s18.72"/>。如樹根壞，枝葉華果悉不成就。犯戒比丘亦復如是，功德退減，心不樂住；不信樂已，失喜、息、樂、寂靜三昧、如實知見、厭離、離欲、解脫；失解脫已，永不能得無餘涅槃。
<p/>「持戒比丘根本具足，所依具足，心得信樂；得信樂已，心得歡喜、息、樂、寂靜三昧、如實知見、厭離、離欲、解脫；得解脫已，悉能疾得無餘涅槃。譬如樹根不壞，枝葉華果悉得成就。持戒比丘亦復如是，根本具足，所依成就，心得信樂；得信樂已，歡喜、息、樂、寂靜三昧、如實知見、厭離、離欲、解脫，疾得無餘涅槃。」
<p/>尊者舍利弗說是經已，諸比丘聞其所說，歡喜奉行！
<sid n="495"/><note n="s18.73"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，舍利弗告諸比丘：「若諸比丘諍起相言，有犯罪比丘、擧罪比丘。彼若不依正思惟自省察者，當知彼比丘長夜强梁，諍訟轉增，共相違反，結恨彌深，於所起之罪，不能以正法、律止令休息。若比丘有此已起諍訟，若犯罪比丘、若擧罪比丘，俱依正思惟自省察尅責，當知彼比丘不長夜强梁，共相違反，結恨轉增，於所起之罪，能以法、律止令休息。
<p/>「云何比丘正思惟自省察？比丘應如是思惟：我不是、不類、不應作罪，令彼見我；若我不為此罪，彼則不見，以彼見我罪，不喜嫌責，故;擧之耳。餘比丘聞者，亦當嫌責，是故長夜諍訟，强梁轉增，諍訟相言，於所起之罪，不能以正法、律止令休息，我今自知，如己輸稅<note n="s18.74"/>。是名比丘於所起罪能自觀察。
<p/>「云何擧罪比丘能自省察？擧罪比丘應如是念：彼長老比丘作不類罪，令我見之；若彼不作此不類罪者，我則不見。我見其罪，不喜故;擧；餘比丘見，亦當不喜故;擧之，長夜諍訟，轉增不息，不能以正法、律止所起罪，令其休息。我從今日，當自去之，如己輸 *稅。如是擧罪比丘善能依正思惟，內自觀察。
<p/>「是故，諸比丘有罪及擧罪者，當依正思惟，而自觀察，不令長夜;强梁增長。諸比丘！得不諍訟；所起之諍，能以法、律止令休息。」
<p/>尊者舍利弗說是經已，諸比丘聞已，歡喜奉行！
<sid n="496"/><note n="s18.75"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，尊者舍利弗詣佛所<note n="s18.76"/>，稽首佛足，退坐一面，白佛言：「世尊！若擧罪比丘欲擧他罪者，令心安住，幾法得擧他罪？」
<p/>佛告舍利弗：「若比丘令心安住，五法得擧他罪。云何為五？實非不實、時不非時、義饒益非非義饒益、柔軟不;麁;澁、慈心不瞋恚。舍利弗！擧罪比丘具此五法，得擧他罪。」
<p/>舍利弗白佛言<note n="s18.77"/>：「世尊！被擧比丘復以幾法自安其心？」
<p/>佛告舍利弗：「被擧比丘當以五法令安其心。念言：彼何處得？為實莫令不實，令時莫令非時，令是義饒益莫令非義饒益，柔軟莫令;麁;澁，慈心莫令瞋恚。舍利弗！被擧比丘當具此五法，自安其心。」
<p/>舍利弗白佛言<note n="s18.78"/>：「世尊！我見擧他罪者，不實非實、非時非是時、非義饒益非為義饒益、;麁;澁不柔軟、瞋恚非慈心。世尊！於不實擧他罪比丘，當以幾法饒益令其改悔？」
<p/>佛告舍利弗：「不實擧罪比丘當以五法饒益令其改悔，當語之言：『長老！汝今擧罪，不實非是實，當改悔；不時非是時、非義饒益非是義饒益、;麁;澁非柔軟、瞋恚非慈心，汝當改悔。』舍利弗！不實擧他罪比丘當以此五法饒益令其改悔，亦令當來世比丘不為不實擧他罪。」
<p/>舍利弗白佛言<note n="s18.79"/>：「世尊！被<note n="s18.80"/>不實擧罪比丘復以幾法令不變悔？」
<p/>佛告舍利弗：「被<note n="s18.81"/>不實擧罪比丘當以五法不自變悔。彼應作是念：彼比丘不實擧罪非是實、非時非是時、非義饒益非是義饒益、;麁;澁非柔軟、瞋恚非慈心，我真不<note n="s18.82"/>變悔。 *被不實擧罪比丘當以此五法自安其心，不自變悔。」
<p/>舍利弗白佛言<note n="s18.83"/>：「世尊！有比丘擧罪實非不實、時不非時、義饒益不非義饒益、柔軟非麁澁、慈心非瞋恚，實擧罪比丘當以幾法饒益令不改變？」
<p/>佛告舍利弗：「實擧罪比丘當以五法饒益令不變悔，當作是言：『長老！汝實擧罪非不實、時不非時、義饒益不非義饒益<note n="s18.84"/>、柔軟非麁澁、慈心非瞋恚。』舍利弗！實擧罪比丘當以此五法義饒益令不變悔，亦令來世實擧罪比丘而不變悔。」
<p/>舍利弗白佛言<note n="s18.85"/>：「世尊！ *被實擧罪比丘當以幾法饒益令不變悔？」
<p/>佛告舍利弗：「 *被擧罪比丘當以五法饒益令不變悔，當作是言：『彼比丘實擧罪非不實，汝莫變悔；時不非時、義饒益不非義饒益、柔軟非麁澁、慈心非瞋恚，汝莫變悔。』」
<p/>舍利弗白佛言<note n="s18.86"/>：「世尊！我見 *被實擧罪比丘有瞋恚者。世尊！ *被實擧罪瞋恚比丘當以幾法令於瞋恨而自開覺？」
<p/>佛告舍利弗：「 *被實擧罪瞋恚比丘當以五法令自開覺，當語彼言：『長老！彼比丘實擧汝罪，非不實，汝莫瞋恨……乃至慈心非瞋恚，汝莫瞋恨。』舍利弗！ *被實擧罪瞋恚比丘當以此五法，令於恚恨而得開覺。」
<p/>舍利弗白佛言<note n="s18.87"/>：「世尊！有實、不實擧我罪者，於彼二人，我當自安其心。若彼實者，我當自知；若不實者，當自開解言：『此則不實，我今自知無此法也。』世尊！我當如是，如世尊所說解材<note n="s18.88"/>譬經說，教諸沙門：『若有賊來，執汝以鋸解身，汝等於賊起惡念惡言者，自生障礙。是故，比丘！若以鋸解汝身，汝當於彼勿起惡心變易及起惡言，自作障礙。於彼人所，當生慈心，無怨無恨，於四方境界慈心正受具足住，應當學！』是故，世尊！我當如是，如世尊所說，解身之苦，當自安忍，況復小苦、小謗而不安忍？沙門利、沙門欲，欲斷不善法，欲修善法；於此不善法當斷，善法當修，精勤方便，善自防護，繫念思惟，不放逸行，應當學！」
<p/>舍利弗白佛言<note n="s18.89"/>：「世尊！我若擧他比丘罪，實非不實、時非不時、義饒益非非義饒益、柔軟非麁澁、慈心不瞋恚，然彼被擧比丘有懷瞋恚者。」
<p/>佛問舍利弗：「何等像類比丘聞擧其罪而生瞋恚？」
<p/>舍利弗白佛言：「世尊！若彼比丘諂曲幻偽、欺誑不信、無慚無愧、懈怠失念、不定惡慧、慢緩、違於遠離、不敬戒律、不顧沙門、不勤修學、不自省察、為命出家<note n="s18.90"/>、不求涅槃，如是等人，聞我擧罪，則生瞋恚。」
<p/>佛問舍利弗<note n="s18.91"/>：「何等像類比丘聞汝𨦪罪而不瞋恨？」
<p/>舍利弗白佛言：「世尊！若有比丘不諂曲、不幻偽、不欺誑、有信、慚愧、精勤正念、正定智慧、不慢緩、不捨遠離、深敬戒律、顧沙門行、尊崇涅槃、為法出家、不為性命，如是比丘聞我擧罪，歡喜頂受，如飲甘露。譬如剎利、婆羅門女，沐浴清淨，得好妙華，愛樂頂戴，以冠其首。如是，比丘不諂曲、不幻偽、不欺誑、正信、慚愧、精勤正念、正定智慧、不慢緩、心存遠離、深敬戒律、顧沙門行、勤修自省、為法出家、志求涅槃，如是比丘聞我擧罪，歡喜頂受，如飲甘露。」
<p/>佛告舍利弗<note n="s18.92"/>：「若彼比丘諂曲幻偽、欺誑、不信、無慚無愧、懈怠失念、不定惡慧、慢緩、違於遠離、不敬戒律、不顧沙門行、不求涅槃、為命出家，如是比丘不應教授，與共言語。所以者何？此等比丘破梵行故。若彼比丘不諂曲、不幻偽、不欺誑、信心、慚愧、精勤正念、正定智慧、不慢緩、心存遠離、深敬戒律、顧沙門行、志崇涅槃、為法出家，如是比丘應當教授。所以者何？如是比丘能修梵行，能自建立故。」
<p/>佛說此經已，尊者舍利弗聞佛所說，歡喜奉行！
<sid n="497"/><note n="s18.93"/>
<p/>如是我聞：
<p/>一時，佛住那羅揵陀<note n="s18.94"/>賣衣者菴羅園<note n="s18.95"/>。爾時，舍利弗詣世尊所，稽首禮足，退坐一面，白佛言：「世尊！我深信世尊，過去、當來、今現在，諸沙門、婆羅門所有智慧，無有與世尊菩提等者，況復過上？」
<p/>佛告舍利弗：「善哉！善哉！舍利弗！善哉所說，第一之說，能於眾中作師子吼，自言深信世尊，言過去、當來、今現在，沙門、婆羅門所有智慧，無有與佛菩提等者，況復過上？」佛問舍利弗：「汝能審知過去三藐三佛陀<note n="s18.96"/>所有增上戒不<note n="s18.97"/>？」
<p/>舍利弗白佛言：「不知。」
<p/>世尊復問：「舍利弗！知如是法、如是慧、如是明、如是解脫、如是住不？」
<p/>舍利弗白佛言：「不知，世尊！」
<p/>佛告舍利弗：「汝復知未來三藐三佛陀所有增上戒，如是法、如是慧、如是明、如是解脫、如是住不？」
<p/>舍利弗白佛言：「不知，世尊！」
<p/>佛告舍利弗：「汝復能知今現在佛所有增上戒，如是法、如是慧、如是明、如是解脫、如是住不？」
<p/>舍利弗白佛言：「不知，世尊！」
<p/>佛告舍利弗：「汝若不知過去、未來、今現在諸佛世尊心中所有諸法，云何如是讚歎？於大眾中作師子吼，說言：『我深信世尊，過去、當來諸沙門、婆羅門所有智慧，無有與世尊菩提等者，況復過上』？」
<p/>舍利<note n="s18.98"/>弗白佛言：「世尊！我不能知過去、當來、今現在諸佛世尊心之分齊，然我能知諸佛世尊法之分齊<note n="s18.99"/>。我聞世尊說法，轉轉深、轉轉勝、轉轉上、轉轉妙，我聞世尊說法，知一法即斷一法，知一法即證一法，知一法即修習一法，究竟於法，於大師所得淨信，心得淨。
<p/>「世尊是等正覺，世尊！譬如國王有邊城，城周匝方直，牢固堅密，唯<note n="s18.100"/>有一門，無第二門，立守門者，人民入出皆從此門，若入若出，其守門者，雖復不知人數多少，要知人民唯從此門，更無他處。如是，我知過去諸佛、如來、應、等正覺悉斷五蓋<note n="s18.101"/>惱心，令慧力羸、墮障礙品、不向涅槃者，住四念處，修七覺分，得阿耨多羅三藐三菩提<note n="s18.102"/>；彼當來世諸佛世尊亦斷五蓋惱心，令慧力羸、墮障礙品、不向涅槃者，住四念處，修七覺分，得阿耨多羅三藐三菩提；今現在諸佛、世尊、如來、應、等正覺亦斷五蓋惱心，令慧力羸、墮障礙品、不向涅槃者，住四念處，修七覺分，得阿耨多羅三藐三菩提。」
<p/>佛告舍利弗：「如是！如是！舍利弗！過去、未來、今現在佛悉斷五蓋惱心，令<note n="s18.103"/>慧力羸、墮障礙品、不向涅槃者，住四念處，修七覺分，得阿耨多羅三藐三菩提。」
<p/>佛說是經已，尊者舍利弗聞佛所說，歡喜奉行！
<sid n="498"/><note n="s18.104"/>
<p/>如是我聞：
<p/>一時，佛住王舍城迦蘭陀竹園。爾時，尊者舍利弗在耆闍崛山中。
<p/>時，有月子比丘<note n="s18.105"/>，是提婆達多<note n="s18.106"/>弟子，詣尊者舍利弗，共相問訊慰勞已，退住一面。退住一面已，尊者舍利弗問月子比丘言：「提婆達多比丘為諸比丘說法不？」
<p/>月子比丘答言：「說法。」
<p/>尊者舍利弗問月子比丘言：「提婆達多云何說法？」
<p/>月子比丘語尊者舍利弗言：「彼提婆達多如是說法言：『比丘心法修心，是比丘能自記說：我已離欲，解脫五欲功德。』」
<p/>舍利弗語月子比丘言：「汝提婆達多何以不說法言：『比丘心法善修心，離欲心，離瞋恚心，離愚癡心，得無貪法、無恚法、無癡法，不轉還欲有、色有、無色有法，彼比丘能自記說言：我生已盡，梵行已立，所作已作，自知不受後有』耶？」
<p/>月子比丘言：「彼不能也，尊者舍利弗！」
<p/>爾時，尊者舍利弗語月子比丘言：「若有比丘心法善修心者，能離貪欲心、瞋恚、愚癡心，得無貪法、無恚、無癡法，是比丘能自記說：『我生已盡，梵行已立，所作已作，自知不受後有。』
<p/>「譬如村邑，近有大石山，不斷、不壞、不穿、厚密，正使東方風來，不能令動，亦復不能過至西<note n="s18.107"/>方；如是南、西、北方、四維風來，不能傾動，亦不能過。如是．比丘心法善修心者，離貪欲心，離瞋恚心，離愚癡心，得無貪法、無恚法、無癡法，是比丘能自記說：『我生已盡，梵行已立，所作已作，自知不受後有。』「譬如因陀銅鐵及銅柱深入地中，築令堅密，四方風吹不能傾動。如是，比丘心法善修心已，離貪欲心，離瞋恚心，離愚癡心，得無貪法、無恚法、無癡法，是比丘能自記說：『我生己盡，梵行已立，所作已作，自知不受後有。』
<p/>「譬如石柱長十六肘，八肘入地，四方風吹不能傾動。如是，比丘心法善修心已，悉離貪欲心，離瞋恚心，離愚癡心，得無貪法、無恚法、無癡法，能自記說：『我生已盡，梵行已立，所作已作，自知不受後有。』
<p/>「譬如火燒未燒者，燒已不復更燒。如是，比丘心法修心已，離貪欲心，離瞋恚心，離愚癡心，得無貪法、無恚法、無癡法，能自記說：『我生己盡，梵行己立，所作已作，自知不受後有。』
<p/>舍利弗說此經已，諸比丘聞其所說，歡喜奉行！
<sid n="499"/><note n="s18.108"/>
<p/>如是我聞：
<p/>一時，佛住王舍城迦蘭陀竹園。時，尊者舍利弗亦住王舍城迦蘭陀竹園。爾時，尊者舍利弗晨朝著衣持鉢，入王舍城乞食。乞食已，於一樹下食。
<p/>時，有淨口<note n="s18.109"/>外道出家尼從王舍城出，少有所營，見尊者舍利弗坐一樹下食，見已，問言：「沙門食耶？」
<p/>尊者舍利弗答言：「食。」
<p/>復問：「云何，沙門下口食<note n="s18.110"/>耶？」
<p/>答言：「不也，姊妹！」
<p/>復問：「仰口食<note n="s18.111"/>耶？」
<p/>答言：「不也，姊妹！」
<p/>復問：「云何，方口食<note n="s18.112"/>耶？」
<p/>答言：「不也，姊妹！」
<p/>復問：「四維口食<note n="s18.113"/>耶？」
<p/>答言：「不也，姊妹！」　
<p/>復問：「我問沙門食耶？答我言：『食。』我問仰口耶？答我言：『不。』下口食耶？答我言：『不。』方口食耶？答我言：『不。』四維口食耶？答我言：『不。』如此所說，有何等義？」　
<p/>尊者舍利弗言：「姊妹！諸所有沙門、婆羅門明於事者、明於橫法<note n="s18.114"/>、邪命求食<note n="s18.115"/>者，如是沙門、婆羅門下口食也。若諸沙門、婆羅門仰觀星曆<note n="s18.116"/>，邪命求食者，如<note n="s18.117"/>是沙門、婆羅門則為仰口食也。若諸沙門、婆羅門為他使命<note n="s18.118"/>，邪命求食者，如是沙門、婆羅門則為方口食也。若有沙門、婆羅門諸醫方種種治病<note n="s18.119"/>，邪命求食者，如是沙門、婆羅門則為四維口食也。姊妹！我不墮此四邪命而求食也。然我，姊妹！但以法求食而自活也，是故我說不為四種食也。」
<p/>時，淨口外道出家尼聞者舍利弗所說，歡喜隨喜而去。
<p/>時，淨口外道出家尼於王舍城里巷四衢處歎讚言：「沙門釋子淨命自活<note n="s18.120"/>，極淨命自活；諸有欲為施者，應施沙門釋種子；若欲為褔者，應於沙門釋子所作褔。」
<p/>時，有諸<note n="s18.121"/>外道出家聞淨口外道出家尼讚歎沙門釋子聲，以嫉妬心，害彼淨口外道出家尼，命終之後生兜率天，以於尊者舍利弗所生信心故也。
<sid n="500"/><note n="s18.122"/>
<p/>如是我聞：　
<p/>一時，佛住王舍城迦蘭陀竹園。爾時，尊者大目揵連<note n="s18.123"/>在王舍城耆闍崛山中。
<p/>爾時，尊者大目揵連告諸比丘：「一時，世尊住王舍城迦蘭陀竹園，我於此耆闍崛山中住，我獨一靜處，作如是念：云何為聖默然？復作是念：若有比丘息有覺有觀<note n="s18.124"/>，內淨一心，無覺無觀三昧生喜樂，第二襌具足住，是名聖默然。復作是念：我今亦當聖默然，息有覺有觀，內淨一心， 無覺無觀三昧生喜樂，具足住多住；多住已，復有覺有觀心起。爾時，世尊知我心念，於竹園精舍沒，於耆闍崛山中現於我前，語我言：『目揵連！汝當聖默然，莫生放逸！』我聞世尊說已，即復離有覺有觀，內淨一心，無覺無觀三昧生喜樂，第二襌具足住。如是再三，佛亦再三教我：『汝當聖默然，莫放逸！』我即復息有覺有觀，內淨一心，無覺無觀三昧生喜樂，第二<note n="s18.125"/>襌具足住。
<p/>「若正說佛子從佛口生，從法化生，得佛法分者，則我身是也。所以者何？我是佛子，從佛口生，從法化生，得佛法分，以少方便，得襌、解脫、三昧、正受<note n="s18.126"/>。譬如轉輪聖王長太子，雖未灌頂，已得王法，不勤方便，能得五欲功德。我亦如是，為佛之子，不勤方便，得襌、解脫、三昧、正受，於一日中，世尊以神通力三至我所，三教授我，以大人處所建立於我。」　
<p/>尊者大目連說此經已，諸比丘聞其所說，歡喜奉行！
<sid n="501"/><note n="s18.127"/>
<p/>如是我聞：　
<p/>一時，佛住王舍城蘭迦陀竹園。爾時，尊者大目揵連在王舍城耆闍崛山中。
<p/>爾時，尊者大目揵連告諸比丘：「一時，世尊住王舍城，我住耆闍崛山中。我獨一靜處，作如是念：云何名為聖住？復作是念：若有比丘不念一切相，無相心正受<note n="s18.128"/>，身作證具足住，是名聖住。我作是念；我當於此聖住，不<note n="s18.129"/>念一切相、無相心正受，身作證具足住多住；多住已，取相心生<note n="s18.130"/>。爾時，世尊知我心念，如力士屈申<note n="s18.131"/>臂頃，以神通力，於竹園精舍沒，於耆闍崛山中現於我前，語我言：『目揵連！汝當住於聖住，莫生放逸！』我聞世尊教已，即離一切相，無相心正受，身作證具足住。如是至三，世尊亦三來教我：『汝當住於聖住，莫生放逸！』我聞教已，離一切相，無相心正受，身作證具足住。
<p/>「諸大德！若正說佛子者，則我身是從佛口生，從法化生，得佛法分<note n="s18.132"/>。所以者何？我是佛子，從佛口生，從法化生，得佛法分，以少方便，得襌、解脫、三昧、正受。譬如轉輪聖王太子，雖未灌頂，已得王法，不勤方便，能得五欲功德。我亦如是，為佛之子，不勤方便，得襌、解脫、三昧、正受，於一日中，世尊以神通力三至我所，三教授我，以大人處建立於我。」
<p/>尊者大目揵連說此經已，諸比丘聞其所說，歡喜奉行！
<sid n="502"/><note n="s18.133"/>
<p/>如是我聞：　
<p/>一時，佛住舍衛國衹樹給孤獨園。爾時，尊者舍利弗、尊者大目揵連、尊者阿難在王舍城迦蘭陀竹園，於一房共住。
<p/>時，尊者舍利弗於後夜時告尊者目揵連：「奇哉！尊者目揵連！汝於今夜住寂滅正受<note n="s18.134"/>。」
<p/>尊者目揵連聞尊者舍利弗語，尊者目揵連言：「我都不聞汝喘息之聲。」
<p/>尊者目揵連言：「此非寂滅正受，;麁正受住耳。尊者舍利弗！我於今夜與世尊共語。」
<p/>尊者舍利弗言：「目揵連！世尊住舍衛國衹樹給孤獨園，去此極遠，云何共語？汝今在竹園，云何共語？汝以神通力至世尊所？為是世尊神通力來至汝所？」
<p/>尊者目揵連語尊者舍利弗：「我不以神通力詣世尊所，世尊不以神通力來至我所，然我於舍衛國王舍城中聞。世尊及我俱得天眼、天耳故。我能問世尊：『所謂慇懃精進<note n="s18.135"/>，云何名為慇懃精進？』世尊答我言：『目揵連！若此比丘晝則經行、若坐，以不障礙法<note n="s18.136"/>自淨其心；初夜若坐、經行，以不障礙法自淨其心；於中夜時，出房外洗足，還入房，右;脇而臥，足足相累，繫<note n="s18.137"/>念明相，正念正知，作起思惟；於後夜時，徐覺徐起，若坐亦經行，以不障礙法自淨其心。目揵連！是名比丘慇懃精進。」
<p/>尊者舍利弗語尊者目揵連言：「汝大目揵連真為大神通力、大功德力，安坐而坐，我亦大力，得與汝俱。目揵連！譬如大山，有人持一小石，投之，大山色味悉同。我亦如是，得與尊者大力大德，同座而坐。譬如世間鮮淨好物，人皆頂戴。如是，尊者目揵連大德大力，諸梵行者皆應頂戴。諸有得遇尊者目揵連交遊往來，恭敬供養者，大得善利；我<note n="s18.138"/>今亦得與尊者大目揵連交遊往來，亦得善利。」
<p/>時，尊者大目揵連語尊者舍利弗：「我今得與大智大德尊者舍利弗同座而坐，如以小石投之大山，得同其色。我亦如是，得與尊者大智舍利弗同座而坐，為第二伴。」
<p/>時，二正士共論議已，各從座起而去。
<p/>雜阿含經卷第十八
<sid n="503"/><note n="s19.1"/>
<p/>如是我聞：
<p/>一時，佛住王舍城迦蘭陀竹園。爾時，尊者大目揵連在耆闍崛山<note n="s19.2"/>。
<p/>時，釋提桓因<note n="s19.3"/>居<note n="s19.4"/>上妙堂觀，於夜來詣尊者大目揵連所，稽首禮足，退坐一面。時，釋提桓因光明普照耆闍崛山，周匝大明。爾時，釋提桓因坐已，;卽說偈言：
<p/>「能伏於慳垢，大德隨時施，
<p/>是名施中賢，來世見殊勝。」
<p/>時，大目揵連問帝釋言：「憍尸迦<note n="s19.5"/>！云何為調伏慳垢，見於殊勝，而汝說言：
<p/>『能調伏慳垢，大德隨時施，
<p/>是則施中賢，來世見殊勝。』？」
<p/>時，天帝釋答言：「尊者大目揵連！勝婆羅門大姓、勝剎利大姓、勝長者大姓、勝四王天<note n="s19.6"/>、勝三十三天！稽首敬禮故。尊者大目揵連！我為勝婆羅門大姓、勝剎利大姓、勝長者大姓、勝四王天、勝三十三天恭敬作禮，見斯果報，故說此偈。
<p/>「復次，尊者大目揵連！乃至日所周行，照於諸方，至千世界、千月千日、千須彌山王、千弗婆提舍<note n="s19.7"/>、千欎多羅提舍<note n="s19.8"/>、千瞿陀尼迦<note n="s19.9"/>、千閰浮提<note n="s19.10"/>、千四天王、千三十三天、千炎摩天、 *<note n="s19.11"/>千兜率陀天、 *千化樂天、 *千他化自在天、千梵天，名為小千世界<note n="s19.12"/>。此小千世界中無有堂觀與毘闍延堂觀<note n="s19.13"/>等者；毘闍延有百一樓觀，觀有七重，重有七房，房有七天后，后各七侍女。尊者大目揵<note n="s19.14"/>連！於小千世界無有如是堂觀端嚴如毘闍延者，我見是調伏慳故，有此妙果，故說斯偈。」
<p/>大目揵連語帝釋言：「善哉！善哉！憍尸迦！汝能見此勝妙果報，而說斯偈。」
<p/>時，天帝釋聞尊者大目揵連所說，歡喜隨喜，忽然不現。
<sid n="504"/><note n="s19.15"/>
<p/>如是我聞：
<p/>一時，佛住王舍城。時，尊者大目揵連在耆闍崛山中。
<p/>爾時，尊者大目揵連獨一靜處禪思，作是念：昔<note n="s19.16"/>有時，釋提桓因於界隔山石
<p/>窟中，問世尊愛盡解脫之義，世尊為說，聞已隨喜，似欲更有所問義，我今當往問其喜意。作是念已，如力士屈申臂頃，於耆闍崛山沒，至三十三天<note n="s19.17"/>，去一分陀利池不遠而住。
<p/>時，天帝釋與五百婇女遊戲浴池，有諸天女，音聲美妙。爾時，帝釋遙見尊者大目揵連，語諸天女言：「莫歌！莫歌！」時，諸天女卽便默然，天帝釋卽詣尊者大目*揵連所，稽首禮足，退住一面。
<p/>尊者大目揵連問帝釋言：「汝先於界隔山中問世尊愛盡解脫義，聞已隨喜，汝意云何？為聞說隨喜？為更欲有所問，故隨喜耶？」
<p/>天帝釋語尊者大目揵連：「我三十三天多著放逸樂，或憶先事，或時不憶。世尊今在王舍城迦蘭陀竹園，尊者欲知我先界隔山中所問事者，今可往問世尊，如世尊說，汝當受持。然我此處有好堂觀，新成未久，可入觀看。」
<p/>時，尊者大目揵連默然受請，卽與天帝釋共人堂觀。彼諸天女遙見帝釋來，皆作天樂，或歌或舞。諸天女輩著身瓔珞莊嚴之具，出妙音聲，合於五樂，如善作樂，音聲不異。諸天女輩既見尊者大目揵連，悉皆慚愧，入室藏隱。
<p/>時，天帝釋語尊者大目揵連：「觀此堂觀地好平正，其壁、柱、梁、重閣、牕牖、羅網、簾障、悉皆嚴好。」
<p/>尊者大目揵連語帝釋言：「憍尸迦！先修善法福德因緣，成此妙果。」
<p/>如是，帝釋三自稱歎，問尊者大目揵連，尊者大目揵連亦再三答。
<p/>時，尊者大目揵連作是念：今此帝釋極自放逸，著界神住，歎此堂觀，我當令彼心生厭離。;卽入三昧，以神通力，以一足指撇其堂觀，悉令震動。時，尊者大目揵連;卽沒不現。
<p/>諸天女眾見此堂觀震掉動搖，顛沛恐怖，東西馳走，白帝釋言：「此是憍尸迦大師！有此大功德力耶？」
<p/>時，天帝釋語諸天女：「此非我師，是大師弟子大目揵連，梵行清淨，大德大力者。」
<p/>諸天女言：「善哉！憍尸迦！乃有如此梵行大德大力同學，大師德力當復如何？」
<sid n="505"/><note n="s19.18"/>
<p/>如是我聞：
<p/>一時，佛住三十三天驄色虛軟石<note n="s19.19"/>上，去波梨耶多羅<note n="s19.20"/>、拘毘陀羅<note n="s19.21"/>香樹不遠夏安居，為母及三十三天說法。爾時，尊者大目揵連在舍衛國祇樹給孤獨園安居。
<p/>時，諸四眾詣尊者大目揵連所，稽首禮足，退坐一面，白尊者大目揵連：「知世尊夏安居處不？」
<p/>尊者大目揵連答言：「我聞世尊在三十三天驄色虛軟石下，去波梨耶多羅、拘毘陀羅香樹不遠夏安居，為母及三十三天說法。」
<p/>時，諸四眾聞尊者大目揵連所說，歡喜隨喜，各從座起，作禮而去。
<p/>時，諸四眾過三月安居已，復詣尊者大目揵連所，稽首禮足，退坐一面。時，尊者大目揵連為諸四眾種種說法，示教照喜，示教照喜已，默然而住。
<p/>時，諸四眾從座而起，稽首作禮，白尊者大目揵連：「尊者大目揵連！當知我等不見世尊已久，眾甚虛渴欲見世尊。尊者大目 *揵連！若不憚勞者，願為我等往詣三十三天，普為我等問訊世尊：『少病少惱，起居輕利，安樂住不？』又白世尊：『閻浮提四眾願見世尊，而無神力昇三十三天禮敬世尊，三十三天自有神力來下人中，唯願世尊還閻浮提，以哀愍故。』」時，尊者大目 *揵連默然而許。
<p/>時，諸四眾知尊者大目 *揵連默然許已，各從座起，作禮而去。
<p/>爾時，尊者大目 *揵連知四眾去已，卽入三昧，如其正受，如大力士屈伸臂頃，從舍衛國沒，於三十三天驄色虛軟石上，去波梨耶多羅、拘毘陀羅香樹不遠而現。爾時，世尊與三十三天眾無量眷屬圍繞說法。
<p/>時，尊者大目 *揵連遙見世尊，踊躍歡喜，作是念：今日世尊，諸天大眾圍繞說法，與閰浮提眾會不異。
<p/>爾時，世尊知尊者大目 *揵連心之所念，語尊者大目 *揵連言：「大目 *揵連！非為自力，我欲為諸天說法，彼卽來集；欲令其去，彼卽還去。彼隨心來，隨心去也。」
<p/>爾時，尊者大目 *揵連稽首佛足，退坐一面，白世尊言：「種種諸天大眾雲集，彼天眾中，有曾從佛世尊聞所說法，得不壞淨，身壞命終，來生於此？」
<p/>佛告尊者大目 *揵連：「如是！如是！此中種種諸天來雲集者，有從宿命聞法，得佛不壞淨，法、僧不壞淨，聖戒成訧，身壞命終，來生於此。」
<p/>時，天帝釋見世尊與尊者大目 *揵連歎說，諸天眾共語已，語尊者大目 *揵連：「如是！如是！尊者大目 *揵連！此中種種眾會皆是宿命，曾聞正法，得於佛不壞淨，法、僧不壞淨，聖戒成就，身壞命終，來生於此。」
<p/>時，有異比丘見世尊與尊者大目 *揵連及天帝釋語言善相述可已，語尊者大目 *揵連：「如是！如是！尊者大目 *揵連！是中種種諸天來會此者，皆是宿命曾聞正法，得於佛不壞淨，法、僧不壞淨，聖戒成就，身壞命終，而來生此。」
<p/>時，有一天子從座起，整衣服，偏袒右肩，合掌白佛：「世尊！我亦成就於佛不壞淨，故來生此。」
<p/>復有天子言：「我得法不壞淨。」
<p/>有言得僧不壞淨，有言聖戒成就，故來生此。如是諸天無量千數，於世尊前各自記說得須陀洹<note n="s19.22"/>法，悉於佛前即沒不現。
<p/>時，尊者大目 *揵連知諸天眾去，不久從座起，整衣服，偏袒有肩，白佛言：「世尊！閻浮提四眾稽首敬禮世尊足，問訊世尊：『少病少惱，起居輕利，安樂住不？』四眾思慕，願見世尊。又白世尊：『我等人間無有神力昇三十三天禮覲世尊，然彼諸天有大德力悉能來下至閻浮提，唯願世尊還閻浮提，愍四眾故。』」
<p/>佛告目 *揵連：「汝可還彼，語閻浮提人：『却後七日，世尊當從三十三天還閻浮提僧迦舍城，於外<note n="s19.23"/>門外優曇况樹下。』」
<p/>尊者大目揵連受世尊教，却入三昧，譬如力士<note n="s19.24"/>屈伸臂頃，從三十三天沒，至閻浮提，告諸四眾：「諸人當知：世尊郤後七日，從三十三天還閻浮提僧迦舍城，於*外門外優曇鉢樹下。」
<p/>如期七日，世尊從三十三天下閻浮提僧迦舍城優曇鉢樹下，天龍鬼神，乃至梵天，悉從來下，卽於此時，名此會名天下處。
<sid n="506"/><note n="s19.25"/>
<p/>如是我聞：
<p/>一時，佛住王舍城<note n="s19.26"/>迦蘭陀竹園。時，有四十天子<note n="s19.27"/>來詣尊者大目 *揵連所，稽首作禮，退坐一面。
<p/>時，尊者大目 *揵連語諸天子言：「善哉！諸天子！於佛不壞淨成就<note n="s19.28"/>，法、僧不壞淨成就。」
<p/>時，四十天子從座起，整衣服，偏袒右肩，合掌白尊者大目揵連：「我等<note n="s19.29"/>於佛不壞淨，於法、僧不壞淨，聖戒成就，故生天上。」有一天言：「得於佛不壞淨。」有言得法不壞淨，有言得僧不壞淨，有言聖戒成就，身壞命終，得生天上。
<p/>時，四十天子於尊者大目 *揵連前，各自記說得須陀洹果<note n="s19.30"/>，卽沒不現。
<p/>如四十天子，如是四百、八百、十千天子亦如是說。
<sid n="507"/><note n="s19.31"/>
<p/>如是我聞：
<p/>一時，佛住王舍城迦蘭陀竹園。時，尊者大目 *揵連與尊者勒叉那<note n="s19.32"/>比丘共在耆闍崛山中。
<p/>尊者勒叉那晨朝詣尊者大目 *揵連所，語尊者大目 *揵連：共出耆闍崛山，入王舍城乞食。時，尊者大目 *揵連默然而許，卽共出耆闍崛山，入王舍城乞食。行至一處，尊者大目 *揵連心有所念，欣然微笑。
<p/>尊者勒叉那見微笑已，卽問尊者大目 *揵連言：「若佛及佛弟子欣然微笑，非無因緣，尊者今日何因何緣而發微笑？」
<p/>尊者大目 *揵連言：「所問非時，且入王舍城乞食，還於世尊前，當問是事，是應時問，當為汝說。」
<p/>尊者大目揵連與尊者勒叉那入王舍城乞食而還，洗足，舉衣鉢，俱詣佛所，稽首佛足，退坐一面。尊者勒叉那問尊者大目揵連：「我今晨朝與汝共出耆闍崛山乞食，汝於一處欣然微笑，我卽問汝微笑因緣，汝答我言『所問非時』，今復問汝何因何緣欣然微笑？」
<p/>尊者大目 *揵連語尊者勒叉那：「我路中見一眾生，身如樓閣，啼哭號呼，憂悲苦痛，乘虛而行<note n="s19.33"/>。我見是已，作是思惟：如是眾生受<note n="s19.34"/>如此身，而有如是憂悲大苦，故發微笑。」
<p/>爾時，世尊告諸比丘：「善哉！善哉！我聲聞中，住<note n="s19.35"/>實眼、實智<note n="s19.36"/>、實義、實法，決定通達，見是眾生。我亦見此眾生，而不說者，恐人不信。所以者何？如來所說，有不信者，是愚癡人長夜受苦。」
<p/>佛告諸比丘：「過去世時，彼大身眾生在此王舍城，為屠兒，以屠牛因緣故，於百千歲墮地獄中，從地獄出，有屠牛餘罪，得如是身，常受如是憂悲惱苦<note n="s19.37"/>。如是，諸比丘！如尊者大目 *揵連所見不異，汝等受持！」
<p/>佛說此經已，諸比丘聞佛所說，歡喜奉行！
<sid n="508"/><note n="s19.38"/>
<p/>如是我聞：
<p/>一時，佛住王舍城迦蘭陀竹園。爾時，尊者大目 *揵連與尊者勒叉那在耆闍崛山。
<p/>尊者勒叉那於晨朝時詣尊者大目 *揵連所，語尊者大目 *揵連：共出耆闍崛山，入王舍城乞食。尊者大目 *揵連默然而許，卽共出耆闍崛山，入王舍城乞食。
<p/>行至一處，尊者大目 *揵連心有所念，欣然微笑，尊者勒叉那見尊者大目 *揵連微笑，即問言：「尊者！若佛及佛聲聞弟子欣然微笑，非無因緣，尊者今日何因何緣而發微笑？」
<p/>尊者大目 *揵連言：「所問非時，且乞食，還於世尊前，當問是事，是應時問。」
<p/>尊者大目 *揵連與尊者勒叉那共入城乞食，食已還，洗足，舉衣鉢，俱詣佛所，稽首佛足，退坐一面。尊者勒叉那問尊者大目 *揵連：「我今晨朝與汝共入王舍城乞食，汝於一處欣然微笑，我卽問汝何因緣笑？汝答我言『所問非時』，我今問汝何因何緣欣然微笑？」
<p/>尊者大目 *揵連與尊者勒叉那：「我於路中見一眾生，筋骨相連，舉身不淨，臭身穢可厭，烏、鵄、鵰、鷲、野干、餓狗隨而擭食，或從脇肋探其內藏而取食之，極大苦痛，蹄哭號呼。我見是已，心卽念言：如是眾生得如是身，而受如是不饒益苦。」
<p/>爾時，世尊告諸比丘：「善哉！比丘！我聲聞中住實眼、實智、實義、實法，決定通達，見如是眾生。我亦見是眾生，而不說者，恐不信故。所以者何？如來所說，有不信者，是愚癡人長夜當受不饒益苦。諸比丘！是眾生者，過去世時，於此王舍城為<note n="s19.39"/>屠牛弟子，緣屠牛罪故，已百千歲墮地獄中受無量苦，彼屠牛惡行餘罪緣故，今得此身，續受如是不饒益苦。諸比丘！如大目揵連所見真實不異，汝等受持！」
<p/>佛說此經已，諸比丘聞佛所說，歡喜奉行！
<sid n="509"/><note n="s19.40"/>
<p/>如是我聞：
<p/>一時佛住王舍城迦陀竹園，尊者大目 *揵連與尊者勒叉那在耆闍崛山中。
<p/>尊者勒叉那於晨朝時諸尊者大目 *揵連所，語尊者大目揵連：共出耆闍崛山，入王舍城乞食。尊者大目揵連默然而許，即共出耆闍崛山，入王舍城乞食。
<p/>行至一處，尊者大目 *揵連心有所念，欣然微笑。尊者勒叉那見尊者大目 *揵連微笑，卽問言：「尊者！若佛及佛聲聞弟子欣然微笑，非無因緣，尊者今日何因何緣而發微笑？」
<p/>尊者大目 *揵連言：「所問非時，且乞食，還於世尊前，當問是事，是應時問。」
<p/>尊者大目 *揵連與尊者勒叉那共入城乞食已，還洗足，舉衣鉢，俱詣佛所，稽首佛足，退坐一面。尊者勒叉那問尊者大目 *揵連：「我今晨朝共入王舍城乞食，汝於一處欣然微笑，我卽問汝微笑因緣，汝答我言『所問非時』，我今問汝何因何緣欣然微笑？」
<p/>尊者大目揵連語勒叉那：「我於路中見一大眾生，舉身無皮，純一肉段，乘空而行，烏、鵄、鵰、鷲、野干、餓狗隨而擭食，或從脇肋探其內藏而取食之，苦痛切迫，啼哭號呼。我𣈳思惟：如是眾生得如是身，乃受如是不饒益苦。」
<p/>佛告諸比丘：「善哉！比丘！我聲聞中，住實眼、實智、實義、實法，決定通達，見是眾生。我亦見是眾生，而不說者，恐不信故。所以者何？如來所說，有不信者，是愚癡人長夜當受不饒益苦。諸比丘！是眾生者，過去世時，於此王舍城為屠羊者，緣斯罪故，已百千歲墮地獄中受無量苦，今得此身，餘罪緣故，續受斯苦。諸比丘！如大目揵連所見，真實無異，汝等受持！」
<p/>佛說此經已，諸比丘聞佛所說，歡喜奉行！
<sid n="510"/><note n="s19.41"/>
<p/>如是我聞：
<p/>一時，佛住王舍城，……乃至尊者大目 *揵連於路中見一大身眾生，舉體無皮，形如脯腊，乘虛而行……乃至佛告諸比丘：「此眾生者，過去世時，於此王舍城為屠羊弟子，屠羊罪故，已百千歲墮地獄中受無量苦，今得此身，續受斯罪，諸比丘！如大目 *揵連所見，真實無異，當受持之！」
<p/>佛說此經已，諸比丘聞佛所說，歡喜奉行！
<sid n="511"/><note n="s19.42"/>
<p/>如是我聞：
<p/>一時，佛住王舍城，……乃至路中見一大身眾生，舉體無皮，形如肉段，乘虛而行，……乃至佛告諸比丘：「此眾生者，過去世時，於此王舍城自墮其胎，緣斯罪故，墮地獄中已百千歲，受無量苦，以餘罪故，今得此身，續受斯苦。諸比丘！如大目*揵連所見，真實無異，當受持之！」
<p/>佛說此經已，諸比丘聞佛所說，歡喜奉行！
<sid n="512"/><note n="s19.43"/>
<p/>如是我聞：
<p/>一時，佛住王舍城，……乃至尊者大目 *揵連於路中見一大身<note n="s19.44"/>眾生，舉體生毛，毛如大針，針皆火然，還燒其體，痛徹骨髓，……乃至佛告諸比丘：「此眾生者，過去世時，於此王舍城為調象士，緣斯罪故，已百千歲墮地獄中受無量苦，地獄餘罪，今得此身，續受斯苦，諸比丘！如大目 *揵連所見，真實不異，當受持之！」
<p/>佛說此經已，諸比丘聞佛所說，歡喜奉行！
<p/>如調象士，如是調馬士、調牛士、好讒<note n="s19.45"/>人者，及諸種種苦切人者亦復如是。
<sid n="513"/><note n="s19.46"/>
<p/>如是我聞：
<p/>一時，佛住王舍城，……乃至尊者大目 *揵連於路中見一大身眾生，舉體生毛，毛利如刀，其毛火然，還割其體，痛徹骨髓，……乃至佛告諸比丘：「此眾生者，過去世時，於此王舍城好樂戰諍，刀劍傷人，已百千歲墮地獄中受無量苦，地獄餘罪，今得此身，續受斯苦，諸比丘！如大<note n="s19.47"/>目 *揵連所見，真實不異，當受持之！」
<p/>佛說此經已，諸比丘聞佛所說，歡喜奉行！
<sid n="514"/><note n="s19.48"/>
<p/>如是我聞：
<p/>一時，佛住王舍城，……乃至尊者大目 *揵連於路中見一大身眾生，遍身生毛，其毛似箭，皆悉火然，還燒其身，痛徹骨髓，……乃至佛告諸比丘：「此眾生者，過去世時，於此王舍城曾為獵獅，射諸禽獸，緣斯罪故，已百千歲墮地獄中受無量苦，地獄餘罪，今得此身，續受斯苦，諸比丘！如大目 *揵連所見，真實不異，當受持之！」
<p/>佛說此經已，諸比丘聞佛所說，歡喜奉行！
<sid n="515"/><note n="s19.49"/>
<p/>如是我聞：
<p/>一時，佛住王舍城，……乃至「我於路中見一大身眾生，擧體生毛，毛如䂎[金*矛]<note n="s19.50"/>，毛悉火然，還燒其身，痛徹骨髓，……。」乃至佛告諸比丘：「此眾生者，過去世時，於此王舍城為屠猪人，䂎殺群猪，緣斯罪故，已百千歲墮地獄中受無量苦，地獄餘罪，今得此身，續受斯苦。諸比丘！如大目 *揵連所見，真實不異，當受持之！」
<p/>佛說此經已，諸比丘聞佛所說，歡喜奉行！
<sid n="516"/><note n="s19.51"/>
<p/>如是我聞：
<p/>一時，佛住王舍城，……乃至「我於路中見一大身無頭眾生，兩邊生目，胸前生口，身常流血，諸蟲唼<note n="s19.52"/>食，痛徹骨髓，……。」乃至佛告諸比丘：「此眾生者，過去世時，於此王舍城好斷人頭，緣斯罪故，已百千歲墮地獄中受無量苦，今得此身，續受斯苦。諸比丘！如大目 *揵連所見，真實不異，當受持之！」
<p/>佛說此經已，諸比丘聞佛所說，歡喜奉行！
<p/>如斷人頭，捉頭亦<note n="s19.53"/>如是。
<sid n="517"/><note n="s19.54"/>
<p/>如是我聞：
<p/>一時，佛住王舍城，……乃至「我於路中見一眾生，陰卵如瓮<note n="s19.55"/>，坐則踞上，行則肩擔，……。」乃至佛告諸比丘：「此眾生者，過去世時，於王舍城作鍛銅師，偽器欺人，緣斯罪故，已地獄中受無量苦，地獄餘罪，今得此身，續受斯苦。諸比丘！如大目 *揵連所見，真實不異，當受持之！」
<p/>佛說此經已，諸比丘聞佛所說，歡喜奉行！
<p/>如鍛銅師，如是斗秤欺人、村主、市監亦復如是。
<sid n="518"/><note n="s19.56"/>
<p/>如是我聞：
<p/>一時，佛住王舍城，……乃至路中見一眾生，以銅鐵羅網自纏其身，火常熾然，還燒其體，痛徹骨髓，乘虛而行，……佛告諸比丘：「此眾生者，過去世時，於此王舍城為捕魚師，緣斯罪故，已地獄中受無量苦，地獄餘罪，今受此身，續受斯苦。諸比丘！如大目 *揵連所見，真實不異<note n="s19.57"/>，當受持之！」
<p/>佛說此經已，諸比丘聞佛所說，歡喜奉行！
<p/>如捕魚師，捕鳥、網鐧亦復如是<note n="s19.58"/>。
<sid n="519"/><note n="s19.59"/>
<p/>如是我聞：
<p/>一時，佛住王舍城，……乃至路中見一眾生，頂有鐵磨，盛火熾然，轉磨其頂，乘虛而行，受無量苦，……乃至佛告諸比丘：「此眾生者，過去世時，於此王舍城為卜占女人，轉式<note n="s19.60"/>卜占，欺妄惑人，以求財物，緣斯罪故，已地獄中受無量苦，地獄餘罪，今得此身，續受斯苦。諸比丘！如大目 *揵連所見，真實不異，當受持之！」
<p/>佛說此經已，諸比丘聞佛所說，歡喜奉行！
<sid n="520"/><note n="s19.61"/>
<p/>如是我聞：
<p/>一時，佛住王舍城<note n="s19.62"/>，……乃至路中見一眾生，其身獨轉，猶若旋風，乘虛而行，……乃至佛告諸比丘：「此眾生者，過去世時，於此王舍城為卜占師，誤惑多人，以求財物，緣斯罪故，已地獄中受無量苦，地獄餘罪，今得此身，續受斯苦。諸比丘！如大目 *揵連所見，真實不異，當受持之！」
<p/>佛說此經已，諸比丘聞佛所說，歡喜奉行！
<sid n="521"/><note n="s19.63"/>
<p/>如是我聞：
<p/>一時，佛住王舍城，……乃至路中見一眾生，傴身藏行，狀如恐怖，擧體被服，悉皆火然，還燒其身，乘虛而行，……佛告諸比丘：「此眾生者，過去世時，於此王舍城好行他婬，緣斯罪故，已地獄中受無量苦，地獄餘罪，今得此身，續受斯苦。諸比丘！如大目 *揵連所見，真實不異，當受持之！」
<p/>佛說此經已，諸比丘聞佛所說，歡喜奉行！
<sid n="522"/><note n="s19.64"/>
<p/>如是我聞：
<p/>一時，佛住波羅㮈<note n="s19.65"/>國<note n="s19.66"/>仙人住處鹿野苑中。時，尊者大目 *揵連、尊者勒叉那比丘晨朝共入波羅 *㮈城乞食。於路中，尊者大目 *揵連思惟顧念，欣然微笑。
<p/>時，尊者勒叉那白尊者大目 *揵連言：「世尊及世尊弟子欣然微笑，必有因緣，何緣尊者今日欣然微笑？」
<p/>尊者大目 *揵連語尊者勒叉那：「此非時問，且乞食，還詣世尊前，當問此事。」
<p/>時，俱入城乞食，還洗足，擧衣鉢，俱詣世尊，稽首禮足，退坐一面。時，尊者勒叉那問尊者大目 *揵連：「晨朝路中何因何緣欣然微笑？」
<p/>尊者大目 *揵連語尊者勒叉那：「我於路中見一大身眾生，擧體膿壞，臭穢不淨，乘虛而行，烏、鵄、鵰、鷲、野干、餓狗隨逐擭食，啼哭號呼。我念眾生得如是身，受如是苦，一何痛哉！」
<p/>佛告諸比丘：「我亦見此眾生，而不說者，恐不信故。所以者何？如來所說，有不信者，是愚癡人長夜受苦。此眾生者，過去世時，於此波羅  *㮈城為女人賣色自活。時，有比丘於迦葉佛所出家，彼女人以不清淨心請彼比丘，比丘直心受請，不解其意，女人瞋恚，以不淨水灑比丘身，緣斯罪故，已地獄中受無量苦，地獄餘罪，今得此身，續受斯苦。諸比丘！如大目 *揵連所見，真實不異，當受持之！」
<p/>佛說是經已，諸比丘聞佛所說，歡喜奉行！
<sid n="523"/><note n="s19.67"/>
<p/>如是我聞：
<p/>一時，佛住波羅 *㮈國仙人住處鹿野苑中，……乃至「我於路中見一大身眾生，𨦪體火然，乘虛而行，啼哭號呼，受諸苦痛，……。」乃至佛告諸比丘：「此眾生者，過去世時，於此波羅㮈城為自在王<note n="s19.68"/>第一夫人，與王共宿，起瞋恚心，以然燈油灑王身上，緣斯罪故，已地獄中受無量苦，地獄餘罪，今得此身，續受斯苦。諸比丘！如大目 *揵連所見，真實不異，當受持之！」
<p/>佛說此經已，諸比丘聞佛所說，歡喜奉行！
<sid n="524"/><note n="s19.69"/>
<p/>如是我聞：
<p/>一時，佛住波羅 *㮈國仙人住處鹿野苑中，……乃至尊者大目 *揵連言：「我於路中見一眾生，擧體糞穢，以塗其身，亦食糞穢，乘虛而行，臭穢苦惱，啼哭號呼，……。」乃至佛告諸比丘：「此眾生者，過去世時，於此波羅  *㮈城為自在王師婆羅門，以憎嫉心，請迦葉佛<note n="s19.70"/>聲聞僧，以糞著飯下，試惱眾僧，緣斯罪故，已地獄中受無量苦，地獄餘罪，今得此身，續受斯苦。諸比丘！如大目 *揵連所見，真實不異，當受持之！」
<p/>佛說此經已，諸比丘聞佛所說，歡喜奉行！
<sid n="525"/><note n="s19.71"/>
<p/>如是我聞：
<p/>一時，佛住舍衛國祇樹給孤獨園，……乃至尊者大目 *揵連言：「我於路中見一大身眾生，頭上有大銅鑊，熾然滿中，群<note n="s19.72"/>銅流灌身體，乘虛而行，啼哭號呼，……。」乃至佛告諸比丘：「此眾生者，過去世時，於此舍衛國迦葉佛所出家，為知事比丘，有檀越送油應付諸比丘。時，有眾多客比丘，知事比丘不時分油待客，比丘去然後乃分，緣斯罪故，已地獄中受無量苦，地獄餘罪，今得此身，續受斯苦。諸比丘！如大目 *揵連所見，真實不異。」
<p/>佛說此經已，諸比丘聞佛所說，歡喜奉行！
<sid n="526"/><note n="s19.73"/>
<p/>如是我聞：
<p/>一時，佛住舍衛國祇樹給孤獨園，……乃至尊者大目 *揵連言：「我於路中見一大身眾生，有熾熱鐵丸從身出入，乘虛而行，苦痛切迫，啼哭號呼，……。」乃至佛告諸比丘：「此眾生者，過去世時，於此舍衛國迦葉佛法中出家作沙彌，次守眾僧果園，盜取七果，持奉和上<note n="s19.74"/>，緣斯罪故，已地獄中受無量苦，地獄餘罪，今得此身，續受斯苦。諸比丘！如大目 *揵連所見，真實不異，當受持之！」
<p/>佛說此經已，諸比丘聞佛所說，歡喜奉行！
<sid n="527"/><note n="s19.75"/>
<p/>如是我聞：
<p/>一時，佛住舍衛國，……乃至尊者大目 *揵連言：「我於路中見一大身眾生，其舌廣長，見有利釿<note n="s19.76"/>，炎火熾然，以釿<note n="s19.77"/>其舌，乘虛而行，啼哭號呼，……。」乃至佛告諸比丘：「此眾生者，過去世時，於此舍衛國迦葉佛法中出家作沙彌，以斧斫<note n="s19.78"/>石蜜，供養眾僧，著斧刃者，盜取食之，緣斯罪故，入地獄中受無量苦，地獄餘罪，今得此身，續受斯苦。諸比丘！如大目 *揵連所見，真實不異，當受持之
<p/>！」
<p/>佛說此經已，諸比丘聞佛所說，歡喜奉行！
<sid n="528"/><note n="s19.79"/>
<p/>如是我聞：
<p/>一時，佛住舍衛國，……乃至尊者大目 *揵連言：「我於路中見是大身眾生，有雙鐵輪在兩脇下，熾然旋轉，還燒其身，乘虛而行，啼哭號呼，……。」乃至佛告諸比丘：「此眾生者，過去世時，於此舍衛國迦葉佛法中出家作沙彌，持石蜜餅<note n="s19.80"/>供養眾<note n="s19.81"/>僧，盜取二 *餅著於腋<note n="s19.82"/>下，緣斯罪故，已地獄中受無量苦，地獄餘罪，今得此身，續受斯苦。諸比丘！如大目 *揵連所見，真實不異，當受持之！」
<p/>佛說此經已，諸比丘聞佛所說，歡喜奉行！
<sid n="529"/><note n="s19.83"/>
<p/>如是我聞：
<p/>一時，佛住舍衛國，……乃至尊者大目 *揵連言：「我於路中見一大身眾生，以熾然鐵鍱<note n="s19.84"/>以纏其身，衣被床臥悉皆熱鐵，炎火熾然，食熱鐵丸，乘虛而行，啼哭號呼，……。」乃至佛告諸比丘：「此眾生者，過去世時，於此舍衛國迦葉佛法中出家作比丘，為眾僧乞衣食，供僧之餘，輒自受用，緣斯罪故，已地獄中受無量苦，地獄餘罪，今得此身，續受斯苦。諸比丘！如大目 *揵連所見，真實不異，當受持之！」
<p/>佛說此經已，諸比丘聞佛所說，歡喜奉行！
<p/>如比丘，如是比丘尼<note n="s19.85"/>、式叉摩那<note n="s19.86"/>、沙彌<note n="s19.87"/>、沙彌尼<note n="s19.88"/>、優婆塞<note n="s19.89"/>、優婆夷<note n="s19.90"/>亦復如是。
<sid n="530"/><note n="s19.91"/>
<p/>如是我聞：
<p/>一時，佛住舍衛國，……乃至尊者大目 *揵連言：「我於路中見一大身眾生，熾然鐵車而駕其頸，拔其頸筋，及連四爮筋以勒<note n="s19.92"/>其頸，行熱鐵地，乘虛而行，啼哭號呼，……。」乃至佛告諸比丘：「此眾生者，過去世時，於此舍衛國駕乘牛車以自生活，緣斯罪故，於地獄中受無量苦，地獄餘罪，今得此身，續受斯苦。諸比丘！如大目 *揵連所見，真實不異，當受持之！」
<p/>佛說此經已，諸比丘聞佛所說，歡喜奉行！
<sid n="531"/><note n="s19.93"/>
<p/>如是我聞：
<p/>一時，佛住舍衛國，……乃至尊者大目 *揵連言：「我於路中見一大身眾生，其舌長廣，熾然鐵釘以釘其舌，乘虛而行，啼哭號呼，……。」乃至佛告諸比丘：「此眾生者，過去世時，於此舍衛國迦葉佛法中出家作比丘，為摩摩帝<note n="s19.94"/>，呵責諸比丘言：『諸長老！汝等可去此處，儉薄不能相供，各隨意去，求豐樂處，饒衣食所，衣、食、床臥、應病湯藥，可得不乏。』先住比丘悉皆捨去，客僧聞之亦復不來，緣斯罪故，已地獄中受無量苦，地獄餘罪，今得此身，續受斯苦。諸比丘！如大目 *揵連所見，真實不異，當受持之！」
<p/>佛說此經已，諸比丘聞佛所說，歡喜奉行！
<sid n="532"/><note n="s19.95"/>
<p/>如是我聞：
<p/>一時，佛住舍衛國，……乃至尊者大目 *揵連言：「我於路中見一大身眾生──比丘之像，皆著鐵 *鍱以為衣服，; 擧體火然，亦以鐵鉢盛熱鐵丸而食之，……。」乃至佛告諸比丘：「此眾生者，過去世時，於此舍衛國迦葉佛法中出家作比丘，作摩摩帝，惡口形名諸比丘<note n="s19.96"/>，或言此是惡禿，此惡風法，此惡衣服，以彼惡口故，先住者去，未來不來，緣斯罪故，已地獄中受無量苦，地獄餘罪，今得此身，續受斯苦。諸比丘！如大目 *揵連所見，真實不異，當受持之！」
<p/>佛說此經已，諸比丘聞佛所說，歡喜奉行！
<sid n="533"/><note n="s19.97"/>
<p/>如是我聞：
<p/>一時，佛住舍衛國……乃至佛告諸比丘：「此眾生者，過去世時，於此舍衛國迦葉佛法中出家作比丘，好起諍訟，鬪亂眾僧，作諸口舌，令不和合，先住比丘厭惡捨去，未來者不來，緣斯罪故，已地獄中受無量苦，地獄餘罪，今得此身續受斯苦。諸比丘！如大目 *揵連所見，真實不異，當受持之！」
<p/>佛說此經已，諸比丘聞佛所說，歡喜奉行！
<sid n="534"/><note n="s19.98"/>
<p/>如是我聞：
<p/>一時，佛住舍衛國祇樹給孤獨園。爾時，尊者阿那律<note n="s19.99"/>住松林<note n="s19.100"/>精舍<note n="s19.101"/>。時，尊者大目 *揵連住跋祇<note n="s19.102"/>聚落失收摩羅山<note n="s19.103"/>恐怖稠林<note n="s19.104"/>禽獸之處。
<p/>時，尊者阿那律獨一靜處，禪思思惟，作是念：有一乘道，淨眾生，離憂、悲、惱苦<note n="s19.105"/>，得真如法，所謂四念處。何等為四？身身觀念處，受、心、法法觀念處。若於四念處遠離者，於賢聖法遠離；於賢聖法遠離者，於聖道遠離；聖道遠離者，於甘露<note n="s19.106"/>法遠離；甘露法遠離者，則不能脫生、老、病、死、憂、悲、惱苦。若於四念處信樂者，於聖法信樂；聖法信樂者，於聖道信樂；聖道信樂者，於甘露法信樂；甘露法信樂者，得脫生、老、病、死、憂、悲、惱苦。
<p/>爾時，尊者大目揵連知尊者阿那律心之所念，如力士屈伸臂頃，以神通力於跋祇聚落失收摩羅山恐怖稠林禽獸之處沒，至舍衛城松 *林精舍尊者阿那律前現，語阿那律言：「汝獨一靜處，禪思思惟，作是念：有一乘道，令眾生清淨，離生、老、病、死、憂、悲、惱苦，得真如法，所謂四念處。何等為四？身身觀念處，受、心、法法觀念處。若於四念處不樂者，於賢聖法不樂；聖法不樂者，於聖道不樂；不樂聖道者，於甘露法亦不樂；不樂甘露法者，則不能脫生、老、病、死、憂、悲、惱苦。若於四念處信樂者，樂賢聖法；樂賢聖法者，樂於聖道；樂聖道者，得甘露法；得甘露法者，得脫生、老、病、死、憂、悲、惱苦耶？」
<p/>尊者阿那律語尊者大目揵連言：「如是，如是。尊者！」
<p/>大目 *揵連語尊者阿那律言：「云何名為樂四念處？」
<p/>「尊者大目 *揵連！若比丘身身觀念處，心緣身正念住調伏<note n="s19.107"/>、止息、寂靜，一心增進；如是，受、心、法念處，正念調伏、止息、寂靜，一心增進。尊者大目*揵連！是名比丘樂四念處。」
<p/> 時，尊者大目 *揵連; 卽如其像三昧正受，從舍衛國松 *林精舍沒<note n="s19.108"/>，還至跋祇聚落失收摩羅山恐怖稠林禽獸之處。
<sid n="535"/><note n="s19.109"/>
<p/>如是我聞：
<p/>一時，佛住舍衛國祇樹給孤獨園，……乃至尊者大目 *揵連問尊者阿那律：「云何名為四念處修習多修習？」
<p/>尊者阿那律語尊者大目 *揵連言：「若比丘於內身起厭離想，於內身起不厭離想、厭離不厭離俱捨想，正念正知。如內身，如是外身、內外身，內受、外受、內外受，內心、外心、內外心，內法、外法、內外法，作厭離想、不厭離想、厭離不厭離俱捨想，住正念正知。如是，尊者大目 *揵連！是名四念處修習多修習。」
<p/>時，尊者大目 *揵連卽入三昧，從舍衛國松 *林精舍入三昧神通力，如力士屈伸臂頃，還到跋祇聚落失收摩羅山恐怖稠林禽獸住處。
<p/>雜阿含經卷第十九
<note n="s20.1"/>
<sid n="536"/><note n="s20.2"/>
<p/>如是我聞：
<p/>一時，佛住舍衛國祇樹給孤獨園。爾時，尊者大目揵<note n="s20.3"/>連、尊者阿那律住舍衛國手成浴池側<note n="s20.4"/>。
<p/>尊者舍利弗<note n="s20.5"/>詣尊者阿<note n="s20.6"/>那律所，共相問訊慰勞已，於一面坐。尊者舍利弗語尊者阿那律言：「奇哉！阿那律！有大德神力，於何功德修習多修習而能致<note n="s20.7"/>此？」
<p/>尊者阿那律語尊者舍利弗言：「於四念處<note n="s20.8"/>修習多修習，成此大德神力。何等為四念處？內身身觀念處，精勤方便，正念正知，調伏世間貪憂；如是外身、內外身，內受、外受、內外受，內心、外心、內外心，內法、外法、內外法觀念處，精勤方便，正念正知，知<note n="s20.9"/>是調伏世間貪憂。尊者舍利弗！是名四念處修習多修習，成此大德神力。
<p/>「尊者舍利弗！我於四念處善修習故，於小千世界少作方便，能遍觀察，如明目士夫於樓觀上，觀下平地種<note n="s20.10"/>種之物；我少作方便，觀察小千世界亦復如是。如是我於四念處修習多修習，成此大德神力。」
<p/>時，二正士共論議已，各從座起而去。
<sid n="537"/><note n="s20.11"/>
<p/>如是我聞：
<p/>一時，佛住舍衛國祇樹給孤獨園，尊者舍利弗、尊者大目 *揵連、尊者阿難、尊者阿那律住舍衛國<note n="s20.12"/>。
<p/>爾時，尊者大目 *揵連詣尊者阿那律所，共相問訊慰勞已，於一面坐。時，尊者大目 *揵連問尊者阿那律：「於何功德修習多修習，成此大德神力<note n="s20.13"/>？」
<p/>尊者阿那律語尊者大目 *揵連：「我於四念處修習多修習，成此大德神力。何等為四？內身身觀繫心住，精勤方便，正念正知，除世間貪憂，外身、內外身，內受、外受、內外受，內心、外心、內外心，內法、外法、內外法觀繫心住，精進方便，除世間貪憂，是名四念處修習多修習，成此大德神力。於千須彌山以少方便悉能觀察，如明目士夫登高山頂，觀下千多羅樹林；如是我於四念處修習多修習，成此大德神力，以少方便見千須彌山。如是，尊者大目 *揵連！我於四念處修習多修習，成此大德神力。」
<p/>時二正士共論議已，各從座起而去。
<sid n="538"/><note n="s20.14"/>
<p/>如是我聞：
<p/>一時，佛住舍衛國祇樹給孤獨園，尊者舍利弗、尊者大目 *揵連、尊者阿難、尊者阿那律住舍衛國手成浴<note n="s20.15"/>池側。
<p/>爾時，尊者阿難往尊者阿那律所，共相問訊慰勞已，於一面坐。尊者阿難問尊者阿那律：「於何功德修習多修習，成就如是大德大力大神通？」
<p/>尊者阿那律語尊者阿難：「我於四念處修習多修習，成此大德大力。何等為四？內身身觀念處繫心住，精勤方便，正念正知，除世間貪憂；如是外身、內外身，內受、外受、內外受，內心、外心、內外心，內法、外法、內外法觀念處繫心住，精勤方便，除世間貪憂。如是，尊者阿難！我於此四念處修習多修習，少方便，以淨天眼過天<note n="s20.16"/>、人眼，見諸眾生，死時、生時，好色、惡色，上色、下色，善趣、惡趣，隨業受生，皆如實見。此諸眾生身惡行，口、意惡行，誹謗賢聖，邪見因緣，身壞命終，生地獄中；如是眾生，身善行，口、意善行，不謗賢聖，正見成就，以是因緣，身壞命終，得生天上。
<p/>「譬如明目士夫住四衢道，見諸人民若來、若去、若坐、若臥，我亦如是，於四念處修習多修習，成此大德大力神通，見諸眾生，死時、生時，善趣、惡趣，如是眾生身惡行，口、意惡行，誹謗賢聖，邪見因緣，生地獄中；如是眾生身善行，口、意善行，不謗賢聖，正見因緣，身壞命終，得生天上。如是，尊者阿難！我於四念處修習多修習，成此大德大力神通。」
<p/>時，二正士共論議已，各從座起而去。
<sid n="539"/><note n="s20.17"/>
<p/>如是我聞：
<p/>一時，佛住舍衛國祇樹給孤獨園。爾時，尊者阿那律在舍衛國松林<note n="s20.18"/>精舍<note n="s20.19"/>，身遭病苦。
<p/>時，有眾多比丘詣尊者阿那律所，問訊慰勞已，於一面住，語尊者阿那律言：「尊者阿那律！所患增損可安忍不？病勢漸損不轉增耶？」
<p/>尊者阿那律言：「我病不安，難可安忍，身諸苦痛，轉增無損。」;卽說三種譬，如上叉摩經<note n="s20.20"/>說。
<p/>「然我身已遭此苦痛，且當安忍，正念正知。」
<p/>諸比丘問尊者阿那律：「心住何所而能安忍如是大苦，正念正知？」
<p/>尊者阿那律語諸比丘言：「住四念處，我於所起身諸苦痛能自安忍，正念正知。何等為四念處？謂內身身觀念處，……乃至受、心、法法<note n="s20.21"/>觀念處，是名住於四念處，身諸苦痛能自安忍<note n="s20.22"/>，正念正知。」
<p/>時，諸正士共論議已，歡喜隨喜，各從座起而去。
<sid n="540"/><note n="s20.23"/>
<p/>如是我聞：
<p/>一時，佛住舍衛國祇樹給孤獨園。時，尊者阿那律在舍衛國松 *林精舍，病差未久。
<p/>時，有眾多比丘往詣阿那律所，問訊慰勞已，於一面坐，問尊者阿那律：「安隱樂住不？」
<p/>阿那律言：「安隱樂住，身諸苦痛漸已休息。」
<p/>諸比丘問尊者阿那律：「住何所住身諸苦痛漸<note n="s20.24"/>得安隱？」
<p/>尊者阿那律言：「住四念處，身諸苦痛漸得安隱。何等為四？謂內身身觀念處，……乃至法法觀念處，是名四念處。住此四念處故，身諸苦痛漸得休息。」
<p/>時，諸正士共論議已，歡喜隨喜，各從座起而去。
<sid n="541"/><note n="s20.25"/>
<p/>如是我聞：
<p/>一時，佛住舍衛國祇樹給孤獨園。時，尊者阿那律在舍衛國松 *林精舍。
<p/>時，有眾多比丘詣尊者阿那律所，共相問訊慰勞已，於一面坐，問尊者阿那律：「若比丘在於學地<note n="s20.26"/>，上求安隱涅槃住，聖弟子云何修習多修習，於此法、律得盡諸漏，無漏心解脫、慧解脫，現法自知作證：我生已盡，梵行已立，所作已作，自知不受後有？」
<p/>尊者阿那律語諸比丘言：「若比丘在於學地，上求<note n="s20.27"/>安隱涅槃心住，聖弟子云何修習多修習，於此法、律得盡諸漏，無漏心解脫、慧解脫，現法自知作證：我生已盡，梵行已立，所作已作，自知不受後有者？當住四念處！何等為四？謂內身身觀念處，……乃至法法觀念處。如是四念處修習多修習，於此法、律得盡諸漏，無漏心解脫、慧解脫，現法自知作證：我生已盡，梵行已立，所作已作，自知不受後有。」
<p/>時，諸比丘共聞尊者阿那律所說，歡喜隨喜，各從座起而去。
<sid n="542"/><note n="s20.28"/>
<p/>如是我聞：
<p/>一時，佛住舍衛國祇樹給孤獨園。時，尊者阿那律在舍衛國松 *林精舍住。
<p/>時，有眾多比丘詣尊者阿那律所，與尊者阿那律共相問訊慰勞已，於一面坐，語尊者阿那律言：「若阿羅漢比丘諸漏已盡，所作已作，捨離重擔，離諸有結，正智心善解脫，亦修四念處耶？」
<p/>尊者阿那律語比丘言：「若比丘諸漏已盡，所作已作，捨離重擔，離諸有結<note n="s20.29"/>，正智心善解脫，彼亦修四念處也。所以者何？不得者得，不證者證，為現法樂住故。所以者何？我亦離諸有漏，得阿羅漢，所作<note n="s20.30"/>已作，心善解脫，亦修四念處故；不得者得，不到者到，不證者證，乃至現法安樂住。」
<p/>時，諸正士共論議已，歡喜隨喜，各從座起而去。
<sid n="543"/><note n="s20.31"/>
<p/>如是我聞：
<p/>一時，佛住舍衛國祇樹給孤獨園。時，尊者阿那律在舍衛國松 *林精舍。
<p/>時，有眾多外道出家詣尊者阿那律所，共相問訊慰勞已，於一面坐，語尊者阿那律：「尊者何故於沙門瞿曇法中出家？」
<p/>尊者阿那律言：「為修習故。」
<p/>復問：「何所修習？」
<p/>答言：「謂修諸根、修諸力、修諸覺分、修諸<note n="s20.32"/>念處<note n="s20.33"/>，汝欲聞何等修？」
<p/>復問：「根、力、覺分，我不知其名字，況復問義，然我欲聞念處。」
<p/>尊者阿那律言：「諦聽！善思！當為汝說。若比丘內身身觀念處，……乃至法法觀念處。」
<p/>時，眾多<note n="s20.34"/>外道出家聞尊者阿那律所說，歡喜隨喜，各從座起而去。
<sid n="544"/><note n="s20.35"/>
<p/>如是我聞：
<p/>一時，佛住舍衛國祇樹給孤獨園。爾時，尊者阿那律在舍衛國住松林精舍。
<p/>時，尊者阿那律語諸比丘：「譬如大樹，生而順下，隨浚<note n="s20.36"/>隨輸，若伐其根，樹必當倒，隨所而順下。是比丘修四念處，長夜順趣 *浚輸，向於遠離；順趣 *浚輸，向於出要<note n="s20.37"/>；順趣 *浚輸，向於涅槃。」
<p/>尊者阿那律說此經已，諸比丘聞其所說，歡喜奉行！
<sid n="545"/><note n="s20.38"/>
<p/>如是我聞：
<p/>一時，佛住舍衛國祇樹給孤獨園。爾時，尊者摩訶迦旃延<note n="s20.39"/>在跋蘭那聚落<note n="s20.40"/>烏泥池側<note n="s20.41"/>。
<p/>時，有執澡<note n="s20.42"/>罐<note n="s20.43"/>杖梵志<note n="s20.44"/>詣摩訶迦旃延所，共相問訊慰勞已，於一面坐，問摩訶迦旃延言：「何因何緣王、王共諍，婆羅門居士、婆羅門居士<note n="s20.45"/>共諍？」
<p/>摩訶迦旃延答梵志言：「貪欲繫著因緣故，王、王共諍，婆羅門居士、婆羅門居士共諍。」
<p/>梵志復問：「何因何緣出家、出家而復共諍？」
<p/>摩訶迦旃延答言：「以見欲繫著故，出家、出家而復共諍。」
<p/>梵志復問：「摩訶迦旃延！頗有能離貪欲繫著及離此見欲繫著不？」
<p/>尊者摩訶迦旃延答言：「梵志！有，我大師如來、應、等正覺、明行足、善逝、世間解、無上士、調御丈夫、天人師、佛、世尊能離此貪欲繫著及見欲繫著。」
<p/>梵志復問：「佛、世尊今在何所？」
<p/>答言：「佛、世尊今在婆羅耆人中，拘薩羅國舍衛城祇樹給孤獨園。」
<p/>爾時，梵志從座起，整衣服，偏袒右肩，右膝著地，向佛所住處合掌讚歎：「南無<note n="s20.46"/>南無佛、世尊、如來、應供<note n="s20.47"/>、等正覺，能離欲貪諸繫著，悉能遠離貪欲縛及諸見欲，淨根本。」
<p/>時，持 *澡 *罐杖梵志聞尊者摩訶迦旃延所說，歡喜隨喜，從座起去。
<sid n="546"/><note n="s20.48"/>
<p/>如是我聞：
<p/>一時，佛住舍衛國祇樹給孤獨園，尊者摩訶迦旃延在婆羅那烏泥池側<note n="s20.49"/>，與眾多比丘集於食堂，為持衣事。
<p/>時，有執杖梵志年耆根熟，詣食堂所，於一面拄<note n="s20.50"/>杖而住。須臾默然已，語諸比丘：「諸長老！汝等何故見老宿士不共語問訊，恭敬命坐？」
<p/>時，尊者摩訶迦旃延亦在眾中坐。時，尊者摩訶迦旃延語梵志言：「我法有宿老來，皆共語問訊，恭敬禮拜，命之令坐。」
<p/>梵志言：「我見此眾中無有老於我者，不恭敬禮拜、命坐，汝云何言：『我法見有宿老，恭敬禮拜，命其令坐。』？」
<p/>摩訶迦旃延言：「梵志！若有耆年八十、九十，髮白齒落，成就年少法者，此非宿士；雖復年少年二十五，色白髮黑，盛壯美滿，而彼成就耆年法者，為宿士數。」
<p/>梵志問言：「云何名為八十、九十，髮白齒落，而復成就年少之法；年二十五，膚白髮黑，盛壯美色，為宿士數？」
<p/>尊者摩訶迦旃延語梵志言：「有五欲功德。謂眼識色愛<note n="s20.51"/>、樂、念，耳識聲、鼻識香、舌識味、身識觸 *愛、樂、念。於此五欲功德不離貪、不離欲、不離愛、不離念、不離渴<note n="s20.52"/>。梵志！若如是者，雖復八十、九十，髮白齒落，是名成就年少之法。雖年二十五，膚白髮黑，盛壯美色，於五欲功德離貪、離欲、離愛、離念、離 *渴，若如是者，雖復年少年二十五，膚白髮黑，盛壯美色，成就老人法，為宿士數。」
<p/>爾時，梵志語尊者摩訶迦旃延：「如尊者所說義，我自省察，雖老則少；汝等雖少，成耆年法。世間多事，令便請還。」
<p/>尊者摩訶迦旃延言：「梵志！汝自知時。」
<p/>爾時，梵志聞尊者摩訶迦旃延所說，歡喜隨喜，還其本處。
<sid n="547"/><note n="s20.53"/>
<p/>如是我聞：
<p/>一時，佛住舍衛國祇樹給孤獨園，尊者摩訶迦旃延在稠<note n="s20.54"/>林中住。
<p/>時，摩偷羅<note n="s20.55"/>國王是西方王子，詣尊者摩訶迦旃延所，禮摩訶迦旃延足，退坐一面，問尊者摩訶迦旃延：「婆羅門自言：『我第一，他人卑劣；我白，餘人黑；婆羅門清淨，非非婆羅門；是婆羅門子從口生，婆羅門所化，是婆羅門所有。』尊者摩訶迦旃延！此義云何？」
<p/>尊者摩訶迦旃延語摩偷羅王言：「大王！此是世間言說耳。世間言說言：『婆羅門第一，餘人卑劣；婆羅門白，餘人黑；婆羅門清淨，非非婆羅門；是<note n="s20.56"/>婆羅門從婆羅門生，生從口生，婆羅門所化，是婆羅門所有。』大王當知：業真實者，是依業者。」
<p/>王語尊者摩訶迦旃延：「此則略說，我所不解，願重分別。」
<p/>尊者摩訶迦旃延言：「今當問汝，隨問答我。」𣈳問言：「大王！汝為婆羅門王，於自國土，諸婆羅門、剎利、居士、長者，此四種人悉皆召來，以財以力使其侍衛，先起後臥，及諸使令，悉如意不？」
<p/>答言：「如意。」
<p/>復問：「大王！剎利為王、居士為王、長者為王，於自國土所有四姓<note n="s20.57"/>悉皆召來，以財以力令其<note n="s20.58"/>侍衛，先起後臥，及諸使令，皆如意不？」
<p/>答言：「如意。」
<p/>復問：「大王！如是四姓悉皆平等，有何差別？當知，大王！四種姓者，皆悉平等，無有勝如差別之異。」
<p/>摩偷羅王白尊者摩訶迦旃延：「實爾，尊者！四姓皆等，無有種種勝如差別。」
<p/>「是故，大王！當知四姓，世間言說為差別耳<note n="s20.59"/>！……乃至依業，真實無差別也。復次，大王！此國土中有婆羅門，有偷盜者，當如之何？」
<p/>王白尊者摩訶迦旃延：「婆羅門中有偷盜者，或鞭、或縛，或驅出國，或罰其金，或截手足耳鼻，罪重則殺，及其盜者。然婆羅門，則名為賊。」
<p/>復問：「大王！若剎利、居士、長者中有偷盜者，當復如何？」
<p/>王白尊者摩訶迦旃延：「亦鞭、亦縛，亦驅出國，亦罰其金，亦復斷截手足耳鼻，罪重<note n="s20.60"/>則殺。」
<p/>「如是，大王！豈非四姓悉平等耶？為有種種差別異不？」
<p/>王白尊者摩訶迦旃延：「如是義者，實無種種勝如差別。」
<p/>尊者摩訶迦旃延復語王言：「當知，大王！四種姓者，世間言說言：『婆羅門第一，餘悉卑劣；婆羅門白，餘人悉黑；婆羅門清淨，非非婆羅門<note n="s20.61"/>。』當依業真實、業依耶？」
<p/>復問：「大王！婆羅門殺生、偷盜、邪婬、妄言、惡口、兩舌、綺語、貪、恚、邪見，作十不善業跡已，為生惡趣耶？善趣耶？於阿羅呵<note n="s20.62"/>所為何所<note n="s20.63"/>聞？」
<p/>王白尊者摩訶迦旃延：「婆羅門作十不善業跡，當墮惡趣，阿羅呵所，作如是聞。剎利、居士、長者亦如是說。」
<p/>復問：「大王！若婆羅門行十善業跡，離殺生，……乃至正見，當生何所？為善趣耶？為惡趣耶？於阿羅呵所，為何所聞？」
<p/>王白尊者摩訶迦旃延：「若婆羅門行十善業跡者，當生善趣，阿羅呵所，作如是、聞如是，剎利、居士、長者亦如是說。」
<p/>復問：「云何，大王！如是四姓，為平等不？為有種種勝如差別耶<note n="s20.64"/>？」
<p/>王白尊者摩訶迦旃延：「如是義者，則為平等，無有種種勝如差別。」
<p/>「是故，大王當知：四姓悉平等耳，無有種種勝如差別。世間言說故有：『婆羅門第一；婆羅門白，餘者<note n="s20.65"/>悉黑；婆羅門清淨，非非婆羅門；婆羅門生，生從口生
<p/>；婆羅門作，婆羅門化，婆羅門所有。』當知業真實、業依。」
<p/>王白尊者摩訶迦旃延：「實如所說，皆是世間言說，故有：『婆羅門勝，餘者卑劣；婆羅門白，餘者悉黑；婆羅門清淨，非非婆羅門；婆羅門生，生從口生；婆羅門化，婆羅門所有。』皆是業真實、依於業。」
<p/>爾時，摩偷羅王聞尊者摩訶迦旃延所說，歡喜隨喜，作禮而去。
<sid n="548"/><note n="s20.66"/>
<p/>如是我聞：
<p/>一時，佛住舍衛國祇樹給孤獨園。爾時，尊者摩訶迦旃延住阿槃提國拘羅羅咤精舍。<note n="s20.67"/>尊者摩訶迦旃延晨朝著衣持鉢，入拘羅羅咤精舍，次第乞食，至迦<note n="s20.68"/>梨 *迦<note n="s20.69"/>優婆夷舍<note n="s20.70"/>。
<p/>時，優婆夷見尊者摩訶迦旃延，卽敷床座<note n="s20.71"/>，請令就坐，前禮尊者摩訶迦旃延足，退住一面，白尊者摩訶迦旃延：「如世尊所說，答僧者多童女所問<note n="s20.72"/>，如世尊說僧耆者多童女所問偈：
<p/>『實義存於心，寂滅而不亂，
<p/>降伏諸勇猛，可愛端正色，
<p/>一心獨靜思，服食妙襌樂；
<p/>是則為遠離，世間之伴黨。
<p/>世間諸伴黨，無習近我者<note n="s20.73"/>。』
<p/>「尊者摩訶迦旃延！世尊此愒，其義云何？」
<p/>尊者摩訶迦旃延語優婆夷言：「姊妹！有一沙門婆羅門言：『地一切入處正受，此則無上，為求此果<note n="s20.74"/>。』姊妹！若沙門婆羅門於地一切入處正受，清淨鮮白者，則見其本，見患、見滅、見滅道跡；以見本、見患、見滅、見滅道跡故，得真實義存於心，寂滅而不亂。姊妹！如是水一切入處、火一切入處、風一切入處、青一切入處、黃一切入處、赤一切入處、白一切入處、空一切入處、識一切入處為無上者，為求此果。
<p/>「姊妹！若有沙門婆羅門……乃至於識處一切入處正受，清淨鮮白者，見本、見患、見滅、見滅道跡；以見本、見患、見滅、見滅道跡故，是則實義存於心，寂滅而不亂，善見、善入。是故世尊答僧耆多童女所問偈：
<p/>『實義存於心，寂滅而不亂，
<p/>降伏諸勇猛，可愛端正色，
<p/>一心獨靜思，服食妙禪樂；
<p/>是則為遠離，世間之伴黨。
<p/>世間諸伴黨，無習近我者。』
<p/>「如是，姊妹！我解世尊以如是義故，說如是偈。」
<p/>優婆夷言：「善哉！尊者說真實義，唯願尊者受我請食。」
<p/>時，尊者摩訶迦旃默然受請。
<p/>時，迦梨迦優婆夷知尊者摩訶迦旃延受請已，卽辦種種淨美飲食，恭敬尊重，自手奉食。
<p/>時，優婆夷知尊者摩訶迦旃延食已，洗鉢、澡漱<note n="s20.75"/>訖，敷一卑 *座，於尊者摩訶迦旃延前恭敬聽法。
<p/>尊者摩訶迦旃延為迦梨迦優婆夷種種說法，示教照喜，示教照喜已，從座起而去。
<sid n="549"/><note n="s20.76"/>
<p/>如是我聞：
<p/>一時，佛住舍衛國祇樹給孤獨園。爾時，尊者摩訶迦旃延在舍衛國祇樹給孤獨園。
<p/>尊者摩訶迦旃延語諸比丘：「佛、世尊，如來、應、等正覺所知所見，說六<note n="s20.77"/>法出<note n="s20.78"/>苦處昇於勝處，說一乘道淨諸眾生，離諸惱苦，優悲悉滅，得真如法。何等為六？謂聖弟子念如來、應、等正覺所行法淨，如來、應、等正覺、明行足、善逝、世間解、無上士、調御丈夫、天人師、佛、世尊。聖弟子念如來、應所行法故，離貪欲覺、離瞋恚覺、離害覺，如是，聖弟子出染著心。何等為染著心？謂五欲功德<note n="s20.79"/>。於此五欲功德離貪、恚、癡，安住正念正智，乘於直道，修習念佛<note n="s20.80"/>，正向涅槃，是名如來，應、等正覺所知所見，說第一出苦處昇於<note n="s20.81"/>勝處，說<note n="s20.82"/>一乘道淨於<note n="s20.83"/>眾生，離苦惱，滅憂悲，得如實法。
<p/>「復次，聖弟子念於正法，念於世尊現法、律，離諸熱惱，非時通達，卽於現法緣自覺悟。爾時，聖弟子念此正法時，不起欲覺、瞋恚、害覺，如是，聖弟子出染著心。何等為染著心？謂五欲功德。於此五欲功德離貪、恚、癡，安住正念正知，乘於直道，修習念法，正向涅槃，是名如來、應、等正覺所知所見，說第二出苦處昇於勝處， *說一乘道淨於眾生，離苦惱，滅憂悲，得如實法。
<p/>「復次，聖弟子念於僧法<note n="s20.84"/>，善向、正向、直向、等向，修隨順行，謂向須陀洹、得須陀洹果，向斯陀含、得斯陀含，向阿那含、得阿那含，向阿羅漢、得阿羅漢，如是四雙八士，是名世尊弟子僧戒具足、定具足、慧具足、解脫具足、解脫知見具足，供養、恭敬、禮拜處，世間無上福田。聖弟子如是念僧時，爾時聖弟子不起欲覺、嗔恚、害覺，如是，聖弟子出染著心。何等為染著心？謂五欲功德。於此五欲功德離貪、恚、癡，安住正念正知，乘於直道，修習<note n="s20.85"/>念僧，正向涅槃，是名如來、應、等正覺所知所見，說弟三出苦處生於勝處， *說一乘道淨於眾生，離苦惱，滅憂悲，得如實法。
<p/>「復次，聖弟子念於戒德，念不缺戒、不斷戒、純厚戒、不離戒、非盜取戒、善究盡戒、可讚嘆戒、梵行不憎<note n="s20.86"/>惡戒。若聖弟子念此戒時，自念身中所成就戒，當於爾時不起欲覺、瞋恚、害覺，如是，聖弟子出染著心。何等為染著心？謂五欲功德。於此五欲功德離貪、恚、癡，安住正念正知，乘於直道，修戒念，正向涅槃，是名如來、應、等正覺所知所見，說第四出苦處昇於勝處， *說一乘道淨於眾生，離苦惱，滅憂悲，得如實法。
<p/>「復次，聖弟子自念施法，心自欣慶：我今離慳<note n="s20.87"/>貪垢、雖<note n="s20.88"/>在居家，解脫心施、常施、捨施、樂施、具足施、平等施。若聖弟子念於自所施法時，不起欲覺、瞋恚、害覺，如是，聖弟子出染著心。於何染著？謂五欲功德。於此五欲功德離貪、恚、癡，安住正念正知，乘於直道，修施念，正向涅槃，是名如來、應、等正覺所知所見，說第五出苦處昇於勝處， *說一乘道淨於眾生，離苦惱，滅憂悲，得如實法。
<p/>「復次，聖弟子念於天德，念四王天<note n="s20.89"/>、三十三天，炎摩天、兜率陀天、化樂天、他化自在天，清淨信心，於此命終，生彼諸天。我亦如是，信、戒、施、聞、慧，於此命終，生彼天中。如是，聖弟子念天功德時，不起欲覺、瞋恚、害覺，如是，聖弟子出染著心。於何染著？謂五欲功德。於此五欲功德離貪、恚、癡，安住正念正知，乘於直道，修天念，正向涅槃，是名如來、應、等正覺所知所見，說第六出苦處昇於勝處， *說一乘道淨於眾生，離苦惱，滅憂悲，得如實法。」
<p/>尊者摩訶枷旃延說此經已，諸比丘聞其所說，歡喜奉行！
<sid n="550"/><note n="s20.90"/>
<p/>如是我聞：
<p/>一時，佛住舍衛國祇樹給孤獨園。爾時，尊者摩訶迦旃延住釋氏訶梨聚落精舍<note n="s20.91"/>。
<p/>時，訶梨聚落長者<note n="s20.92"/>詣尊者摩訶迦旃延所，稽首禮足，退坐一面，白尊者摩訶迦旃延：「如世尊義品答摩揵提所問偈<note n="s20.93"/>：
<p/>『斷一切諸流，亦塞其流源<note n="s20.94"/>，
<p/>聚落相習近，牟泥不稱歎。
<p/>虛空於五欲，永以不還滿，
<p/>世間諍言訟，畢竟不復為<note n="s20.95"/>。』
<p/>「尊者摩訶迦旃延！此偈有何義？」
<p/>尊者摩訶迦旃延答長者言：「眼流者，眼識起貪，依眼界貪欲流出，故名為流；耳、鼻、舌、身、意流者，謂意識起貪，依意界貪識流出，故名為流<note n="s20.96"/>。」
<p/>長者復問尊者摩訶迦旃延：「云何名為不流<note n="s20.97"/>？」
<p/>尊者迦旃延語長者言：「謂眼識、眼識所識色依生愛<note n="s20.98"/>喜，彼若盡、無欲、滅、息、沒，是名不流<note n="s20.99"/>；耳、鼻、舌、身、意、意識、意識所識法依生<note n="s20.100"/>貪欲，彼若盡、無欲、滅、息、沒，是名不流。」
<p/>復問：「云何？」
<p/>尊者摩訶迦旃延答言：「謂緣眼及色<note n="s20.101"/>，生眼識，三事和合生觸，緣觸生受──樂受、苦受，不苦不樂受，依此染著流；耳、鼻、舌、身、意、意識、意識法，三事和合生觸，緣觸生受──樂受、苦受、不苦不樂受，依此受生愛<note n="s20.102"/>喜流，是名流源。云何亦塞其流源<note n="s20.103"/>？謂眼界取心法境界繫著使，彼若盡、無欲、滅、息、沒，是名塞流源；耳、鼻、舌、身、意取心法境界繫著使，彼若盡、無欲、滅、息、沒，是名亦塞其流源<note n="s20.104"/>。」
<p/>復問：「云何名習近相讚歎<note n="s20.105"/>？」
<p/>尊者摩訶迦旃延答言：「在家、出家共相習近，同喜、同憂、同樂、同苦，凡所為作<note n="s20.106"/>，悉皆共同，是名習近相讚歎。」
<p/>復問：「云何不讚歎？」
<p/>「在家、出家不相習近，不同喜、不同憂、不同苦、不同樂，凡所為作，悉不相悅可，是名不相讚歎。」
<p/>「云何不空欲？」
<p/>「謂五欲功德，眼識色愛樂念<note n="s20.107"/>長養， *愛欲深染著；耳聲、鼻香、舌味、身觸愛樂 *念長養，愛欲深染著，於此五欲不離貪、不離愛、不離念、不離渴，是名不空欲。」
<p/>「云何名空欲？」
<p/>「謂於此五欲功德離貪、離欲、離愛、離念、離渴，是名空欲。說我繫著使，是名心法還復滿。彼阿羅漢比丘諸漏已盡，斷其根本，如截多羅樹頭，於未來世更不復生，云何當復與他諍訟！是故世尊說義品答摩 *揵提所問偈：
<p/>『若斷一切流，亦塞其流源，
<p/>聚落相習近，牟尼不稱歎。
<p/>虛空於諸欲，永已不還滿，
<p/>不復與世間，共言語諍訟。』
<p/>「是名如來所說偈義分別也。」
<p/>爾時，訶梨聚落長者聞尊者摩訶迦旃延所說，歡喜隨喜，作禮而去。
<sid n="551"/><note n="s20.108"/>
<p/>如是我聞：
<p/>一時，佛住舍衛國祇樹給孤獨園。爾時，尊者摩訶迦旃延住釋氏訶梨聚落精舍。
<p/>時，訶梨聚落主長者詣尊者摩訶迦旃延所，稽首禮足，退坐一面，白尊者摩訶迦旃延：「如世尊於界隔山天帝釋石窟說言：『憍尸迦！若沙門、婆羅門無上愛盡解脫，心正善解脫，究竟邊際，究竟無垢，究竟梵行，畢竟清淨。』云何於此法、律究竟邊際，究竟無垢，究竟梵行，畢竟清淨？」
<p/>尊者摩訶迦旃延語長者言：「謂眼、眼識、眼識所識色相依生喜，彼若盡、無欲、滅、息、沒，於此法、律究竟邊際，究竟無垢，究竟梵行，畢竟清淨；耳、鼻、舌、身、意、意<note n="s20.109"/>識、意識所識法相依生喜，彼若盡、滅、息、沒，比丘於此法、律究竟無垢，究竟梵行，畢竟清淨。」
<p/>時，訶梨聚落主長者聞尊者摩訶迦旃延所說，歡喜隨喜，作禮而去。
<sid n="552"/><note n="s20.110"/>
<p/>如是我聞：
<p/>一時，佛住舍衛國祇樹給孤獨園。爾時，尊者摩訶迦旃延在釋氏訶梨聚落。
<p/>時<note n="s20.111"/>，聚落主長者詣尊者摩訶迦旃延所，稽首禮足，退坐一面，問尊者摩訶迦旃延：「如世尊界隔山石窟中為天帝釋說言：『憍尸迦！若沙門、婆羅門無上愛盡解脫，心善解脫，邊際究竟，究竟無垢，究竟梵行，畢竟清淨。』云何於此法、律究竟邊際，究竟無垢，究竟梵行，畢竟清淨？」
<p/>尊者迦旃延語長者言：「若比丘眼界取，心法境界繫著使，彼若盡、無欲、滅<note n="s20.112"/>、息、沒，於此法、律究竟邊際，究竟無垢，究竟梵行，究<note n="s20.113"/>竟清淨；耳、鼻、舌、身、意、意界取、心法境界繫著使，若盡、離、滅、息、沒，於此法、律究竟邊際，究竟無垢，究竟梵行，畢竟清淨。」
<p/>時，訶梨聚落生長者聞尊者摩訶迦旃延所說，歡喜隨喜，作禮而去。
<sid n="553"/><note n="s20.114"/>
<p/>如是我聞：
<p/>一時，佛住舍衛國祇樹給孤獨園。爾時，尊者摩訶迦旃延住釋氏訶梨聚落。
<p/>時，訶梨聚落主長者身遭病苦。
<p/>尊者摩訶迦旃延聞訶梨聚落主長者身遭病苦，聞已，晨朝著衣持鉢，入訶梨聚落乞食，次第入訶梨聚落主長者舍。訶梨聚落主長者遙見尊者摩訶迦旃延，從座<note n="s20.115"/>欲起。
<p/>尊者摩訶迦旃延見長者欲起，卽告之言：「長者莫起！幸有餘座，我自可坐於餘座。」語長者言：「云何，長者！病可忍不？身諸苦痛漸差愈 <note n="s20.116"/> 不？得無增耶？」
<p/>長者答言：「尊者！我病難忍，身諸苦痛轉增無損。」
<p/>卽說三種譬，如前叉摩比丘經說。
<p/>尊者摩訶迦旃延語長者言：「是故，汝當修佛不壞淨 <note n="s20.117"/>、法不壞淨、僧不壞淨、聖戒成就，當如是學！」
<p/>長者答言：「如佛說所說四不壞淨，我悉成就，我今成就佛不壞淨、法不壞淨、僧不壞淨、聖戒成就。」
<p/>尊者摩訶迦旃延語長者言：「汝當依此四不壞淨修習六念 <note n="s20.118"/>。長者！當念佛功德，此如來、應、等正覺、明行足、善逝、世間解、無上士、調御丈夫、天人師、佛、世尊。念法功德，於世尊正法、律現法離諸熱惱，非時 <note n="s20.119"/> 通達，緣自覺悟。念僧功德，善向、正向、直向、等向，修隨順行，謂向須陀洹、得須陀洹、向斯陀含、得斯陀含、向阿那含、得阿那含，向阿羅漢、得阿羅漢，如是四雙八士，是名世尊弟子僧，具足戒、定、慧、解脫、解脫知見，供養、恭敬、尊重之處，堪為世間無上福田。念戒功德，自持正戒，不毀不缺，不斷不壞，非盜取戒，究竟戒，可讚嘆戒，梵行戒，不 *憎惡戒。念施<note n="s20.120"/>功德，自念布施，心自欣慶，捨除慳貪，雖在居家，解脫心施，常施、樂施、具足施、平等施。念天功德，念四王天、三十三天、 *炎摩天、兜率陀天、化樂天、他化自在天，清淨信戒，於此命終，生彼天中。我亦如是清淨信、戒、施、聞、慧，生彼天中。長者！如是覺依四不壞淨，增六念處。」
<p/>長者白尊者摩訶迦旃延：「世尊說依四不壞淨，增六念處，我悉成就，我當修習念佛功德，念法、念僧、念戒、念施、念天。」
<p/>尊者摩訶迦旃延語長者言：「善哉！長者！能自記說，得阿那含。」
<p/>是時，長者白尊者摩訶迦旃延：「願於此食。」
<p/>尊者摩訶迦旃延默然受請。
<p/>訶梨聚落主長者知尊者摩訶迦旃延受請已，具種種淨美食，自手供養。飯食訖，澡鉢，洗漱<note n="s20.121"/>畢，為長者種種說法，示教照喜，從座起去。
<sid n="554"/><note n="s20.122"/>
<p/>如是我聞：
<p/>一時，佛住舍衛國祇樹給孤獨園。爾時，尊者摩訶迦旃延於釋氏訶梨聚落住。
<p/>時，有八城<note n="s20.123"/>長者名曰陀施<note n="s20.124"/>，身遭病苦。尊者摩訶迦旃延聞陀施長者身遭苦患，晨朝著衣持鉢，入八城乞食，次到陀施長者舍，如訶梨長者經廣說。
<sid n="555"/><note n="s20.125"/>
<p/>如是我聞：
<p/>一時，佛住娑祇城安禪林<note n="s20.126"/>中。
<p/>爾時眾多比丘尼詣佛所，稽首禮足，退住一面。
<p/>爾時，世尊為眾多比丘尼種種說法，示教照喜，示教照喜已，默然住。時，諸比丘尼白佛言：「世尊！若無相心三昧<note n="s20.127"/>，不 *涌<note n="s20.128"/>、不沒，解脫已住，住已解脫，此無相心三昧，世尊說是何果、何功德？」
<p/>佛告諸比丘尼：「若無相心三昧，不 *涌、不沒，解脫已住，住已解脫，此無相心三昧智果、智功德。」
<p/>時，諸比丘尼聞佛所說，歡喜隨喜，作禮而去。
<p/>時，眾多比丘尼往詣尊者阿難所，稽首禮足，退坐一面，白尊者阿難：「若無相心三昧，不 *涌、不沒，解脫已住，住已解脫，此三昧說，是何果、何功德？」
<p/>尊者阿難語諸比丘尼：「姊妹！若無相心三昧，不 *涌、不沒，解脫已住，住已解脫，世尊說是智果、智功德。」
<p/>諸比丘尼言：「奇哉！尊者阿難！大師及弟子同句、同味、同義，所謂第一句義。今諸比丘尼詣世尊所，以如是句、如是味、如是義問世尊，世尊亦以<note n="s20.129"/>，如是句、如是味<note n="s20.130"/>、如是義為我等說，如尊者阿難所說不異，是故奇特，大師及弟子同句、同味、同義。」
<p/>時，諸比丘尼聞尊者阿難所說，歡喜隨喜，作禮而去。
<sid n="556"/><note n="s20.131"/>
<p/>如是我聞：
<p/>一時，佛住拘睒彌國瞿師羅園。爾時，尊者阿難亦在彼住。
<p/>時，有闍知羅<note n="s20.132"/>比丘尼詣尊者阿難所，稽首禮足，退坐一面，問難尊者阿難：「若無相心三昧，不 *涌、不沒，解脫已住，住已解脫，尊者阿難！世尊說此何果、何功德？」
<p/>尊阿難語闍知羅比丘尼：「若無相心三昧，不 *涌、不沒，解脫已住，住已解脫，世尊說是智果、智功德。」
<p/>闍知羅比丘尼言：「奇哉！尊者阿難！大師及弟子同句、同味、同義。尊者阿難！昔於一時，佛在娑祇城安禪林中。時，有眾多比丘尼往詣佛所，問如此義。爾時，世尊以如是句、如是味、如是義為諸比丘尼說，是故當知奇特，大師弟子所說同句、同味、同義，所謂第一句義。」
<p/>時，闍知羅比丘尼聞尊者阿難所說，歡喜隨喜，作禮而去。
<p/>如闍知羅比丘尼，迦羅跋比丘尼亦爾。
<sid n="557"/><note n="s20.133"/>
<p/>如是我聞：
<p/>一時，佛住俱睒彌國瞿師羅園。爾時，尊者阿難亦住俱睒彌國瞿師羅園。
<p/>時，有異比丘得無相心三昧，作是念：我若詣尊者阿難所，問難尊者阿難：「若比丘得無相心三昧，不 *涌、不沒，解脫已住，住已解脫，此無相心三昧何果？世尊說此何功德？」尊者阿難若問我言：「比丘！汝得此無相心三昧耶？」「我未曾有。」實問異答。我當隨逐尊者阿難，脫有餘人問此義者，因而得聞。
<p/>彼比丘;卽隨尊者阿難，經六年中，無有餘人問此義者，;卽自問尊者阿難：「若比丘問無相心三昧，不 *涌、不沒，解脫已住，住已解脫，世尊說此是何果、何功德？」
<p/>尊者阿難問彼比丘言：「比丘！汝得此三昧？」
<p/>彼比丘默然住。尊者阿難語彼比丘言：「若比丘得無相心三昧，不 *涌、不沒，解脫已住，住已解脫，世尊說此是智果、智功德。」
<p/>尊者阿難說此法時，異比丘聞其所說，歡喜奉行！
<p/>雜阿含經卷第二十
<sid n="558"/><note n="s21.1"/>
<p/>如是我聞:
<p/>一時，佛住波羅利弗妬路國，尊者阿難及尊者迦摩<note n="s21.2"/>亦在波羅弗利妬路雞林精舍。
<p/>時，尊者迦摩詣尊者阿難所，共相問訊慰勞已，於一面坐，語尊者阿難︰「奇哉！尊者阿難！有眼有色、有耳有聲、有鼻有香、有舌有味、有身有觸、有意有法，而有比丘有是等法，能不覺知。云何，尊者阿難！彼比丘為有想不覺知？為無想故不覺知？」
<p/>尊者阿難語迦摩比丘言︰「有想者亦不覺知，況復無想！」
<p/>復問尊者阿難︰「何等為有想於有而不覺知？」
<p/>尊者阿難語迦摩比丘言︰「若比丘離欲、惡不善法，有覺有觀，離生喜樂，初禪具足住，如是有想比丘有法而不覺知；如是第二、第三、第四禪，空入處、識入處、無所有入處具足住，如是有想比丘有法而不覺知。云何無想有法而不覺知？如是比丘一切想不憶念，無想心三昧身作證具足住，是名比丘無想於有法而不覺知<note n="s21.3"/>。」
<p/>尊者迦摩比丘復問尊者阿難︰「若比丘無想心三昧，不涌<note n="s21.4"/>不沒，解脫已住，住已解脫，世尊說此是智果、智功德？」
<p/>尊者阿難語迦摩比丘言︰「若比丘無想心三昧，不 *涌不沒，解脫已住，住已解脫，世尊說此是智果、智功德<note n="s21.5"/>」
<p/>時，二正士共論議已，歡喜隨喜，各從座<note n="s21.6"/>起去。
<sid n="559"/><note n="s21.7"/>
<p/>如是我聞︰
<p/>一時，佛住俱睒彌國瞿師羅園。爾時，尊者阿難亦在彼住。
<p/>時，尊者阿難告諸比丘︰「若比丘、比丘尼於我前自記說，我當善哉慰勞問訊，或求以四道<note n="s21.8"/>。何等為四？若比丘、比丘尼坐作如是住心──善住心、局住心，調伏心止觀，一心等受分別，於法量度，修習多修習已，得斷諸使；若有比丘、比丘尼於我前自記說，我則如是善哉慰喻，或求是，名說初道。
<p/>「復次，比丘、比丘尼正坐思惟，於法選擇，思量住心──善住、局住、調伏止觀，一心等受，如是正向多住，得離諸使；若有比丘、比丘尼於我前自記說，我當如是善哉慰喻，或求是，名第二說道。
<p/>「復次，比丘、比丘尼為掉亂所持，以調伏心坐、正坐，住心、善住心、局住心，調伏止觀，一心等受化，如是正向多住已，則斷諸使；若有比丘、比丘尼於我前自記說，我則如是善哉慰喻，或求是，名第三說道。
<p/>「復次，比丘、比丘尼止觀和合俱行，作如是正向多住，則斷諸使；若比丘、比丘尼於我前自記說者，我則如是善哉慰喻教誡，或求是，名第四說道。」
<p/>時，諸比丘聞尊者阿難所說，歡喜奉行！
<sid n="560"/><note n="s21.9"/>
<p/>如是我聞︰
<p/>一時，佛住俱睒彌國瞿師羅園，尊者阿難亦在彼住。
<p/>時，有異婆羅門詣尊者阿難所，共相問訊忍勞已，於一面坐，問尊者阿難︰「何故於沙門瞿曇所修梵行<note n="s21.10"/>？」
<p/>尊者阿難語婆羅門︰「為斷故。」
<p/>復問︰「尊者何所斷？」
<p/>答言︰「斷愛。」
<p/>復問︰「尊者阿難！何所依而得斷愛？」
<p/>答言︰「婆羅門！依於欲<note n="s21.11"/>而斷愛。」
<p/>復問︰「尊者阿難！豈非無邊際<note n="s21.12"/>？」
<p/>答言︰「婆羅門！非無邊際，如是有邊際，非無邊際。」
<p/>復問︰「尊者阿難！云何有邊際，非無邊際？」
<p/>答言︰「婆羅門！我今問汝，隨意答我。婆羅門！於意云何？汝先有欲來詣精舍不？」
<p/>婆羅門言︰「如是，阿難！」
<p/>「如是，婆羅門！來至精舍已，彼欲息不？」
<p/>答言︰「如是，尊者阿難！彼精進、方便、籌量，來詣精舍。」
<p/>復問︰「至精舍已，彼精進、方便、籌量息不？」
<p/>答言︰「如是。」
<p/>尊者阿難復語婆羅門︰「如是，婆羅門！如來、應、等正覺所知所見，說四如意足，以一乘道<note n="s21.13"/>淨眾生、滅苦惱、斷憂悲。何等為四？欲定斷行成就如意足，精進定、心定、思惟定斷行成就如意足。聖弟子修欲定斷行成就如意足，依離、依無欲、依出要、依滅、向於捨，乃至斷愛；斷愛已，彼欲亦息。修精進定、心定、思惟定斷行成就，依離、依無欲、依出要、依滅、向於捨，乃至愛盡；愛盡已，思惟則息。婆羅門！
<p/>於意云何？此非邊際耶？」
<p/>婆羅門言︰「尊者阿難！此是邊際，非不邊際。」
<p/>爾時，婆羅門聞尊者阿難所說，歡喜隨喜，從座起去。
<sid n="561"/><note n="s21.14"/>
<p/>如是我聞︰
<p/>一時，佛住拘睒彌國園，尊者阿難亦在彼住。
<p/>爾時，瞿師羅長者詣尊者阿難所，稽首禮足，退坐一面，白尊者阿難︰「云何名為世間說法者？云何名世間善向？云何名世間善到？」
<p/>尊者阿難語瞿師羅長者︰「我今問汝，隨意答我。長者！於意云何？若有說法，調伏貪欲、調伏瞋恚、調伏愚癡，得名世間說法者不？」
<p/>長者答言︰「尊者阿難！若有說法，能調伏貪欲、瞋恚、愚癡，是則名為世間說法者<note n="s21.15"/>。」
<p/>復問︰「長者！於意云何？若世間向調伏貪欲、調伏瞋恚、調伏愚癡，是名世間善向；若世已調伏貪欲、瞋恚、愚癡，是名善到耶？為非耶？」
<p/>長者答言︰「尊者阿難！若調伏貪欲，已斷無餘，瞋恚、愚癡已斷無餘，是名善到。」
<p/>尊者阿難答言︰「長者！我試問汝，汝便真實答我，其義如此，當受持之。」
<p/>瞿師羅長者聞尊者阿難所說，歡喜隨喜，作禮而去。
<sid n="562"/><note n="s21.16"/>
<p/>如是我聞︰
<p/>一時，佛住毘舍離<note n="s21.17"/>獼猴池側重閣講堂，尊者阿難亦在彼住。
<p/>爾時，無畏離車<note n="s21.18"/>──是尼揵<note n="s21.19"/>弟子、聰明童子<note n="s21.20"/>離車──是阿耆毘弟子，俱往尊者阿難所，共相問訊慰勞已，於一面坐。時，無畏離車語尊者阿難︰「我師尼 *揵子滅熾然法<note n="s21.21"/>，清<note n="s21.22"/>淨超出，為諸弟子說如是道︰宿命之業，行苦行故，悉能吐之，身業不作，斷截橋樑，於未來世無復諸漏，諸業永盡；業永盡故，眾苦永盡；苦永盡故，究竟苦邊。尊者阿難！此義云何？」
<p/>尊者阿難言離車言︰「如來、應、等正覺所知所見，說三種離熾然清淨超出道，以一乘道淨眾生、離憂悲、越苦惱，得真如法<note n="s21.23"/>。何等為三？如是，聖弟子住於淨戒，受波羅提木叉<note n="s21.24"/>，威儀具足，信於諸罪過，生怖畏想。受持如是具足淨戒，宿業漸吐，得現法，離熾然，不待時節，能得正法，通達現見觀察，智慧自覺。離車長者！是名如來、應、等正覺說所見說離熾然，清淨超出，以一乘道淨眾生、滅苦惱、越憂悲，得真如法。
<p/>「復次，離車！如是淨戒具足，離欲、惡不善法，……乃至第四禪具足住，是名如來、應、等正覺說離熾然，乃至得如實法。復有三昧正受，於此苦聖諦如實知，此苦集聖諦、苦滅聖諦、苦滅道跡聖諦如實知。具足如是智慧心，業更不造，宿業漸已斷，得現正法，離諸熾然，不待時節，通達現見，生自覺智<note n="s21.25"/>。離車！是名如來、應、等正覺所知所見說第三離熾然，清淨超出，以一乘道淨眾生、離苦惱、滅憂悲，得如實法。」
<p/>爾時，尼 *揵弟子離車無畏默然住。
<p/>爾時，阿耆毘弟子離車聰慧重語離車畏言︰「怪哉！無畏！何默然住？於如來、應、等正覺所說、所知、所見、善說法，聞不隨喜耶？」
<p/>離車無畏答言︰「我思惟其義，故默然住耳。誰聞世尊沙門瞿曇所說法不隨喜者？若有聞沙門瞿曇說法而不隨喜者，此則愚夫，此則愚夫，長夜當受非義不饒益苦。」
<p/>時，尼 *揵弟子離車無畏、阿耆毘弟子聰慧重聞佛所說法──尊者阿難陀所說，歡喜隨，從座起去。
<sid n="563"/><note n="s21.26"/>
<p/>如是我聞︰
<p/>一時，佛住舍衛國祇樹給孤園，尊者阿難亦在彼住。
<p/>時，有異比丘於尊者阿難所，起染著心，遣使白尊者阿難︰「我身病苦，唯願尊者哀愍見看。」
<p/>尊者阿難晨朝著衣持鉢，往彼比丘尼所。
<p/>彼比丘尼遙見尊者阿難來，露身體臥床上<note n="s21.27"/>。尊者阿遙見彼比丘尼<note n="s21.28"/>身，即自攝𣫍<note n="s21.29"/>諸根，迴身背住。彼比丘尼見尊者阿難攝  *𣫍諸根，迴身背住，卽自慚愧，起著衣服，敷坐具，出迎尊者阿難，請令就座，稽首禮足，退住<note n="s21.30"/>一面。
<p/>時，尊者阿難為說法言︰「姊妹！如此身者，穢食長養<note n="s21.31"/>、憍慢長養<note n="s21.32"/>、愛所長養<note n="s21.33"/>、婬欲長養<note n="s21.34"/>。姊妹！依穢食者，當斷穢食；依於慢者，當斷憍慢；依於愛者，當斷愛欲。姊妹！云何名依於穢食，當斷穢食？謂聖弟子於食計數思惟而食，無著樂想，無憍慢想、無摩拭想、無莊嚴想<note n="s21.35"/>，為持<note n="s21.36"/>身故、為養活故、治飢渴病故、攝受梵行故，宿<note n="s21.37"/>諸受令滅，新諸受不生，崇習長養，若力、若樂、若觸，當如是住。譬如商客以酥<note n="s21.38"/>油膏以膏其車，無染著想、無憍慢想、無摩拭想、無莊嚴想，為運載故。如病瘡者塗以*酥油，無著樂<note n="s21.39"/>想、無憍慢想、無摩拭想、無莊嚴想，為瘡愈故<note n="s21.40"/>。如是，聖弟子計數而食，無染著想、無憍慢想、無摩拭想、無莊嚴想，為養活故、治飢渴病故、攝受梵行故，宿諸受離，新諸受不起，若力、若樂、若無罪觸安隱住。姊妹！是名依食斷食。
<p/>「依慢斷慢者，云何依慢斷慢？謂聖<note n="s21.41"/>弟子聞某尊者、某尊者弟子盡諸有漏，無漏心解脫、慧解脫，現法自知作證︰我生已盡，梵行已立，所作已作，自知不受後有。聞已，作是念︰彼聖弟子盡諸有漏，……乃至自知不受後有，我今何故不盡諸有漏！何故不自知不受後有！當於爾時則能斷諸有漏，……乃至自知不受後有。姊妹！是名依慢斷慢。 
<p/>「姊姊！云何依愛斷愛？謂聖弟子聞某尊者、某尊者弟子盡諸有漏，……乃至自知不受後有，我等何不盡諸有<note n="s21.42"/>漏！……乃至自知不受後有！彼於爾時能斷諸有漏，乃至自知不受後有。姊妹！是名依愛斷愛。姊姊！無所行者，斷截婬欲、和合橋樑。」
<p/>尊者阿難說是法時，彼比丘尼遠塵離垢，得法眼淨。彼比丘尼見法、得法、覺法、入法，度狐疑，不由於他，於正法、律，心得無畏。禮尊者阿難足，白尊者阿難︰「我今發露悔過，愚癡不善脫，作如是不流類事，今於尊者阿難所自見過、自知過，發露懺悔，哀愍故！」
<p/>尊者阿難語比丘尼：「汝今真實自見罪、自知罪，愚癡不善，汝自知作不類之罪；汝今自知、自見而悔過，於未來世得具足戒；我今受汝悔過，哀愍故，令汝善法增長，終不退減<note n="s21.43"/>。所以者何？若有自見罪、自知罪，能悔過者，於未來世得具足戒，善法增長，終不退 *滅。」
<p/>尊者阿難為彼比丘尼種種說法，示教照喜已，從座起去。
<sid n="564"/><note n="s21.44"/>
<p/>如是我聞：
<p/>一時，佛在橋池<note n="s21.45"/>人間遊行，與尊者阿難俱，至婆頭<note n="s21.46"/>聚落國北身恕林中。
<p/>爾時，婆頭聚落諸童子聞尊者阿難橋池人間遊行，住婆頭聚落國北身恕林中。聞已，相呼聚集，往詣尊者阿難所，稽首禮尊者阿難足，退坐一面。
<p/>時，尊者阿難語諸童子言：「虎種<note n="s21.47"/>！如來、應、等正覺說四種清淨──戒清淨、心清淨、見清淨、解脫清淨<note n="s21.48"/>。
<p/>「云何為戒清淨<note n="s21.49"/>？謂聖弟子住於戒──波羅提木叉，戒增長，威儀具足，於微細罪能生恐怖，受持學戒。戒身不滿者，能令滿足；已滿者，隨順執持，欲精進方便超出，精勤<note n="s21.50"/>勇猛，堪能諸身心法，常能攝受，是名戒淨斷。
<p/>「虎種！<note n="s21.51"/>云何名為心淨斷？謂聖弟子離欲、惡不善法，……乃至第四禪具足住，定身未滿者令滿，已滿者隨順執受，欲精進乃至常執受，是名心淨斷。
<p/>「 *虎種！云何名為見淨斷？謂聖弟子聞大師說法，如是如是說法，則如是如是入如實正觀，如是如是得歡喜、得隨喜、得從於佛。
<p/>「復次，聖弟子不聞大師說法，然從餘明智<note n="s21.52"/>尊重梵行者說，聞尊重梵行者如是如是說，則如是如是入如實觀察，如是如是觀察，於彼法得歡喜、隨喜，信於正法。
<p/>「復次，聖弟子不聞大師說法，亦復不聞明智尊重梵行者說，隨先所聞受持者重誦習，隨先所聞受持者如是如是重誦已，如是如是得入彼法，乃至信於正法。
<p/>「復次，聖弟子不聞大師說法，不聞明智尊重梵行者說，又復不能先所受持重誦習，然先所聞法為人廣說；先所聞法如是如是為人廣說，如是如是得入於法，正智觀察，乃至信於正法。
<p/>「復次，聖弟子不聞大師說法，復不聞明智尊重梵行者說，又復不能先所受持重誦習，亦復不以先所聞法為人廣說，然於先所聞法獨一靜處思惟觀察；如是如是思惟觀察，如是如是得入正法，乃至信於正法。如是從他聞，內正思惟，是名未起正見令起，已起正見令增廣；是名未滿戒身令滿，已滿者隨順攝受，欲精進方便，乃至常攝受，是名見淨斷。
<p/>「 *虎種！云何為解脫清淨斷？謂聖弟子貪心無欲解脫，恚、癡心無欲解脫；如是解脫，未滿者令滿，已滿者隨順攝受，欲精進乃至常攝受，是名解脫淨斷。 *虎種！」
<p/>尊者阿難說是法時，婆頭聚落諸童子聞尊者阿難所說，歡喜隨喜，作禮而去。
<sid n="565"/><note n="s21.53"/>
<p/>如是我聞：
<p/>一時，佛住菴羅聚落菴羅林<note n="s21.54"/>中，與眾上座比丘俱。
<p/>時，有質多羅<note n="s21.55"/>長者詣諸上座比丘，稽首禮足，退坐一面。
<p/>時，諸上座比丘為質多羅長者種種說法，示教照喜；種種說法，示教照喜已，默然住。時，質多羅長者稽首禮諸上座比丘足，往詣那伽達多比丘房，稽首禮那伽達多比丘足，退坐一面。
<p/>時，那伽達多比丘問質多羅長者：「如所說：
<p/>『枝青以白覆，一輻轉之車，
<p/>離<note n="s21.56"/>結觀察來，斷流不復縛<note n="s21.57"/>。』
<p/>「長者！此偈有何義？」
<p/>質多羅長者言：「尊者那伽達多！世尊說此偈耶？」
<p/>答言：「如是。」
<p/>質多羅長者語尊者那伽達多言：「尊者！須臾默然，我當思惟此義。」
<p/>須臾默然思惟已，語尊者那伽達多言：「青者謂戒也，白覆謂解脫也，一輻者身念也，轉者轉出也，車者止觀也<note n="s21.58"/>，離結者有三種結，謂貪、恚、癡。彼阿羅漢諸漏已盡、已滅、已知、已斷根本，如截多羅<note n="s21.59"/>樹頭更不復生，未來世成<note n="s21.60"/>不起法。
<p/>「觀察者謂見也，來者人也，斷流者愛流於生死。彼阿羅<note n="s21.61"/>漢比丘諸漏已盡、已知，斷其根本，如截多羅樹頭不復生，於未來世成不起法。
<p/>「不縛者謂三縛<note n="s21.62"/>──貪欲縛、瞋恚縛、愚癡縛。彼阿羅漢比丘諸漏已盡、已斷、已知，斷其根本，如截多羅樹頭更不復生，於未來世成不起法。是故，尊者那伽達多！世尊說此偈：
<p/>『枝青以白覆，一輻轉之車，
<p/> 離結觀察來，斷流不復縛。』
<p/>「此世尊所說偈，我已分別也。」
<p/>尊者那伽達多問質多羅長者言：「此義汝先聞耶？」
<p/>答言：「不聞。」
<p/>尊者那伽達多言：「長者！汝得善利，於此甚深佛法，賢聖慧眼得入。」
<p/>時，質多羅長者聞尊者那伽達多所說，歡喜隨喜，作禮而去。
<sid n="566"/><note n="s21.63"/>
<p/>如是我聞：
<p/>一時，佛住菴羅聚落菴羅林精舍<note n="s21.64"/>，與眾多上座比丘俱。
<p/>時，有質多羅長者詣諸上座比丘所，稽首禮足，退坐一面。時，諸上座比丘為質多羅長者種種說法，示教照喜，示教照喜已，默然住。
<p/>時，質多羅長者詣尊者那伽達多比丘所，稽首禮足，退坐一面。尊者那伽達多告質多羅長者：「有無量心三昧<note n="s21.65"/>、無相心三昧<note n="s21.66"/>、無所有心三昧<note n="s21.67"/>、空心三昧<note n="s21.68"/>。云何，長者！此法為種種義故種種名？為一義有種種名？」
<p/>質多羅長者問尊者那伽達多：「此諸三昧為世尊所說？為尊者自意說耶？」
<p/>尊者那伽達多答言：「此世尊所說。」
<p/>質多羅長者語尊者那伽達多：「聽我小思惟此義，然後當答。」
<p/>須臾思惟已，語尊者那伽達多：「有法種種義、種種句、種種味，有法一義種種味。」
<p/>復問長者：「云何有<note n="s21.69"/>法種種義、種種句、種種味？」
<p/>長者答言：「無量三昧者，謂聖弟子心與慈俱，無怨、無憎、無恚，寬弘重心，無量修習普緣，一方充滿；如是二方、三方、四方上下，一切世間心與慈俱，無怨、無憎、無恚，寬弘重心，無量修習，充滿諸方，一切世間普緣住，是名無量三昧。云何為無相三昧？謂聖弟子於一切相不念，無相心三昧，身作證，是名無相心三昧。云何無所有心三昧？謂聖弟子度一切無量識入處，無所有，無所有心住，是名無所有心三昧。云何空三昧？謂聖弟子世間空，世間空如實觀察，常住不變易<note n="s21.70"/>，非我、非我所，是名空心三昧，是名為法種種義、種種句、種種味。」
<p/>復問長者：「云何法一義種種味？」
<p/>答言：「尊者！謂貪有量，若無諍者第一無量。謂貪者是有相，恚、癡者是有相，無諍者是無相。貪者是所有，恚、癡者是所有，無諍者是無所有。復次，無諍者空，於貪空，於恚、癡空，常住不變易空，非我、非我所，是名法一義種種味。」
<p/>尊者那伽達多問言：「云何，長者！此義汝先所聞耶？」
<p/>答言：「尊者！不聞。」
<p/>復告長者：「汝得大利，於甚深佛法，現賢<note n="s21.71"/>聖慧眼得入。」
<p/>質多羅長者聞尊者那伽達多所說，歡喜隨喜，作禮而去。
<sid n="567"/><note n="s21.72"/>
<p/>如是我聞：
<p/>一時，佛住菴羅聚落菴羅林中，與諸上座比丘俱。
<p/>時，有質多羅長者詣諸上座比丘所，禮諸上座已，詣尊者伽摩<note n="s21.73"/>比丘所，稽首禮足，退坐一面，白尊者伽摩比丘：「所謂行<note n="s21.74"/>者，云何名行？」
<p/>伽摩比丘言：「行者，謂三行──身行、口行、意行。」
<p/>復問：「云何身行？云何口行？云何意行？」
<p/>答言：「長者！出息、入息<note n="s21.75"/>名為身行；有覺、有觀<note n="s21.76"/>名為口行；想、思<note n="s21.77"/>名為意行。」
<p/>復問：「何故出息、入息名為身行？有覺、有觀名為口行？想、思名為意行？」
<p/>答<note n="s21.78"/>：「長者！出息、入息是身法，依於<note n="s21.79"/>身、屬於身、依身轉，是故出息、入息名為身行。有覺、有觀故則口語，是故有覺、有觀是口行。想、思是意行，依於心、屬於心、依心轉，是故想、思是意行。」
<p/>復問：「尊者！覺、觀已，發口語，是覺、觀名為口行。想、思是心數法，依 *於心、屬於心想<note n="s21.80"/>轉<note n="s21.81"/>，是故想、思名<note n="s21.82"/>為意行。」
<p/>復問：「尊者！有幾法──
<p/>若人捨身時，彼身屍<note n="s21.83"/>臥地，
<p/>棄於丘塚間，無心如木石？」
<p/>答言：「長者！
<p/>壽暖及與識，捨身時俱捨，
<p/>彼身棄塚間，無心如木石。」
<p/>復問：「尊者！若死、若入滅盡正受，有差別不？」
<p/>答<note n="s21.84"/>：「捨於壽暖，諸根悉壞，身命分離，是名為死。滅盡定者<note n="s21.85"/>，身、口、意行滅，不捨壽命，不離於暖，諸根不壞，身命相屬，此則命終、入滅正受差別之相。」
<p/>復問：「尊者！云何入滅正受？」
<p/>答言：「長者！入滅正受，不言：『我入滅正受，我當入滅正受。』然先作如是漸息方便，如先方便，向入正受。」
<p/>復問：「尊者！入滅正受時，先滅何法？為身行、為口行、為意行耶？」
<p/>答言：「長者！入滅正受者，先滅口行，次身行，次意行。」
<p/>復問：「尊者！云何為出滅正受？」
<p/>答言：「長者！出滅正受者亦不念言：『我今出正受，我當出正受。』然先已作方便心，如其先心而起。」
<p/>復問：「尊者！起滅正受者，何法先起？為身行、為口行、為意行耶？」
<p/>答言：「長者！從滅正受<note n="s21.86"/>起者，意行先起，次身行，後口行。」
<p/>復問：「尊者！入滅正受者，云何順趣、流注、浚輸<note n="s21.87"/>？」
<p/>答言：「長者！入滅正受者，順趣於離、流注於離、浚輸於離，順趣於出、流注於出、 *浚輸於出，順趣涅槃、流注涅槃、 *浚輸涅槃。」
<p/>復問：「尊者！住滅正受時，為觸幾觸？」
<p/>答言：「長者！觸不動、觸無相、觸無所有。」
<p/>復問：「尊者！入滅正受時，為作幾法？」
<p/>答言：「長者！此應先問，何故今問？然當為汝說。比丘入滅正受者，作於二法，止以<note n="s21.88"/>觀。」
<p/>時，質多羅長者聞尊者迦摩所說，歡喜隨喜，作禮而去。
<sid n="568"/><note n="s21.89"/>
<p/>如是我聞：
<p/>一時，佛住菴羅聚落菴羅林中，與眾多上座比丘俱。
<p/>時，質多羅長者詣諸上座比丘所，稽首禮足，於一面坐，諸上座比丘為質多羅長者種種說法，示教照喜；示教照喜已，默然住。
<p/>時，質多羅長者從座起，偏袒右肩，右膝著地，合十指掌，請諸上座言：「唯願諸尊受我薄食。」時，諸上座默然受請。
<p/>時，彼長者知諸上座默然受請已，禮足而去，還歸自家，辦種種飲食，敷床座。晨朝遣使白：「時到。」
<p/>時，諸上座著衣持鉢，至長者舍，就座而坐。長者稽首禮諸上座足，於一面坐，白諸上座：「所謂種種界，云何為種種界？」
<p/>時，諸上座默然而住，如是再三。
<p/>爾時，尊者梨犀達多<note n="s21.90"/>眾中下坐，白諸上座比丘言：「諸尊<note n="s21.91"/>！我欲答彼長者所問。」
<p/>諸上座答言：「可。」
<p/>長者質多羅即問言：「尊者！所謂種種界，何等種種界？」
<p/>梨犀達多答言：「長者！眼界異<note n="s21.92"/>、色界異、眼識界異；耳界異、聲界異、耳識界異；鼻界異、香界異、鼻識界異；舌界異、味界異、舌識界異；身界異、觸界異、身識界異；意界異、法界異、意識界異。如是，長者！是名種種界。」
<p/>爾時，質多羅長者下種種淨美飲食供養。眾僧食已，澡漱<note n="s21.93"/>、洗鉢訖，質多羅長者敷一卑床，於上座前坐聽法。
<p/>爾時，上座為長者種種說法，示教照喜已，從座起去。
<p/>時，諸上座於路中語梨犀達多：「善哉！善哉！梨犀達多比丘！汝真辯捷<note n="s21.94"/>，知時<note n="s21.95"/>而說，若於餘時，汝應常如此應。」
<p/>時，諸上座聞梨犀達多所說，歡喜奉行！
<sid n="569"/><note n="s21.96"/>
<p/>如是我聞：
<p/>一時，佛住菴羅聚落菴羅林中，與眾多上座比丘俱。
<p/>時，質多羅長者詣諸上座所，稽首禮足，退坐一面，白諸上座言：「諸世間所見，或說有我，或說眾生，或說壽命，或說世間吉凶，云何，尊者！此諸異見，何本、何集、何生、何轉？」
<p/>時，諸上座默然不答，如是三問，亦三默然。
<p/>時，有一下座比丘名梨犀達多，白諸上座言：「我欲答彼長者所問。」
<p/>諸上座言：「善能答者答。」
<p/>時，長者𣈳問梨犀達多：「尊者！凡世間所見，何本、何集、何生、何轉？」
<p/>尊者梨犀達多答言：「長者！凡世間所見，或言有我，或說眾生，或說壽命，或說世間吉凶，斯等諸見，一切皆以<note n="s21.97"/>身見<note n="s21.98"/>為本，身見集、身見生、身見轉。」
<p/>復問：「尊者！云何為身見？」
<p/>答言：「長者！愚癡無聞凡夫見色是我、色異我、色中我、我中色<note n="s21.99"/>，受、想、行、識見是我、識<note n="s21.100"/>異我、我中識、識中我，長者！是名身見。」
<p/>復問：「尊者！云何得無此身見？」
<p/>答言：「長者！謂多聞聖弟子不見色是我，不見色<note n="s21.101"/>異我，不見我中色、色中我；不見受、想、行、識是我，不見識異我，不見我中識、識中我，是名得無身見。」
<p/>復問：「尊者！其父何名？於何所生？」
<p/>答言：「長者！我生於後方長者家。」
<p/>質多羅長者語尊者梨犀達多：「我及尊者二父本是善知識<note n="s21.102"/>。」
<p/>梨犀達多答言：「如是，長者！」
<p/>質多羅長者語梨犀達多言：「尊者若能住此菴羅林中，我盡形壽供養衣服、飲食、隨病湯藥。」尊者梨犀達多默然受請。
<p/>時，尊者梨犀達多受質多羅長者請，供養障礙<note n="s21.103"/>故，久不詣世尊所。
<p/>時，諸上座比丘為質多羅長者種種說法，示教照喜；示教照喜已，質多羅長者歡喜隨喜，作禮而去。
<sid n="570"/><note n="s21.104"/>
<p/>如是我聞：
<p/>一時，佛住菴羅聚落菴羅林中，與眾多上座比丘俱。
<p/>時，有質多羅長者詣諸上座所，稽首禮足，退坐一面，白諸上座比丘言：「唯願諸尊於牛牧<note n="s21.105"/>中受我請食。」
<p/>時，諸上座默然受請。
<p/>質多羅長者知諸上座默然受請已，既自還家，星夜備具種種飲食。晨朝敷座，遣使白諸上座：「時到。」
<p/>諸上座著衣持鉢，至牛牧中<note n="s21.106"/>質多羅長者舍，就座而坐。
<p/>時，質多羅長者自手供養種種飲食。食已，洗鉢、澡漱<note n="s21.107"/>畢，質<note n="s21.108"/>多羅長者敷一卑;牀，於上座前坐聽法。
<p/>時，諸上座為長者說種種法，示教照喜；示教照喜已，從座起去，質多羅長者亦隨後去。
<p/>諸上座食諸酥<note n="s21.109"/>酪蜜飽滿，於春後月熱時，行路悶極。
<p/>爾時，有一下座比丘名摩訶迦<note n="s21.110"/>，白諸上座：「今日大熱，我欲起雲雨微風，可爾不？」
<p/>諸上座答言：「汝能爾者，佳！」
<p/>時，摩訶迦;卽入三昧，如其正受。應時雲起，細雨微下，涼<note n="s21.111"/>風<note n="s21.112"/>斖斖從四方來。至精舍門，尊者摩訶迦語諸上座言：「所作可止？」
<p/>答言：「可止。」
<p/>時，尊者摩訶迦𣈳止神通，還於自房。
<p/>時，質多羅長者作是念：最下座比丘而能有此大神通力，況復中座及與上座！;卽禮諸上座比丘足，隨摩訶迦<note n="s21.113"/>比丘至所住房，禮尊者摩訶迦足，退坐一面，白言：「尊者！我欲得見尊者過人法神足現化<note n="s21.114"/>。」
<p/>尊者摩訶迦言：「長者！勿見恐怖！」
<p/>如是三請，亦三不許。長者猶<note n="s21.115"/>復重請願見尊者神通變化。
<p/>尊者摩訶迦語長者言：「汝且出外，取乾草木積聚已，以一張㲲<note n="s21.116"/>覆上。」
<p/>質多羅長者卽如其教，出外聚薪成𧂐<note n="s21.117"/>，來白尊者摩訶迦：「薪  *𧂐已成，以 *㲲覆上。」
<p/>時，尊者摩訶迦卽入火光三昧，於戶鉤孔中出火焰，火燒其𧂐<note n="s21.118"/>薪都盡，唯白 *㲲不然，語長者言：「汝今見不？」
<p/>答言：「已見，尊者！實為奇特！」
<p/>尊者摩訶迦語長者言：「當知此者皆以不放逸為本，不放逸集、不放逸生、不放逸轉，不放逸故得阿耨多羅三藐三菩提。是故，長者！此及餘功德，一切皆以不放逸為本，不放逸集、不放逸生、不放逸轉，不放逸故得阿耨多羅三藐三菩提，及餘道品法。」
<p/>質多羅長者白尊者摩訶迦：「願常住此林中，我當盡壽供養<note n="s21.119"/>衣、被、飲食、隨病湯藥。」
<p/>尊者摩訶迦有行因緣故，不受其請。
<p/>質多羅長者聞說法已，歡喜隨喜，卽<note n="s21.120"/>從座起，作禮而去。
<p/>尊者摩訶迦不欲令供養利障<note n="s21.121"/>罪<note n="s21.122"/>故，卽從座起去，遂不復還。
<sid n="571"/><note n="s21.123"/>
<p/>如是我聞：
<p/>一時，佛住菴羅林中，與眾多上座比丘俱。
<p/>爾時，眾多上座比丘集於食堂，作如是論議：「諸尊！於意云何？謂眼繫色耶？色繫眼耶？如是耳聲、鼻香、舌味、身觸、意法，為意繫法耶？法繫意耶？」
<p/>時，質多羅長者行有所營，便過精舍，見諸上座比丘集於食堂，卽便前禮諸上座足，禮足已，問言：「尊者集於食堂，論說何法？」
<p/>諸上座答言：「長者！我等今日集此食堂，作如此論：『為眼繫色耶？色繫眼耶？如是耳聲、鼻香、舌味、身觸、意法，為意繫法耶？為法繫意耶<note n="s21.124"/>？』」
<p/>長者問言：「諸尊者於此義云何記說？」
<p/>諸上座言：「於長者意云何？」
<p/>長者答諸上座言：「如我意，謂非眼繫色，非色繫眼，……乃至非意繫法，非法繫意，然中間有欲貪<note n="s21.125"/>者，隨彼繫也。譬如二牛，一黑一白，駕以軛鞅。有人問言：『為黑牛繫白牛？為白牛繫黑牛？』為等問<note n="s21.126"/>不？」
<p/>答言：「長者！非等問也。所以者何？非黑牛繫白牛，亦非白牛繫黑牛，然彼軛鞅是其繫也。」
<p/>「如是，尊者！非眼繫色，非色繫眼，……乃至非意繫法，非法繫意，然其<note n="s21.127"/>中間，欲貪是其繫也。」
<p/>時，質多羅長者聞諸上座所說，歡喜隨喜，作禮而去。
<sid n="572"/><note n="s21.128"/>
<p/>如是我聞：
<p/>一時，佛住菴羅林中。時，有阿耆毘迦<note n="s21.129"/>外道是質多羅長者先人親厚，來詣質多羅長者所，共相問訊慰勞已，於一面住。
<p/>質多羅長者問阿耆毘 *迦外道：「汝出家幾時？」
<p/>答言：「長者！我出家已<note n="s21.130"/>來二十餘年。」
<p/>質多羅長者問言：「汝出家來過二十年，為得過人法，究竟知見，安樂住不？」
<p/>答言：「長者！雖出家過二十年，不得過人法，究竟知見，安樂住，唯有躶形、拔髮、乞食，人間遊行，臥於土中。」
<p/>質多羅長者言：「此非名稱法、律，此是惡知，非出要道，非曰等覺<note n="s21.131"/>，非讚歎處，不可依止。唐名出家過二十年，躶形、拔髮、乞食，人間遊行，臥灰土中。」
<p/>阿耆毘 *迦問質多羅長者：「汝為沙門瞿曇作弟子，於今幾時？」
<p/>質多羅長者答言：「我為世尊弟子過二十年。」
<p/>復問質多羅長者：「汝為沙門瞿曇弟子過二十年，復得過人法，勝、究竟知見不？」
<p/>質多羅長者答言：「汝<note n="s21.132"/>今當知<note n="s21.133"/>：質多羅長者要不復經由胞胎而受生，不復增於丘塚，不復起於血氣，如世尊所說五下分結，不見一結而不斷者；若一結不斷，當復還生此世。」
<p/>如是說時，阿耆毘迦悲歎涕淚<note n="s21.134"/>，以衣拭面，謂質多羅長者言：「我今當作何計？」
<p/>質多羅長者答言：「汝若能於正法、律出家者，我當給汝衣鉢供身之具。」
<p/>阿耆毘迦須臾思惟已，語質多羅長者言：「我今隨汝<note n="s21.135"/>，示我所作。」
<p/>時，質多羅長者將彼阿<note n="s21.136"/>耆毘迦往詣諸上座所，禮諸上座足，於一面坐，白諸上座比丘言：「尊者！此阿耆毘迦是我先人親厚，今求出家作比丘，願諸上座度令出家，我當供給衣鉢眾具！」
<p/>諸上座卽令出家，剃除鬚髮，著袈裟衣。出家已，思惟：所以善男子剃除鬚髮，著袈裟衣，出家增進學道，淨修梵行，得阿羅漢。
<sid n="573"/><note n="s21.137"/>
<p/>如是我聞：
<p/>一時，佛住菴羅聚落菴羅林中，與諸上<note n="s21.138"/>座比丘俱。
<p/>時，有尼 *揵若提子<note n="s21.139"/>與五百眷屬詣菴羅林中，欲誘質多羅長者以為弟子。質多羅長者聞尼 *揵若提子將五百眷屬來詣菴羅林中，欲誘我為弟子，聞已，卽往詣其所，共相問訊畢，各於一面坐。
<p/>時，尼 *揵若提子語質多羅長者言：「汝信沙門瞿曇得無覺無觀三昧<note n="s21.140"/>耶？」
<p/>質多羅長者答言：「我不以信<note n="s21.141"/>故來也。」
<p/>阿耆毘 *迦<note n="s21.142"/>言：「長者！汝不諂、不幻、質直、質直所生。長者！若能息有覺有觀者，亦能以繩繫縛於風；若能息有覺有觀者，亦可以一把土斷恒水流<note n="s21.143"/>；我於行、住、坐、臥智見常生。」
<p/>質多羅長者問尼 *揵若提子：「為信在前耶？為智在前耶？信之與智，何者為先？何者為勝？」
<p/>尼 *揵若提子答言：「信應在前，然後有智。信智相比，智則為勝。」
<p/>質多羅長者語尼 *揵若提子：「我已求得息有覺有觀，內<note n="s21.144"/>淨一心，無覺無觀，三昧生喜樂，第二禪具足住。我晝亦住此三昧，夜亦住此三昧，終夜常住此三昧，有如是智，何用信世尊為？」
<p/>尼 *揵若提子言：「汝諂曲、幻偽、不直、不直所生。」
<p/>質多羅長者言：「汝先言我不諂曲<note n="s21.145"/>、不幻、質直、質直所生，今云何言諂曲、幻偽、不直、不直所生耶？若汝前實者，後則虛；後實者，前則虛。汝先言：『我於行、住、坐、臥知見常生。』汝於前後，小事不知，云何知過人法，若知、若<note n="s21.146"/>見、若<note n="s21.147"/>安樂住事？」長者復問尼 *揵若提子：「有於一問<note n="s21.148"/>、一說、一記論，乃至十問、十說、十記論，汝有此不？若無一問、一說、一記論，乃至十問、十說、十記論，云何能誘於我，而來至此菴羅林中欲誘誑我？」
<p/>於是尼 *揵若提子息閉掉頭，反<note n="s21.149"/>拱而出，不復還顧。
<sid n="574"/><note n="s21.150"/>
<p/>如是我聞：
<p/>一時，佛住菴羅聚落菴羅林中，與眾多上座比丘俱。
<p/>爾時，質多羅長者病苦，諸親圍遶，有眾多諸天來詣長者所，語質多羅長者言：「長者！汝當發願得作轉輪王<note n="s21.151"/>。」
<p/>質多羅長者語諸天言：「若作轉輪王，彼亦無常、苦、空、無我。」
<p/>時，長者親屬語長者：「汝當繫念！汝當繫念！」
<p/>質多羅長者語親屬：「何故汝等教我繫念！繫念？」
<p/>彼親屬言：「汝作是言：『無常、苦、空、無<note n="s21.152"/>我。』是故教汝繫念<note n="s21.153"/>、繫念也。」
<p/>長者語諸親屬：「有諸天人來至我所，語我言：『汝當發願得作轉輪聖<note n="s21.154"/>王，隨願得果。』我卽答言：『彼轉輪王亦復無常、苦、空、非我。』」
<p/>彼諸親屬語質多羅長者：「轉輪王有何，而彼諸天教汝願求？」
<p/>長者答言：「轉輪王者<note n="s21.155"/>以正法治化，是故諸天見如是福利故，而來教我為發願求。」
<p/>諸親屬言：「汝今用心，當如之何？」
<p/>長者答言：「諸親屬！我今作心，唯不復見胞胎受生，不增丘塚，不受血氣，如世尊說，五下分結我不見有，我不自見一結不斷；若結不斷，則還生此世。」
<p/>於是長者卽從牀起，結跏<note n="s21.156"/>趺坐，正念在前，而說偈言：
<p/>「服食積所積，廣度於眾難，
<p/>施上進福田，植<note n="s21.157"/>斯五種力；
<p/>以斯義所欲，俗人處於家，
<p/>我悉得此利，已免於眾難。
<p/>世間所聞習<note n="s21.158"/>，遠<note n="s21.159"/>離眾難事，
<p/>生樂知稍<note n="s21.160"/>難，隨順等正覺；
<p/>供養持戒者，善修諸梵行，
<p/>漏盡阿羅漢，及聲聞牟尼。
<p/>如是超越見，於上諸勝處，
<p/>常行士夫施，剋終<note n="s21.161"/>獲大果。
<p/>習行眾多施，施諸良福田，
<p/>於此世命終，化生於天上，
<p/>五欲具足滿，無量心悅樂；
<p/>獲斯妙果報，以無慳悋故，
<p/>在所處受生，未曾不歡喜。」
<p/>質多羅長者說此偈已，尋卽命終，生於不煩熱天。
<p/>爾時，質多羅天子作是念：我不應停此，當往閻浮提禮拜諸上座比丘。如力士屈<note n="s21.162"/>伸<note n="s21.163"/>臂頃，以天神力至菴羅林中，放身天光，遍照菴羅林。
<p/>時，有異比丘夜起出房，露地經行，見勝光明普照樹林，卽說偈言：
<p/>「是誰妙天色，住於虛空中？
<p/>譬如純金山，閻浮檀淨光。」
<p/>質多羅天子說偈答言：
<p/>「我是天人王，瞿曇名稱子，
<p/>是菴羅林中，質多羅長者；
<p/>以淨戒具足，繫念自寂靜，
<p/>解脫身具足，智慧身亦然。
<p/>我知法故來，仁<note n="s21.164"/>者應當知：
<p/>當於彼涅槃，此法法如是。」
<p/>質多羅天子說此偈已，卽沒不現。
<p/>雜阿含經卷第二十一
<note n="s23.1"/><note n="s23.2"/>
<sid n="575"/><note n="s23.3"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「人間四百歲是兜率陀<note n="s23.4"/>天上一日一夜，如是三十日一月，十二月一歲，兜率陀天壽四千歲。愚癡無聞凡夫於彼命終，生地獄、畜生、餓鬼中；多聞聖弟子於彼命終，不生地獄、畜生、餓鬼中。」
<p/>佛說此經已，諸比丘聞佛所說，歡喜奉行！
<sid n="576"/><note n="s23.5"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「人間八百歲是化樂天<note n="s23.6"/>上一日一夜，如是三十日一月，十二月一歲，化樂天壽八千歲。愚癡無聞凡夫於彼命終，生地獄、畜生、餓鬼中；多聞聖弟子於彼命終，不生地獄、畜生、餓鬼中。」
<p/>佛說此經已，諸比丘聞佛所說，歡喜奉行！
<sid n="577"/><note n="s23.7"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「人間千六百歲是他化自在天<note n="s23.8"/>一日一夜，如是三十日一月，十二月一歲，他化自在天壽一萬六千歲。愚癡無聞凡夫於彼命終，生地獄、畜生、餓鬼中；多聞聖弟子於彼命終，不生地獄、畜生、餓鬼中。」
<p/>佛說此經已，諸比丘聞佛所說，歡喜奉行！
<p/>如佛說六經，如是異比丘問六經、佛問諸比丘六經亦如是說。
<sid n="578"/><note n="s23.9"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「若比丘若行、若形、若相<note n="s23.10"/>，離欲、惡不善法，有覺有觀，離生喜樂，初禪具足住。彼不憶念如是行、如是形、如是相，然於彼色、受、想、行、識法，作如病、如癰、如刺、如殺、無常、苦、空、非我思惟，於彼法生厭、怖畏、防護；生厭、怖畏、防護已，以甘露門而自饒益，如是寂靜，如是勝妙，所謂捨離，餘愛<note n="s23.11"/>盡、無欲、滅盡、涅<note n="s23.12"/>槃。」
<p/>佛說此經已，諸比丘聞佛所說，歡喜奉行！
<sid n="579"/><note n="s23.13"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘，如上說，差別者：「如是知、如是見已，欲有漏心解脫、有有漏心解脫、無明有<note n="s23.14"/>漏心解脫，解脫知見：我生已盡，梵行已立，所作已作，自知不受後有。」
<p/>佛說此經已，諸比丘聞佛所說，歡喜奉行！
<sid n="580"/><note n="s23.15"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘，如上說，差別者：「若不得解脫，以欲法、念法、樂法故，取中般涅槃<note n="s23.16"/>。若不如是，或生般涅槃<note n="s23.17"/>；若不如是，或有行般涅槃<note n="s23.18"/>；若不如是，或無行般涅槃<note n="s23.19"/>；若不如是，或上流般涅槃<note n="s23.20"/>；若不如是，或復即以此欲法、念法、樂法功德生大梵天<note n="s23.21"/>中，或生梵輔天<note n="s23.22"/>中，或生梵身天<note n="s23.23"/>中。」
<p/>佛說此經已，諸比丘聞佛所說，歡喜奉行！
<sid n="581"/><note n="s23.24"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「若比丘如是行、如是形、如是相，息有覺有觀，內淨一心，無覺無觀，定生喜樂，第二禪具足住。若不如是行、如是形、如是相憶念，而於色、受、想、行、識法思惟如病、如癰、如刺、如殺、無常、苦、空、非我，於此等法心生厭離、怖畏、防護；厭離、防護已，於甘露法界以自饒益。此則寂靜，此則勝妙，所謂捨離，一切有餘愛盡<note n="s23.25"/>、無欲、滅盡、涅槃。」
<p/>佛說此經已，諸比丘聞佛所說，歡喜奉行！
<sid n="582"/><note n="s23.26"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘，如上說，差別者：「彼如是知、如是見，欲有漏心解脫、有有漏心解脫、無明 *有漏心解脫，解脫知見：我生已盡，梵行已立，所作已作，自知不受後有。若不解脫，而以彼法──欲法、念法、樂法<note n="s23.27"/>取中般涅槃；若不爾者，取生般涅槃；若不爾者，取有行般涅槃；若不爾者，取無行般涅槃；若不爾者，取上流般涅槃；若不爾者，彼以欲法、念法、樂法生自性光音天<note n="s23.28"/>；若不爾者，生無量光天<note n="s23.29"/>；若不爾者，生少光天。<note n="s23.30"/>」
<p/>佛說此經已，諸比丘聞佛所說，歡喜奉行！
<sid n="583"/><note n="s23.31"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「若比丘如是行、如是形、如是相，離貪喜捨住，正念正智，覺身樂，聖人能說能捨念樂住，第三禪具足住。若不爾者，以如是行、如是形、如是相，於色<note n="s23.32"/>、受、想、行、識法思惟如病、如癰、如刺、如殺……乃至上流般涅槃<note n="s23.33"/>；若不爾者，以彼法──欲法、念法、樂法<note n="s23.34"/>生遍淨天<note n="s23.35"/>；若不爾者，生無量淨天<note n="s23.36"/>；若不爾者，生少淨天<note n="s23.37"/>。」
<p/>佛說此經已，諸比丘聞佛所說，歡喜奉行！
<sid n="584"/><note n="s23.38"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「若比丘如是行、如是形、如是相，離苦息樂，前憂喜已滅，不苦不樂捨，淨念一心，第四禪具足住。若不如是憶念，而於色、受、想、行、識思如病、如癰、如刺、如殺……乃至上流般涅槃；若不爾者，或生因性果實天<note n="s23.39"/>；若不爾者，生福生天<note n="s23.40"/>；若不爾者，生少福天<note n="s23.41"/>。」
<p/>佛說此經已，諸比丘聞佛所說，歡喜奉行！
<p/>如四禪，如是四無色定亦如是說。
<sid n="585"/><note n="s23.42"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有風雲天作是念：我今欲以神力遊戲。如是念時，風雲則起。如風雲天，如是焰電天、雷震天、雨天、晴天、寒天、熱天亦如是說。」
<p/>佛說此經已，諸比丘聞佛所說，歡喜奉行！
<p/>說如是，異比丘問佛、佛問諸比丘亦如是說。
<sid n="586"/><note n="s23.43"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊於夜闇中，天時小雨，電光焰照。佛告阿難：「汝可以傘蓋覆燈持出。」
<p/>尊者阿難即受教，以傘蓋覆燈，隨佛後行，至一處，世尊微笑。尊者阿難白佛言
<p/>：「世尊不以無因緣而笑，不審世尊今日何因何緣而發微笑？」
<p/>佛告阿難：「如是！如是！如來不以無因緣而笑，汝今持傘蓋<note n="s23.44"/>覆燈，隨我而行；我見梵天亦復如是持傘蓋覆燈，隨拘隣<note n="s23.45"/>比丘後行；釋提桓因<note n="s23.46"/>亦復持傘蓋覆燈，隨摩訶迦葉後行；袟栗帝羅色吒羅<note n="s23.47"/>天王亦持傘蓋覆燈，隨舍利弗後行；毘樓勒迦<note n="s23.48"/>天王亦持傘蓋覆燈，隨大目揵連後行；毘樓匐叉<note n="s23.49"/>天王亦持傘蓋覆燈，隨摩訶拘絺羅後行；毘沙門<note n="s23.50"/>天王亦持傘蓋覆燈，隨摩訶劫賓那後行。」
<p/>佛說此經已，尊者阿難聞佛所說，歡喜奉行！
<sid n="587"/><note n="s23.51"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有四種善好調伏眾。何等為四？謂比丘調伏、比丘尼調伏、優婆塞調伏、優婆夷調伏，是名四眾。」
<p/>爾時，世尊即說偈言：
<p/>「若才辯無畏，多聞通達法，
<p/>行法次法向，是則為善眾。
<p/>比丘持淨戒，比丘尼多聞，
<p/>優婆塞淨信，優婆夷亦然，
<p/>是名為善眾，如日光自照。
<p/>如則善好僧，是則僧中好，
<p/>是法令僧好，如日光自照。」
<p/>佛說此經已，諸比丘聞佛所說，歡喜奉行！
<p/>如調伏，如是辯、柔和、無畏、多聞、通達法、說法、法次法向、隨順法行亦如是說。
<sid n="588"/><note n="s23.52"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有三種子。何等為三？有隨生子<note n="s23.53"/>、有勝生子<note n="s23.54"/>、有下生子<note n="s23.55"/>。何等為隨生子？謂子父母不殺、不盜、不婬、不妄語、不飲酒，子亦隨學不殺、不盜、不婬、不妄語、不飲酒，是名隨生子。何等為勝生子？若子父母不受不殺、不盜、不婬、不妄語、不飲酒戒，子則能受不殺、不盜、不婬、不妄語、不飲酒戒，是名勝生子。云何下生子？若子父母受不殺、不盜、不婬、不妄語、不飲酒戒，子不能受不殺、不盜、不婬、不妄語、不飲酒戒，是名下生子。
<p/>爾時，世尊即說偈言：
<p/>「生隨及生上，智父之所欲；
<p/>生下非所須，以不紹繼故。
<p/>為人法之子，當作優婆塞，
<p/>於佛法僧寶，勤修清淨心，
<p/>雲除月光顯，光榮眷屬眾。」
<p/>佛說此經已，諸比丘聞佛所說，歡喜奉行！
<p/>如五戒，如是信、戒、施、聞、慧經亦如是說。
<sid n="589"/><note n="s23.56"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有四正斷<note n="s23.57"/>。何等為四？一者斷斷<note n="s23.58"/>，二者律儀斷<note n="s23.59"/>，三者隨護斷<note n="s23.60"/>，四者修斷<note n="s23.61"/>。」
<p/>佛說此經已，諸比丘聞佛所說，歡喜奉行！
<sid n="590"/><note n="s23.62"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有四正斷。何等為四？一者斷斷，二者律儀斷，三者隨護斷，四者修斷。」
<p/>爾時世尊即說偈言：
<p/>「斷斷及律儀，隨護與修習，
<p/>如此四正斷，諸佛之所說。」
<p/>佛說此經已，諸比丘聞佛所說，歡喜奉行！
<sid n="591"/><note n="s23.63"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有四正斷。何等為四？一者斷斷，二者律儀斷，三者隨護斷，四者修斷。云何為斷斷？謂比丘已<note n="s23.64"/>起惡不善法斷，生欲<note n="s23.65"/>、方便、精勤、心攝受<note n="s23.66"/>，是為斷斷。云何律儀斷？未起惡不善法不起，生欲、方便、精勤、攝受，是名律儀斷。云何隨護斷？未起善法令起，生欲、方便、精勤攝受，是名隨護斷。云何修斷？已起善法增益修習，生欲、方便、精勤、攝受，是為修斷。」
<p/>佛說此經已，諸比丘聞佛所說，歡喜奉行！
<sid n="592"/><note n="s23.67"/>
<p/>如是我聞：
<p/>一時，佛住舍衞國衹樹給孤獨園。
<p/>爾時，世尊告諸比丘：「有四正斷。何等為四？一者斷斷，二者律儀斷，三者隨護斷，四者修斷。云何為斷斷？謂比丘已起惡不善法斷，生欲、方便、精勤、心攝受，是為斷斷。云何律儀斷？未起惡不善法不起，生欲、方便、精勤、攝受，是名律儀斷。云何隨護斷？未起善法令起，生欲、方便、精勤、攝受<note n="s23.68"/>，是名隨護斷。云何修斷？已起善法增益修習，生欲、方便、精勤、攝受，是名修斷。」
<p/>爾時，世尊𣈳說偈言：
<p/>「斷斷及律儀，隨護與修習，
<p/>如此四正斷，諸佛之所說。」
<p/>佛說此經已，諸比丘聞佛所說，歡喜奉行！
<sid n="593"/><note n="s23.69"/>
<p/>如是我聞：
<p/>一時，佛住舍衞國衹樹給孤獨園。
<p/>爾時，世尊告諸比丘：「有四正斷。何等為四？一者斷斷，二者律儀斷，三者隨護斷，四者修斷。云何斷斷？若比丘已起惡不善法斷，生欲、方便、精勤、攝受；未起惡不善法不起，生欲、方便、精勤、攝受；未生善法令起、生欲、方便、精勤、攝受；已生善法增益修習，生欲、方便、精勤、攝受，是名斷斷。云何律儀斷？若比丘
<p/>善護眼根，隱密、調伏、進向；如是耳、鼻、舌、身、意根善護、隱密、調伏、進向，是名律儀斷。云何隨護斷？若比丘於彼彼真實三昧相善守護持，所謂青瘀相、脹相、膿相、壞相、食不淨<note n="s23.70"/>相，修習守護，不令退沒，是名隨護斷。云何修斷？若比丘修四念處<note n="s23.71"/>等，是名修斷。」
<p/>爾時，世尊𣈳說偈言：
<p/>「斷斷律儀斷，隨護修習斷，
<p/>此四種正斷，正覺之所說；
<p/>比丘勤方便，得盡於諸漏。」
<p/>佛說此經已，諸比丘聞佛所說，歡喜奉行！
<p/>如四念處，如是四正斷、四如意足、五根、五力、七覺支、八道支、四道、四法句、正觀<note n="s23.72"/>修習亦如是說。
<sid n="594"/><note n="s23.73"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「譬如有人作世間建立，彼一切皆依於地；如是比丘修習禪法，一切皆依不放逸<note n="s23.74"/>為根本，不放逸集、不放逸生、不放逸轉。比丘不放逸者，能修四禪<note n="s23.75"/>。」
<p/>佛說此經已，諸比丘聞佛所說，歡喜奉行！
<sid n="595"/><note n="s23.76"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘，如上說，差別者：「如是比丘能斷貪欲、瞋恚、愚癡。」
<p/>佛說此經已，諸比丘聞佛所說，歡喜奉行！
<p/>如斷貪欲、瞋恚、愚癡，如是調伏貪欲、瞋恚、愚癡；貪欲究竟，瞋恚、愚癡究竟，出要、遠離、涅槃亦如是說。
<sid n="596"/><note n="s23.77"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「譬如百草藥木，皆依於地而得生長；如是種種善法，皆依不放逸為本。如上說，……乃至涅槃。
<p/>「譬如黑沈水香是眾香之上；如是種種善法，不放逸最為其上。
<p/>「譬如堅固之香，赤栴檀為第一；如是一切善法，一切皆<note n="s23.78"/>不放逸為根本。如是……乃至涅槃。
<p/>「譬如水陸諸華，優况羅<note n="s23.79"/>華為第一；如是一切善法，皆不放逸為根本，……乃至涅槃。
<p/>「譬如陸地生華，摩利沙<note n="s23.80"/>華為第一；如是一切善法，不放逸為其根本，……乃至涅槃。
<p/>「譬如，比丘！一切畜生跡中，象跡為上；如是一切諸善法，不放逸最為根本。如上說，……乃至涅槃。
<p/>「譬如一切畜生，師子為第一，所謂畜生主<note n="s23.81"/>；如是一切善法，不放逸為其根本。如上說，乃至涅槃。
<p/>「譬如一切屋舍堂閣，以棟為第一；如是一切善法，不放逸為其根本。
<p/>「譬如一切閻浮果<note n="s23.82"/>，唯得閻浮<note n="s23.83"/>名者，果最為第一；如是一切善法，不放逸為其根本。
<p/>「如<note n="s23.84"/>是一切俱毘陀羅<note n="s23.85"/>樹，薩婆耶旨羅俱毘陀羅樹為第一；如是一切善法，不放逸為根本。如上說，……乃至涅槃。
<p/>「譬如諸山，以須彌山王為第一；如是一切善法，不放逸為其根本。如上說，……乃至涅槃。
<p/>「譬如一切金，以閻浮提<note n="s23.86"/>金<note n="s23.87"/>為第一；如是一切善法，不放逸為其根本。如上說，……乃至涅槃。
<p/>「譬如一切衣中，伽尸<note n="s23.88"/>細㲲為第一；如是一切善法，不放逸為其根本。如上說，……乃至涅槃。
<p/>「譬如一切色中，以白色為第一；如是一切善法，不放逸為其根本。如上說，……乃至涅槃。
<p/>「譬如眾鳥，以金翅鳥<note n="s23.89"/>為第一；如是一切善法，不放逸為其根本。如上說，……乃至涅槃。
<p/>「譬如諸王，轉輪聖王為第一；如是一切善法，不放逸為其根本。如上說，……乃至涅槃。
<p/>「譬如一切天王，四大天王為第一；如是一切善法，不放逸為其根本。如上說，……乃至涅槃。
<p/>「譬如一切三十三天，以帝釋為第一；如是一切善法，不放逸為其根本。如上說，……乃至涅槃。
<p/>「譬如焰摩天中，以宿焰摩天王為第一；如是一切善法，不放逸為其根本。如上說，……乃至涅槃。
<p/>「譬如兜率陀天，以兜率陀天王為第一；如是一切善法，不放逸為其根本。如上說，……乃至涅槃。
<p/>「譬如化樂天，以善化樂天王為第一；如是一切善法，不放逸為其根本。如上說，……乃至涅槃。
<p/>「譬如他化自在天，以善他化自在天子為第一；如是一切善法，不放逸為其根本。如上說，……乃至涅槃。
<p/>「譬如梵天，大梵王為第一；如是一切善法，不放逸為其根本。如上說，……乃至涅槃。
<p/>「譬如閻浮提一切眾流皆順趣大海，其大海者最為第一，以容受故；如是一切善法皆順不放逸。如上說，……乃至涅槃。
<p/>「譬如一切雨渧<note n="s23.90"/>皆歸大海；如是一切善法皆順趣不放逸海。如上說，……乃至涅槃。
<p/>「譬如一切薩羅，阿耨大薩羅為第一；如是一切善法，不放逸為第一。如上說，……乃至涅槃。
<p/>「譬如閻浮提一切河，四大河為第一，謂恒河、新頭、搏<note n="s23.91"/>叉、司陀<note n="s23.92"/>；如是一切善法，不放逸為第一。如上說，……乃至涅槃。
<p/>「譬如眾星光明，月為第一；如是一切善法，不放逸為第一。如上說，……乃至涅槃。
<p/>「譬如諸大身眾生，羅睺阿修羅<note n="s23.93"/>最為第一；如是一切善法，不放逸為其根本。如上說，……乃至涅槃。
<p/>「譬如諸受五欲者，頂生王為第一；如是一切善法，不放逸為其根本。如上說，……乃至涅槃。
<p/>「譬如欲界諸神力，天魔波旬為第一；如是一切善法，不放逸為其根本。如上說，……乃至涅槃。
<p/>「譬如一切眾生，無足、兩足、四足、多足，色、無色，想、無想，非想、非無想，如來為第一；如是一切善法，不放逸為其根本。如上說，……乃至涅槃。
<p/>「譬如所有諸法，有為、無為，離貪欲為第一；如是一切善法，不放逸為其根本。如上說，……乃至涅槃。
<p/>「譬如一切諸法眾，如來眾為第一；如是一切善法，不放逸為其根本。如上說，……乃至涅槃。
<p/>「譬如一切所有諸界苦行，梵行聖界為第一；如是一切善法，不放逸為其根本。如上說，……乃至涅槃。
<p/>佛說此經已，諸比丘聞佛所說，歡喜奉行！
<sid n="597"/><note n="s23.94"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有四種禪──有禪三昧善，非正受善；有禪正受善，非三昧善；有禪三昧善，亦正受善；有禪非三昧善，非正受善。
<p/>「復次，四種禪──有禪住三昧善，非住正受善；有禪住正受善，非住三昧善；有禪住三昧善，亦住正受善；有禪非住三昧善，亦非住正受善。
<p/>「復次，四種禪──有禪三昧起善，非正受起善；有禪正受起善，非三昧起善；有禪三昧起善，亦正受起善；有禪非三昧起善，亦非正受起善。
<p/>「復次，四種禪──有禪三昧時善，非正受時善；有禪正受時善，非三昧時善；有禪三昧時善，亦正受時善；有禪非三昧時善，亦非正受時善。
<p/>「復次，四種禪──有禪三昧處善，非正受處善；有禪正受處善，非三昧處善；有禪三昧處善，亦正受處善；有禪非三昧處善，亦非正受處善。
<p/>「復次，四種禪──有禪三昧迎善，非正受迎善；有禪正受迎善，非三昧迎善；有禪三昧迎善，亦正受迎善；有禪非三昧迎善，亦非正受迎善。
<p/>「復次，四種禪──有禪三昧念善，非正受念善；有禪正受念善，非三昧念善；有禪三昧念善，亦正受念善；有禪非三昧念善，亦非正受念善。
<p/>「復次，四種禪──有禪三昧念不念善，非正受念不念善；有禪正受念不念善，非三昧念不念善，亦正受念不念善；有禪非三昧念不念善，亦非正受念不念善。
<p/>「復次，四種禪──有禪三昧來善，非正受來善；有禪正受來善，非三昧來善；有禪三昧來善，亦正受來善；有禪非三昧來善，亦非正受來善。
<p/>「復次，四種禪──有禪三昧惡善，非正受惡善；有禪正受惡善，非三昧惡善；有禪三昧惡善，亦正受惡善；有禪非三昧惡善，亦非正受惡善。
<p/>「復次，四種禪──有禪三昧方便善，非正受方便善；有禪正受方便善，非三昧方便善；有禪三昧方便善，亦正受方便善；有禪非三昧方便善，亦非正受方便善。
<p/>「復次，四種禪──有禪三昧止善，非正受止善；有禪正受止善，非三昧止善；有禪三昧止善，亦正受止善；有禪非三昧止善，亦非正受止善。
<p/>「復次，四種禪──有禪三昧擧善，非正受擧善；有禪正受擧善，非三昧擧善；有禪三<note n="s23.95"/>昧擧善，亦正受擧善；有禪非三昧擧善，亦非正受擧善。
<p/>「復次，四種禪──有禪三<note n="s23.96"/>昧捨善，非正受捨善；有禪正受捨善，非三昧捨善；有禪三昧捨善，亦正受捨善；有禪非三昧捨善，亦非正受捨善。」
<p/>佛說此經已，諸比丘聞佛所說，歡喜奉行！
<sid n="598"/><note n="s23.97"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有無學<note n="s23.98"/>三明。何等為三？無學宿命智證通、無學生死智證通、無學漏盡智證通。」
<p/>爾時，世尊卽說偈言：
<p/>「觀察知<note n="s23.99"/>宿命，見天惡趣生，
<p/>生死諸漏盡，是則牟尼明。
<p/>其心得解脫，一切諸貪愛，
<p/>三處<note n="s23.100"/>悉通達，故說為三明。」
<p/>佛說此經已，諸比丘聞佛所說，歡喜奉行！
<sid n="599"/><note n="s23.101"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘<note n="s23.102"/>：「有無學三明。何等為三？謂無學宿命智證通、無學生死智證通、無學漏盡智證通。
<p/>「云何無學宿命智證通？謂聖弟子知種種宿命事，從一生至百千萬億生，乃至劫數成壞，我及眾生宿命所更如是名、如是生、如是姓<note n="s23.103"/>、如是食、如是受苦樂、如是長壽、如是久住、如是受分齊，我及眾生於此處死、餘處生，於餘處死、此處生，有如是行、如是因、如是信，受種種宿命事，皆悉了知，是名宿命智證明。
<p/>「云何生死智證明？謂聖弟子天眼淨過於人眼，見諸眾生死時、生時，善色、惡色，上色、下色，向於惡趣，隨業受生如實知；如此眾生身惡行成就、口惡行成就、意惡行成就，謗<note n="s23.104"/>聖人，邪見受邪法因緣故，身壞命終，生惡趣泥犁<note n="s23.105"/>中；此眾生身善行、口善行、意善行，不謗毀聖人，正見成就，身壞命終，生於善趣天人中，是名生死智證明。
<p/>「云何漏<note n="s23.106"/>盡智證明？謂聖弟子此苦如實知，此苦集、此苦滅、此苦滅道跡如實知；彼如是知、如是見，欲有漏心解脫、有有漏心解脫、無明*有漏心解脫，解脫知見：我生已盡，梵行已立，所作已作，自知不受後有，是名漏盡智證明。」
<p/>爾時，世尊卽說偈言：
<p/>「觀察知宿命，見天惡趣生，
<p/>生死諸漏盡，是則牟尼明。
<p/>知心得解脫，一切諸貪愛，
<p/>三處悉通達，故說為三明。」
<p/>佛說是經已，諸比丘聞佛所說，歡喜奉行！
<sid n="600"/><note n="s23.107"/>
<p/>如是我聞：
<p/>一時，佛住舍衞國祇樹給孤獨園。
<p/>時，有異婆羅門來詣佛所，與世尊面相<note n="s23.108"/>慰勞，慰勞已，退坐一面，而作是說：「此則婆<note n="s23.109"/>羅門三明，此則婆羅門三明。」
<p/>爾時，世尊告婆羅門言：「云何名為婆羅門三明？」
<p/>婆羅門白佛言：「瞿曇！婆羅門父母具相，無諸瑕穢；父母七世相承，無諸譏論；世世相承，常為師長，辯才具足；誦諸經典、物類名字、萬物差品、字類分合、歷世本末，此五種記，悉皆通達；容色端正，是名，瞿曇！婆羅門三明。」
<p/>佛告婆羅門：「我不以名字言說為三明也，賢聖法門<note n="s23.110"/>說真<note n="s23.111"/>實三明，謂賢聖知見，賢<note n="s23.112"/>聖法、律真實三明。」
<p/>婆羅門白佛：「云何，瞿曇！賢聖知<note n="s23.113"/>見，賢聖法、律所說三明？」
<p/>佛告婆羅門：「有三種無學三明。何等為三？謂無學宿命智證明、無學生死智證明、無學漏盡智證明，如上經廣說。」
<p/>爾時，世尊卽說偈言：
<p/>「一切法無常，持戒寂靜禪，
<p/>知一切宿命，已生天惡趣。
<p/>得斷生漏盡，是為<note n="s23.114"/>牟尼通，
<p/>悉知心解脫，一切貪恚癡。
<p/>我說是三明，非言語所說。
<p/>「婆羅門！是為聖法、律所說三明。」
<p/>婆羅門白佛：「瞿曇！是真三明。」
<p/>爾時，婆羅門聞佛所說，歡喜隨喜，從座<note n="s23.115"/>起而去。
<sid n="601"/><note n="s23.116"/>
<p/>如是我聞：
<p/>一時，佛住舍衞國祇樹給孤獨園。
<p/>時，有異婆羅門來詣佛所，與世尊面相慰勞，慰勞已，退坐一面，白佛：「瞿曇！我名信。」
<p/>佛告婆羅門：「所謂信者，信增益，戒、聞、捨、慧增益，是則為信，非名字是信也。」
<p/>時，婆羅門聞佛所說，歡喜隨喜，從 *座起而去。
<sid n="602"/><note n="s23.117"/>
<p/>如是我聞：
<p/>一時，佛住舍衞國祇樹給孤獨園。
<p/>時，有異婆羅門來詣佛所，面相慰勞，慰勞已，退坐一面，白佛言：「瞿曇！我名增益。」
<p/>佛告婆羅門：「所謂增益者，信增益，戒、聞、捨、慧增益，是為增益，非名字為增益也。」
<p/>時，婆羅門聞佛所說，歡喜隨喜，從 *座起而去。
<sid n="603"/><note n="s23.118"/>
<p/>如是我聞：
<p/>一時，佛住舍衞國祇樹給孤獨園。
<p/>時，有異婆羅門來詣佛所，問訊安否，問訊已，退坐一面，白佛言：「世尊！我名等起。」
<p/>佛告婆羅門：「夫等起者，謂起於信，起戒、聞、捨、慧，是為等起，非名字為等起也。」
<p/>爾時，婆羅門聞佛所說，歡喜隨喜，從 *座起而去。
<sid n="604"/><note n="s23.119"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「當為汝說無為法<note n="s23.120"/>及無為道跡<note n="s23.121"/>。諦聽！善思！云何無為法？謂貪欲永盡，瞋恚、愚癡永盡，一切煩惱永盡，是無為法。云何為無為道跡<note n="s23.122"/>？謂八聖道分，正見、正志<note n="s23.123"/>、正語、正業、正命、正方便、正念、正定，是名無為道 *跡。」
<p/>佛說此經已，諸比丘聞佛所說，歡喜奉行！
<p/>如無為，如是難見、不動、不屈、不死、無漏、覆蔭、洲渚、濟渡<note n="s23.124"/>、依止、擁護、不流轉、離熾焰、離燒然<note n="s23.125"/>、流通、清涼、微妙、安隱、無病、無所有、涅槃亦如是說。
<sid n="605"/><note n="s23.126"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「譬如湖池，廣長五十由旬，深亦如是。若有士夫以一毛端 *渧彼湖水，云何，比丘！彼湖水為多？為士夫毛端一渧水多？」
<p/>比丘白佛：「世尊！士夫毛端𤦧少耳，湖水無量千萬億倍，不得為比。」
<p/>佛告比丘：「具足見真諦，正見具足。世尊弟子見真諦果，正無間等，彼於爾時已斷、已知，斷其根本，如截多羅樹頭，更不復生，所斷諸苦甚多無量，如大湖水，所餘之苦如毛端 *渧水。」
<p/>佛說此經已，諸比丘聞佛所說，歡喜奉行！
<p/>如毛端 *渧水，如是草籌之端 *渧水亦如是，如湖池水如是，薩羅多吒伽、恒水、耶扶那、薩羅㳛、伊羅跋提、摩醯大海亦如是說。
<p/>佛說此經已，諸比丘聞佛所說，歡喜奉行！
<sid n="606"/><note n="s23.127"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有內六入處。云何為六？謂眼內入處，耳、鼻、舌、身、意內入處。於此六法觀察忍，名為信行，超昇離生，離凡夫地，未得須陀洹果，乃至未命終，要得須陀洹果。若<note n="s23.128"/>此諸法增上觀察忍，名為法行，超昇離生，離凡夫地，未得須陀洹果，乃至未命<note n="s23.129"/>終，要得須陀洹果。若此諸法如實正智觀察，三結已盡、已知，謂身見、戒取、疑，是名須陀洹。決定不墮<note n="s23.130"/>惡趣，定趣三菩提，七有天人往生，究竟苦邊。此等諸法正智觀察，不起諸漏，離欲解脫，名阿羅漢。諸漏已盡，所作已作，離諸重擔，逮得己利，盡諸有結，正智心善解脫。」
<p/>佛說此經已，諸比丘聞佛所說，歡喜奉行！
<p/>如內六入處，如是外六入處、六識身、六觸身、六受身、六想身、六思身、六愛身、六界身、五陰亦如上說。
<sid n="607"/><note n="s23.131"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有五種種子生。何等為五？謂根種子、莖種子、節種子、枝種子<note n="s23.132"/>、種種子<note n="s23.133"/>。此諸<note n="s23.134"/>種子不斷、不破、不腐、不傷、不穿堅，新得地界，不得水界，彼諸種子不得生長增廣；得水界，不得地界，彼諸種子不得生長增廣；要得地界、水界，彼諸種子得生長增廣。如是業，煩惱、有、愛、見、慢、無明而生行；若有業而無煩惱、愛、見、無明者，行則滅。」
<p/>佛說此經已，諸比丘聞佛所說，歡喜奉行！
<p/>如行，如是識、名色、六入處、觸、受、愛、取、有、生、老死亦如是說。
<sid n="608"/><note n="s23.135"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「以我於世間<note n="s23.136"/>及世間集不如是<note n="s23.137"/>知者，我終不得於諸天、魔、梵、沙門、婆羅門及諸世間，為解脫、為出、為離，離顛倒想，亦不名阿耨多羅三藐三菩提。以我於世間及世間集如實知故，是故我於諸天、世人、魔、梵、沙門、婆羅門及餘眾生，為得解脫、為出、為離，心離顛倒，具足住，得成阿耨多羅三藐三菩提。」
<p/>佛說此經已，諸比丘聞佛所說，歡喜奉行！
<p/>如<note n="s23.138"/>是世間世間集、世間滅、世間集、世間出，世間集、世間滅、世間味、世間患、世間出，世間集、世間滅、世間出，世間集、世間滅道跡，世間集、世間滅、世間集道跡、世間滅道跡，世間集、世間滅、世間味、世間患、世間出，世間集、世間滅、世間集道跡、世間滅道跡，世間味、世間患、世間出<note n="s23.139"/>。
<p/>佛說此經已，諸比丘聞佛所說，歡喜奉行！
<sid n="609"/><note n="s23.140"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有三愛。何等為三？謂欲愛、色愛、無色愛。為斷此三愛故，當求大師。」
<p/>佛說此經已，諸比丘聞佛所說，歡喜奉行！
<p/>如求大師，如是次師、教師、廣導師、度師、廣度師、說師、廣說師、隨說師、阿闍梨、同伴、真知識之善友、哀愍、慈悲、欲義、欲安、欲樂、欲觸、欲通、欲者、精通者、方便者、出者、堅固者、勇猛者、堪能者、攝者、常者、學者、不放逸者、修者、思惟者、憶念者、覺想者、思量者、梵行者、神力者、智者、識者、慧者、分別者、念處、正勤、根、力、覺、道、止觀、念身、正思惟求亦如是說。
<sid n="610"/><note n="s23.141"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有三有漏。何等為三？謂欲有漏、有有漏、無明有漏。為斷此三有漏故，當求大師。」
<p/>佛說此經已，諸比丘聞佛所說，歡喜奉行！
<p/>如求大師，如是……乃至求正思惟亦如是說。
<sid n="611"/><note n="s23.142"/>
<p/>如是我聞：
<p/>一時，佛住王舍城迦蘭陀竹園。
<p/>時，尊者羅睺羅來詣佛所，稽首禮足，退坐一面，白佛言：「世尊！云何知、云何見，我此識身及外境界一切相不憶念，於其中間盡諸有漏？」
<p/>佛告羅睺羅：「有內六入處。何等為六？謂眼入處，耳、鼻、舌、身、意入處。此等諸法，正智觀察，盡諸有漏，正智心善解脫，是名阿羅漢，盡諸有漏，所作已作，已捨重擔，逮得己利，盡諸有結，正智心得解脫。」
<p/>佛說此經已，諸比丘聞佛所說，歡喜奉行！
<p/>如內六入處，如是外六入處，乃至五陰亦如是說。
<sid n="612"/><note n="s23.143"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「若比丘於眼欲貪斷，欲貪斷者，是名眼已斷，已知斷其根本，如截多羅樹頭，未來世成不生法。如眼，如是耳、鼻、舌、身、意亦如是說。」
<p/>佛說此經已，諸比丘聞佛所說，歡喜奉行！
<p/>如內六入處，如是外六入處，乃至五陰亦如是說。
<sid n="613"/><note n="s23.144"/>
<p/> 如是我聞:
<p/>一時，佛住王舍城迦蘭陀竹園。
<p/>爾時，世尊告諸比丘：「若比丘眼生、住、成就顯現，苦生、病住、老死顯現；如是……乃至意亦如是說。若眼滅、息、沒，苦則滅、病則息、老死則沒；……乃至意亦如是說。」
<p/>佛說此經已，諸比丘聞佛所說，歡喜奉行！
<p/>如內六入處，如是外六入處，乃至五陰亦如是說。
<sid n="614"/><note n="s23.145"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「若比丘於眼味著者，則生上煩惱；生上煩惱者，於諸染污心不得離欲，彼障礙亦不得斷；……乃至意入處亦如是說。」
<p/>佛說此經已，諸比丘聞佛所說，歡喜奉行！
<p/>如內六入處，如是外六入處，乃至五陰亦如是說。
<sid n="615"/><note n="s23.146"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「譬如世間所作，皆依於地而得建立；如是一切善法，皆依內<note n="s23.147"/>六入處而得建立。」
<p/>佛說此經已，諸比丘聞佛所說，歡喜奉行！
<p/>如內六入處，如是外六入處，乃至五陰亦如是說。
<sid n="616"/><note n="s23.148"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「若有眾生，無足、二足、四足、多足，色、無色，想、無想，非想、非非想，於一切如來最第一，……乃至聖戒亦如是說。」
<sid n="617"/><note n="s23.149"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「若諸世間眾生所作，彼一切皆依於地而得建立；如是一切法──有為、無為，離貪欲法最為第一。如是廣說，……乃至聖戒亦如是說。」
<p/>佛說此經已，諸比丘聞佛所說，歡喜奉行！
<sid n="618"/><note n="s23.150"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「若諸世間眾生，彼一切皆依於地而得建立；如是一切諸眾，如來聲聞眾最為第一。如是廣說，……乃至聖戒。」
<p/>佛說此經已，諸比丘聞佛所說，歡喜奉行！
<p/>雜阿含經卷第二十三
　　道品誦第四<note n="s24.1"/>
<sid n="619"/><note n="s24.2"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有四念處。何等為四？謂身身觀念處，受、心、法法觀念處。」
<p/>佛說此經已，諸比丘聞佛所說，歡喜奉行！
<sid n="620"/><note n="s24.3"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有四念處。何等為四？謂身身觀念處，受、心、法法觀念處。如是，比丘！於此四念處修習滿足，精勤方便，正念、正知，應當學！」
<p/>佛說此經已，諸比丘聞佛所說，歡喜奉行！
<sid n="621"/><note n="s24.4"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有一乘道<note n="s24.5"/>，淨諸眾生，令越憂悲，滅惱苦<note n="s24.6"/>，得如實法，所謂四念處。何等為四？身身觀念處，受、心、法法觀念處。」
<p/>佛說此經已，諸比丘聞佛所說，歡喜奉行！
<sid n="622"/><note n="s24.7"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「若比丘離四念處者，則離如實聖法；離如實聖法者，則離聖道；離聖道者，則離甘露法<note n="s24.8"/>；離甘露法者，不得脫生、老、病、死、憂、悲、惱苦，我說彼於苦不得解脫。
<p/>「若比丘不離四念處者，得不離聖如實法；不離聖如實法<note n="s24.9"/>者，則不離聖道；不離聖道者<note n="s24.10"/>，則不離甘露法；不離甘露法者，得脫生、老、病、死、憂、悲、惱苦，我說彼人解脫眾苦。」
<p/>佛說此經已，諸比丘聞佛所說，歡喜奉行！
<sid n="623"/><note n="s24.11"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「我今當說四念處集<note n="s24.12"/>、四念處沒<note n="s24.13"/>。諦聽！善思！何等為四念處集、四念處沒？食<note n="s24.14"/>集則身集、食滅則身沒，如是隨身集觀住，隨身滅觀住；隨身集滅觀住，則無所依住，於諸世間永無所取。
<p/>「如是觸集則受集，觸滅則受沒，如是隨集法觀受住，隨滅法觀受住；隨集滅法觀受住，則無所依住，於諸世間都無所取。
<p/>「名色集則心集，名色滅則心沒，隨集<note n="s24.15"/>法觀心住，隨滅法觀心住；隨集滅法觀心住，則無所依住，於諸世間則無所取。
<p/>「憶念集則法集，憶念滅則法沒，隨集法觀法住，隨滅法觀法住；隨集滅法觀法住，則無所依住，於諸世間則無所取，是名四念處集、四念處沒。」
<p/>佛說此經已，諸比丘聞佛所說，歡喜奉行！
<sid n="624"/><note n="s24.16"/>
<p/>如是我聞：
<p/>一時，佛住舍衞國祇樹給孤獨園<note n="s24.17"/>。
<p/>爾時，世尊告諸比丘：「我當說修四念處。諦聽！善思！云何修四念處？謂內身身觀念住，精勤方便，正智<note n="s24.18"/>正念，調伏世間憂悲；外身、內外身觀住，精勤方便，正念正知<note n="s24.19"/>，調伏世間憂悲。如是受、心、法，內法、外法、內外法觀念住，精勤方便，正念正知，調伏世間憂悲，是名比丘修四念處。」
<p/>佛說此經已，諸比丘聞佛所說，歡喜奉行！
<p/>過去、未來修四念處亦如是說。
<sid n="625"/><note n="s24.20"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有善法聚<note n="s24.21"/>、不善法聚<note n="s24.22"/>。云何善法聚？所謂四念處，是為正說。所以者何？純一滿淨聚者。所謂四念處，云何為四？謂身身觀念處，受、心<note n="s24.23"/>、法法觀念處。云何不善聚？不善聚者，所謂五蓋<note n="s24.24"/>，是為正說。所以者何？純一逸滿不善聚者。所謂五蓋，何等為五？謂貪欲蓋<note n="s24.25"/>、瞋恚蓋<note n="s24.26"/>、睡眠蓋<note n="s24.27"/>、掉悔蓋<note n="s24.28"/>、疑蓋<note n="s24.29"/>。」
<p/>佛說此經已，諸比丘聞佛所說，歡喜奉行！
<sid n="626"/><note n="s24.30"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「如人執持四種强弓，大力方便射多羅樹影，疾過無閡；如是如來四種聲聞<note n="s24.31"/>，增上方便，利根智慧，盡百年壽，於如來所百年說法教授，唯除食息、補寫<note n="s24.32"/>、睡眠，中間常說、常聽，智慧明利；於如來所說，盡底受持，無諸障閡，於如來所不加再問。如來說法無有終極，聽法盡壽，百歲命終，如來說法猶不能盡；當知如來所說無量無邊，名、句、味身亦復無量，無有終極。所謂四念處，何等為四？謂身念處，受、心、法念處。」
<p/>佛說此經已，諸比丘聞佛所說，歡喜奉行！
<p/>一切四念處經，皆以此總句，所謂「是故，比丘！於四念處修習，起增上欲，精勤方便，正念正 *智，應當學！」
<sid n="627"/><note n="s24.33"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有不善聚、善聚。何等為不善聚？謂三不善根，是名正說。所以者何？純不善積聚者，謂三不善根。云何為<note n="s24.34"/>三？謂貪不善根、恚不善根、癡不善根。云何為善聚？謂四念處。所以者何？純善滿具者，謂四念處，是名善說。云何為四？謂身念處，受、心、法念處。」
<p/>佛說此經已，諸比丘聞佛所說，歡喜奉行！
<p/>如三不善根，如是三惡行──身惡行、口惡行、意惡行<note n="s24.35"/>。
<p/>三想──欲想、恚想、害想。
<p/>三覺──欲覺、恚覺、害覺<note n="s24.36"/>。
<p/>三界──欲界、恚界、害界。
<p/>佛說此經已，諸比丘聞佛所說，歡喜奉行！
<sid n="628"/><note n="s24.37"/>
<p/>如是我聞：
<p/>一時，佛住舍衞國祇樹給孤獨園。
<p/>時，有異比丘來詣佛所，稽首佛足，退坐一面，白佛言：「世尊！如所說大丈夫，云何名大丈夫、非大丈夫？」
<p/>佛告比丘：「善哉！善哉！比丘能問如來大丈夫義。諦聽！善思！當為汝說。若比丘身身觀念住，彼身身觀念住已，心不離欲，不得解脫，盡諸有<note n="s24.38"/>漏，我說彼非為大丈夫。所以者何？心不解脫故。若比丘受、心、法法觀念住，心不離欲，不得解
<p/>脫，盡諸有漏，我不說彼為大丈夫。所以者何？心不解脫故。
<p/>「若比丘身身觀念住，心得離欲，心得解脫，盡諸有漏，我說彼為大丈夫也。所以者何？心解脫故。若受、心、法法觀念住，受、心、法法觀念住已，心離貪欲，心得解脫，盡諸有漏，我說彼為大丈夫也<note n="s24.39"/>。所以者何？心解脫故，是名，比丘！大丈夫及非大丈夫。」
<p/>佛說此經已，諸比丘聞佛所說，歡喜隨喜，禮足而去。
<sid n="629"/><note n="s24.40"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，尊者阿難晨朝著衣持鉢，入舍衛城乞食，於路中思惟：我今先至比丘尼寺。卽往比丘尼寺。
<p/>諸比丘尼遙見尊者阿難來，疾敷床座，請令就座。
<p/>時，諸比丘尼禮尊者阿難足，退坐一面，白尊者阿難：「我等諸比丘尼修四念處繫心住，自知前後昇降<note n="s24.41"/>。」
<p/>尊者阿難告諸比丘尼：「善哉！善哉！姊妹！當如汝等所說而學。凡修習四念處善繫心住者，應如是知前後昇降。」
<p/>時，尊者阿難為諸比丘尼種種說法，種種說法已，從座起去。
<p/>爾時，尊者阿難於舍衛城中乞食還，舉衣鉢，洗足已，詣世尊所，稽首佛足，退坐一面，以比丘尼所說具白世尊。
<p/>佛告阿難：「善哉！善哉！應如是學四念處善繫心住，知前後昇降。所以者何？心於外求，然後制令求其心，散亂心、不解脫皆如實知。若比丘於身身觀念住，於彼身身觀念住已，若身躭睡，心法懈怠，彼比丘當起淨信，取<note n="s24.42"/>於淨相；起淨信心，憶念淨相已，其心則悅；悅已生喜；其心喜已，身則猗<note n="s24.43"/>息；身 *猗息已，則受身樂；受身樂已，其心則定。心定者，聖弟子當作是學：我於此義，外散之心攝令休息，不起覺想及已觀想，無覺無觀，捨念樂住；樂住已，如實知。受、心、法念亦如是說。」
<p/>佛說此經已，尊者阿難聞佛所說，歡喜奉行！
<sid n="630"/><note n="s24.44"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「當取自心相，莫令外散。所以者何？若彼比丘愚癡、不辯<note n="s24.45"/>、不善<note n="s24.46"/>，不取自心相而取外相，然後退減，自生障閡。譬如廚士愚癡、不*辯，不善巧便調和眾味，奉養尊主，酸醎酢淡，不適其意；不能善取尊主所嗜，酸醎酢淡，眾味和之<note n="s24.47"/>；不能親侍尊主左右，伺<note n="s24.48"/>其所須，聽其所欲，善取其心，而自用意調和眾味<note n="s24.49"/>，以奉尊主。若不適其意，尊主不悅，不悅故不蒙爵賞，亦不
<p/>愛念。愚癡比丘亦復如是，不 *辯、不善，於身身觀住，不能除斷上煩惱，不能攝取其心，亦復不得內心寂靜，不得勝妙正念正知<note n="s24.50"/>，亦復<note n="s24.51"/>不得四種增上心法、現法樂住、本所未得安隱涅槃，是名比丘愚癡、不 *辯、不善，不能善攝內心之相而取外相，自生障閡。
<p/>「若有比丘黠慧才辯，善巧方便，取內心已，然後取於外相，彼於後時終不退減，自生障閡。譬如廚士黠慧聰辯，善巧方便，供養尊主，能調眾 *味，酸醎酢淡，善取尊主所嗜之相，而和眾味，以應其心，聽其尊主所欲之味，數以奉之。尊主悅已，必得爵祿，愛念倍<note n="s24.52"/>重，如是黠慧廚士善取尊主之心。比丘亦復如是，身身觀念住，斷上煩惱，善攝其心，內心寂止，正念正 *知，得四增上<note n="s24.53"/>心法，現法樂住，得所未得安隱涅槃，是名比丘黠慧辯才，善巧方便，取內心相，攝持外相，終無退減，自生障閡。受、心、法觀亦復如是。」
<p/>佛說此經已，諸比丘聞佛所說，歡喜奉行！
<sid n="631"/><note n="s24.54"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「過去世時有一鳥，名曰羅婆<note n="s24.55"/>，為鷹所捉，飛騰虛空，於空鳴喚言：『我不自覺，忽遭此難，我坐<note n="s24.56"/>捨離父母境界而遊他處，故遭此難。如何今日為他所困，不得自在？』鷹語羅婆：『汝當何處自有境界而得自在？』羅婆答言：『我於田耕壠中自有境界，足免諸難，是為我家父母境界。』
<p/>「鷹於羅婆<note n="s24.57"/>起憍慢言：『放<note n="s24.58"/>汝令去，還耕壠中，能得脫以不？』於<note n="s24.59"/>是羅婆得脫鷹爪，還到耕壠大塊之下，安住止處，然後於塊上欲與鷹鬪。
<p/>「鷹則大怒：『彼是小鳥，敢與我鬪？』瞋恚極盛，駿<note n="s24.60"/>飛直<note n="s24.61"/>搏。於是羅婆入於塊下，鷹鳥飛勢，臆衝堅塊，碎身;卽死。
<p/>「時，羅婆鳥深伏塊下，仰說偈言：
<p/>『鷹鳥用力來，羅婆依自界，
<p/>乘瞋猛盛力，致禍碎其身；
<p/>我具足通達，依於自境界，
<p/>伏怨心隨喜，自觀欣其力。
<p/>設汝有兇愚，百千龍象力，
<p/>不如我智慧，十六分之一；
<p/>觀我智殊勝<note n="s24.62"/>，摧滅於蒼<note n="s24.63"/>鷹。』
<p/>「如是，比丘！如彼鷹鳥，愚癡自捨所親父母境界，遊於他處，致斯災患。汝等比丘亦應如是，於自境界所行之處，應善守持，離他境界，應當學！
<p/>「比丘！他處他境界者，謂五欲境界：眼見可意、愛<note n="s24.64"/>、念妙色，欲心染<note n="s24.65"/>著；耳識聲、鼻識香、舌識味<note n="s24.66"/>、身識觸可意、愛<note n="s24.67"/>、念妙觸，欲心染著，是名比丘他處他境界。比丘！自處父母境界者，謂四念處。云何為四？謂身身觀念處，受、心、法法觀念處。是故，比丘！於自行處父母境界而自遊行，遠離他處他境界，應當學！」
<p/>佛說此經已，諸比丘聞佛所說，歡喜奉行！
<sid n="632"/><note n="s24.68"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「於四念處多修習，當得四果，四種福利。云何為四？謂須陀洹果、斯陀含果、阿那含果、阿羅漢果<note n="s24.69"/>。」
<p/>佛說此經已，諸比丘聞佛所說，歡喜奉行！
<sid n="633"/><note n="s24.70"/>
<p/>如是我聞：
<p/>一時，佛在拘薩羅人間遊行，於私伽陀<note n="s24.71"/>聚落北身恕林中。
<p/>爾時，世尊告諸比丘：「過去世時有緣幢伎師<note n="s24.72"/>，肩上豎幢，語弟子言：『汝等於幢上下向護我，我亦護汝，迭相護持，遊行嬉戲，多得財利。』時， *伎弟子語*伎師言：『不如所言，但當各各自愛護，遊行嬉戲，多得財利，身得無為安隱而下。』*伎師答言：『如汝所言，各自愛護，然其此義亦如我說，己自護時𣈳是護他，他自護時亦是護己；心自親近，修習隨護作證，是名自護護他。云何護他自護？不恐怖他、不違他、不害他，慈心哀彼，是名護他自護。』是故，比丘！當如是學！自護者修四念處，護他者亦修四念處。」
<p/>佛說此經已，諸比丘聞佛所說，歡喜奉行！
<sid n="634"/><note n="s24.73"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「大雪山<note n="s24.74"/>中，寒氷<note n="s24.75"/>嶮處，尚無猨猴<note n="s24.76"/>，況復有人！或復有山，猨猴所居，而無有人。或復有山，人獸共局，於猨猴行處，獵師以黐膠<note n="s24.77"/>塗其草上，有黠猨猴遠避而去，愚癡猨猴不能遠避，以手小觸，卽膠其手；復以二手欲解求脫，卽膠二手；以足求解，復膠其足；以口嚙草，輒復膠口。五處同膠，聯捲<note n="s24.78"/>臥地。獵師既至，卽以杖貫，擔負而去。
<p/>「比丘當知：愚癡猨猴捨自境界父母居處，遊他境界，致斯苦惱。如是，比丘！愚癡凡夫依聚落住，晨朝著衣持鉢，入村乞食，不善護身，不守根門，眼見色已，則生染著；耳聲、鼻香、舌味、身觸皆生染著，愚癡比丘內根外境被五縛已，隨魔所欲。是故，比丘！當如是學：於自所行處父母境界依止而住，莫隨他處他境界行。云何，比丘！自所行處父母境界？謂四念處──身身觀念住，受、心、法法觀念住。」
<p/>佛說此經已，諸比丘聞佛所說，歡喜奉行！
<sid n="635"/><note n="s24.79"/>
<p/>如是我聞：
<p/>一時，佛住舍衞國祇樹給孤獨園。時，尊者阿難與眾多比丘詣世尊所，稽首禮足，退坐一面。
<p/>尊者阿難白佛言：「世尊！此諸年少比丘當云何教授？云何為其說法？」
<p/>佛告阿難：「此諸年少比丘當以四念處教令修習。云何為四？謂身身觀念住，精勤方便，不放逸行，正智正念，寂定於心，……乃至知身。受、心、法法觀念住，精勤方便，不放逸行，正念正智，寂靜於心，……乃至知法。所以者何？若比丘住學地者，未得進上，志求安隱涅槃時，身身觀念住，精勤方便，不放逸行，正念正智，寂靜於心；受、心、法法觀念住，精勤方便，不放逸行，正念正智，寂靜於心，乃至於法遠離。若阿羅漢諸漏已盡，所作已作，捨諸<note n="s24.80"/>重擔，盡諸有結，正知善解脫，當於彼時亦修身身觀念住，精勤方便，不放逸行，正念正智，寂靜於心，受、心、法法觀念住，乃至於法得遠離。」
<p/>時，尊者阿難歡喜隨喜，作禮而去。
<sid n="636"/><note n="s24.81"/>
<p/>如是我聞：
<p/>一時，佛在跋祇人間遊行，到鞞舍離國菴羅園<note n="s24.82"/>中住。
<p/>爾時，菴羅女聞世尊跋祇人間遊行至菴羅園中住，卽自莊嚴乘車，出鞞舍離城，詣世尊所，恭敬供養。詣菴羅園門，下車步進，遙見世尊與諸大眾圍遶說法。
<p/>世尊遙見菴羅女來，語諸比丘：「汝等比丘！勤攝心住，正念正智，今菴羅女來，是故誡<note n="s24.83"/>汝。云何為比丘勤攝心住？若比丘已<note n="s24.84"/>生惡不善法當斷，生欲、方便，精進攝心；未生惡不善法不令起；未生善法令生；已生善法令住不忘，修習增滿，生欲、方便，精勤攝心，是名比丘勤攝心住。
<p/>「云何名比丘正智？若比丘去來威儀常隨正智，迴顧視瞻，屈伸俯<note n="s24.85"/>仰，執持衣鉢，行住坐臥，眠覺語默，皆隨正智住，是正智。
<p/>「云何正念？若比丘內身身觀念住，精勤方便，正智正念，調伏世間貪憂；如是受、心、法法觀念住，精勤方便，正智正念，調伏世間貪憂，是名比丘正念。是故汝等勤攝其心，正智正念，今菴羅女來，是故 *誡汝。」
<p/>時，菴羅女詣世尊所，稽首禮足，卻住一面。
<p/>爾時，世尊為菴羅女種種說法，示教照喜，示教照喜已，默然而住。
<p/>爾時，菴羅女整衣服，為佛作禮，合掌白佛：「唯願世尊與諸大眾明日受我請中食！」
<p/>爾時，世尊默然受請。菴羅女知世尊默然受請已，稽首禮足，還歸自家，設種種食，布置牀座，晨朝遣使白佛：「時到。」
<p/>爾時，世尊與諸大眾詣菴羅女舍，就座而坐。
<p/>時，菴羅女手自供養種種飲食。食訖，澡漱、洗鉢竟。時，菴羅女持一小牀坐於佛前，聽佛說法。
<p/>爾時，世尊為菴羅女說隨喜偈：
<p/>「施者人愛念，多眾所隨從，
<p/>名稱日增高，遠近皆悉聞，
<p/>處眾常和雅，離慳無所畏。
<p/>是故智慧施，斷慳永無餘，
<p/>上生<note n="s24.86"/>忉利天，長夜受快樂，
<p/>盡壽常<note n="s24.87"/>修德，娛樂難陀園<note n="s24.88"/>，
<p/>百種諸天樂，五欲<note n="s24.89"/>悅其心。
<p/>彼於此人間，聞佛所說法，
<p/>為善逝弟子，樂彼受化生。」
<p/>爾時，世尊為菴羅女種種說法，示教照喜，示教照喜已，從座起而去。
<sid n="637"/><note n="s24.90"/>
<p/>如是我聞：
<p/>一時，佛住波羅奈<note n="s24.91"/>仙人住處鹿野苑中。
<p/>爾時，世尊告諸比丘：「世間言<note n="s24.92"/>美色<note n="s24.93"/>，世間美色者，能令多人集聚觀看者不？」
<p/>諸比丘白佛：「如是，世尊！」
<p/>佛告比丘：「若世間美色，世間美色者，又能種種歌舞伎樂，復極令多眾聚集看不？」
<p/>比丘白佛：「如是，世尊！」
<p/>佛告比丘：「若有世間美色，世間美色者，在於一處，作種種歌舞伎樂戲笑，復有大眾雲集一處。若有士夫不愚不癡，樂樂背苦，貪生畏死，有人語言：『士夫！汝當持滿油鉢，於世間美色者所及大眾中過，使一能殺人者，拔刀隨汝，若失一滴<note n="s24.94"/>油者，輒當斬<note n="s24.95"/>汝命。』云何，比丘！彼持油鉢士夫能不念油鉢，不念殺人者，觀彼伎女及大眾不？」
<p/>比丘白佛：「不也，世尊！所以者何？世尊！彼士夫自見其後有拔刀者，常作是念：我若落油一 *滴，彼拔刀者當截我頭。唯一其心，繫念油鉢，於世間美色及大眾中徐步而過，不敢顧眄<note n="s24.96"/>。」
<p/>「如是，比丘！若有沙門、婆羅門正身自重，一其心念，不顧聲色，善攝一切心法，住<note n="s24.97"/>身<note n="s24.98"/>念處者，則是我弟子，隨我教<note n="s24.99"/>者。云何為比丘正身自重，一其心念，不顧聲色，攝持一切心法，住身念處？如是，比丘！身身觀念住<note n="s24.100"/>，精勤方便，正智正念，調伏世間貪憂；受、心、法法觀念住亦復如是。是名比丘正身自重，一其心念，不顧聲色，善攝心法，住四念處。」
<p/>爾時，世尊卽說偈言：
<p/>「專心正念，護持油况，
<p/>自心隨護，未曾至方，
<p/>甚<note n="s24.101"/>難得過<note n="s24.102"/>，勝妙微細。
<p/>諸佛所說，言教利劍，
<p/>當一其心，專精護持。
<p/>非彼凡人，放逸之事，
<p/>能入如是，不放逸教。」
<p/>佛說此經已，諸比丘聞佛所說，歡喜奉行！
<sid n="638"/><note n="s24.103"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，尊者;欝低迦<note n="s24.104"/>來詣佛所，稽首佛足，退坐一面，白佛言：「善哉！世尊！為我說法，我聞法已，當獨一靜處，專精思惟，不放逸住，思惟：所以善男子剃除鬚髮，正信非家，出家學道，如上廣說，……乃至不受後有。」
<p/>佛告;欝低迦：「如是！如是！如汝所說。但於我所說法，不悅我心，彼所事業亦不成就，雖隨我後，而不得利，反生障閡。」
<p/>;欝低迦白佛：「世尊所說，我則能令世尊心悅，自業成就，不生障閡。唯願世尊為我說法，我當獨一靜處，專精思惟，不放逸住。如上廣說，……乃至不受後有。」如是第二、第三請。
<p/>爾時，世尊告;欝低迦：「汝當先淨其初業，然後修習梵行。」
<p/>;欝低迦白佛：「我今云何淨其初業，修習梵行？」
<p/>佛告;欝低迦：「汝當先淨其戒，直其見，具足三業，然後修四念處。何等為四？內身身觀念住，專精方便，正智正念，調伏世間貪憂，如是外身、內外身身觀念住；受、心、法法<note n="s24.105"/>觀念住，亦如是廣說。」
<p/>時，;欝低迦聞佛所說，歡喜隨喜，從座起而去。
<p/>時，;欝低迦聞佛教授已，獨一靜處，專精思惟，不放逸住，思惟：所以善男子剃除鬚髮，著袈裟衣，正信非家，出家學道，……乃至不受後有。
<p/>如;欝低迦所問，如是異比丘所問亦如上說。
<sid n="639"/><note n="s24.106"/>
<p/>如是我聞：
<p/>一時，佛住舍衞國祇樹給孤獨園。
<p/>時，有異比丘名婆醯迦<note n="s24.107"/>，來詣佛所，稽首禮足，退坐一面，白佛言：「世尊！善哉世尊！為我說法。」
<p/>如前;欝低迦修多羅廣說，差別者：「如是，婆醯迦比丘！初業清淨，身身觀念住者，超越諸魔；受、心、法法觀念住者，超越諸魔。」
<p/>時，婆醯迦比丘聞佛說法教誡<note n="s24.108"/>已，歡喜隨喜，作禮而去，獨一靜處，專精思惟，不放逸住，……乃至不受後有。
<sid n="640"/>
<p/>第二經亦如上說，差別者：「如是，比丘！……超越生死。」
<sid n="641"/><note n="s24.109"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，尊者阿那律陀詣佛所，稽首禮足，退坐一面，白佛言：「世尊！若有比丘住於學地，未得上進安隱涅槃，而方便求，是聖弟子當云何於正法、律修習多修習，得盡諸漏，……乃至自知不受後有？」
<p/>佛告阿那律：「若聖弟子住於學地，未得上進安隱涅槃，而方便求，彼於爾時，當內身身觀念住，精勤方便，正智正念，調伏世間貪憂；如是受、心、法法觀念住，精勤方便，正智正念，調伏世間貪憂。如是聖弟子多修習已，得盡諸漏，……乃至自知不受後有。」
<p/>爾時，尊者阿那律陀聞佛所說，歡喜隨喜，作禮而去。
<sid n="642"/><note n="s24.110"/>
<p/>如是我聞：
<p/>一時，佛住巴連弗邑<note n="s24.111"/>鷄林精舍<note n="s24.112"/>。時，尊者優陀夷、尊者阿難陀亦住巴連弗邑<note n="s24.113"/>鷄林精舍。
<p/>爾時，尊者優陀夷詣尊者阿難所，共相問訊慰勞已，退坐一面，語尊者阿難：「如來、應供、等正覺所知所見，為諸比丘說聖戒，令不斷、不缺、不擇<note n="s24.114"/>、不離、不戒取，善究竟、善持，智者所歎、所不憎惡。何故如來、應、等正覺所見，為諸比丘說聖戒，不斷、不缺……乃至智者所歎、所不憎惡？」
<p/>尊者阿難語優陀夷：「為修四念處故。何等為四？謂身身觀念住，受、心、法法觀念住。」
<p/>時，二正士共論議已，各還本處。
<sid n="643"/><note n="s24.115"/>
<p/>如是我聞：
<p/>一時，佛住巴連弗邑鷄林精舍。爾時，尊者阿難、尊者跋陀羅<note n="s24.116"/>亦在彼住。
<p/>時，尊者跋陀羅問尊者阿難言：「頗有法修習多修習，得不退轉耶？」
<p/>尊者阿難語尊者跋陀羅：「有法修習多修習，能令行者得不退轉，謂四念處。何等為四？身身觀念住，受、心、法法觀念住。」
<p/>時，二正士共論說<note n="s24.117"/>已，各還本處。
<sid n="644"/><note n="s24.118"/>
<p/>如是我聞：
<p/>一時，佛住巴連弗邑鷄林精舍。爾時，尊者阿難、尊者跋陀羅亦在彼住。
<p/>時，尊者跋陀羅問尊者阿難：「頗有法修習多修習，令不淨眾生而得清淨，轉增光澤耶？」
<p/>尊者阿難語尊者跋陀羅：「有法修習多修習，能令不淨眾生而得清淨，轉增光澤，謂四念處，身身觀念住，受、心、法法觀念住。」
<p/>時，二正士共論議已，各還本處。
<sid n="645"/><note n="s24.119"/>
<p/>如是我聞：
<p/>一時，佛住巴連弗邑鷄林精舍。爾時，尊者阿難、尊者跋陀羅亦在彼住。
<p/>時，尊者跋陀羅問尊者阿難：「頗有法修習多修習，能令未度彼岸眾生得度彼岸？」
<p/>尊者阿難語尊者跋陀羅：「有法修習多修習，能令未度彼岸眾生得度彼岸，謂四念處。何等為四？謂身身觀念住，受、心、法法觀念住。」
<p/>時，二正士共論議已，各還本處。
<sid n="646"/><note n="s24.120"/>
<p/>如是我聞：
<p/>一時，佛住巴連弗邑鷄林精舍。爾時，尊者阿難、尊者跋陀羅亦在彼住。
<p/>尊者跋陀羅問尊者阿難：「頗有法修習多修習，得阿羅漢？」
<p/>尊者阿難語尊者跋陀羅：「有法修習多修習，而得阿羅漢，謂四念處。何等為四？謂身身觀念住，受、心、法法觀念住。」
<p/>時，二正士共論議已，各還本處。
<sid n="647"/><note n="s24.121"/>
<p/>如是我聞：
<p/>一時，佛住巴連弗邑鷄林精舍。
<p/>爾時，世尊告諸比丘：「所說一切法，一切法者，謂四念處，是名正說。何等為四？謂身身觀念住，受、心、法法觀念住。」
<p/>佛說此經已，諸比丘聞佛所說，歡喜奉行！
<sid n="648"/><note n="s24.122"/>
<p/>如是我聞：
<p/>一時，佛住巴連弗邑鷄林精舍。
<p/>爾時，世尊告諸比丘：「若比丘於四念處修習多修習，名賢聖出離<note n="s24.123"/>。何等為四？謂身身觀念住，受、心、法法觀念住。」
<p/>佛說此經已，諸比丘聞佛所說，歡喜奉行！
<p/>如出離，如是正盡苦、究竟苦邊、得大果、得大福利、得甘露法、究竟甘露、甘露法作證，如上廣說。
<sid n="649"/><note n="s24.124"/>
<p/>如是我聞：
<p/>一時，佛住巴連弗邑鷄林精舍。
<p/>爾時，世尊告諸比丘：「若比丘於四念處修習多修習，未淨眾生令<note n="s24.125"/>得清淨，已淨眾生令增光澤。何等為四？謂身身觀念住，受、心、法法觀念住。」
<p/>佛說此經已，諸比丘聞佛所說，歡喜奉行！
<p/>如淨眾生，如是未度彼岸者令度、得阿羅漢、得辟支佛、得阿耨多羅三藐三菩提，亦如上說。
<sid n="650"/><note n="s24.126"/>
<p/>如是我聞：
<p/>一時，佛住巴連弗邑鷄林精舍。
<p/>爾時，世尊告諸比丘：「當為汝說修四念處。何等為修四念處？若比丘！如來、應、等正覺、明行足、善逝、世間解、無上士、調御丈夫、天人師、佛、世尊出興於世，演說正法，上語<note n="s24.127"/>亦善，中語<note n="s24.128"/>亦善，下語<note n="s24.129"/>亦善，善義善味，純一滿淨，梵行顯示。若族姓子<note n="s24.130"/>、族姓女<note n="s24.131"/>從佛聞法，得淨信心，如是修學：見在家和合欲樂之過，煩惱結縛；樂居空閑，出家學道，不樂在家，處於非家<note n="s24.132"/>，欲一向清淨，盡其<note n="s24.133"/>形壽，純一滿淨，鮮白梵行，我當剃除髮鬚，著袈裟衣，正信非家，出家學道。作是思惟已，卽便放捨錢財親屬，剃除鬚髮，著袈裟衣，正信非家，出家學道。正其身行，護口四過<note n="s24.134"/>，正命清淨，習賢聖戒，守諸根門<note n="s24.135"/>，護心正念。眼見色時，不取形相；若於眼根住不律儀，世間貪憂、惡不善法常漏於心；而今<note n="s24.136"/>於眼起正律儀，耳、鼻、舌、身、意起正律儀，亦復如是。
<p/>「彼以賢聖戒律成就，善攝根門，來往周旋，顧視屈伸，坐臥眠覺語默，住智正智。彼成就如此聖戒，守護根門，正智正念，寂靜遠離，空處、樹下、閑房獨坐，正身正念，繫心安住，斷世貪憂，離貪欲，淨除貪欲；斷世瞋恚、睡眠、掉悔、疑蓋，離瞋恚、睡眠、掉悔、疑蓋，淨除瞋恚、睡眠、掉悔、疑蓋<note n="s24.137"/>；斷除五蓋惱，心慧力羸，諸障閡分，不趣涅槃者。是故，內身身觀念住，精勤方便，正智正念，調伏世間貪憂；如是外身、內外身，受、心、法法觀念住，亦如是說，是名比丘修四念處。」
<p/>佛說此經已，諸比丘聞佛所說，歡喜奉行！
<sid n="651"/><note n="s24.138"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「當修四念處。」如上廣說，差別者：「……乃至如是出家已，住於靜<note n="s24.139"/>處，攝受波羅提木叉<note n="s24.140"/>律儀<note n="s24.141"/>，行處具足，於細微罪生大怖畏，受持學戒，離殺、斷殺、不樂殺生，……乃至一切業跡如前說。衣鉢隨身，如鳥兩翼，如是學戒成就，修四念處。」
<p/>佛說此經已，諸比丘聞佛所說，歡喜奉行！
<sid n="652"/><note n="s24.142"/>
<p/>如是我聞：
<p/>一時，佛在王舍城迦蘭陀竹園<note n="s24.143"/>。爾時，尊者舍利弗住摩竭提那羅聚落<note n="s24.144"/>，疾病涅槃，純陀<note n="s24.145"/>沙彌瞻視供養。
<p/>爾時，尊者舍利弗因病涅槃。
<p/>時， *純陀沙彌供養尊者舍利弗已，取餘舍利，擔持衣鉢，到王舍城，; 擧衣鉢，洗足已，詣尊者阿難所。禮尊者阿難足已，却住一面，白尊者阿難：「尊者當知：我和上<note n="s24.146"/>尊者舍利弗已涅槃，我持舍利及衣鉢來。」
<p/>於是尊者阿難聞純陀沙彌語已，往詣佛所，白佛言：「世尊！我今𨦪體離解<note n="s24.147"/>，四方易韻<note n="s24.148"/>，持辯閉塞<note n="s24.149"/>，純陀沙彌來語我言：『和 *上舍利弗已涅槃，持餘舍利及衣鉢來。』」
<p/>佛言：「云何，阿難！彼舍利弗持所受戒身涅槃耶？定身、慧身、解脫身、解脫知見身<note n="s24.150"/>涅槃耶？」
<p/>阿難白佛言：「不也，世尊！」
<p/>佛告阿難：「若法我自知，成等正覺所說，謂四念處、四正斷、四如意足、五根、五力、七覺支、八道支涅槃耶？」
<p/>阿難白佛：「不也，世尊！雖不持所受戒身乃至道品法而涅槃，然尊者舍利弗持戒多聞，少欲知足，常行遠離，精勤方便，攝念安住，一心正受捷疾智慧、深利智慧、超出智慧、分別智慧、大智慧、廣智慧、甚深智慧、無等智慧，智寶成就，能視、能教、能照、能喜捨<note n="s24.151"/>、能讚歎，為眾說法，是故，世尊！我為法故，為受法者故，愁憂苦惱！」
<p/>佛告阿難：「汝莫愁憂苦惱。所以者何？若生<note n="s24.152"/>、若起、若作，有為敗壞之法，何得不壞？欲令不壞者，無有是處！我先已說，一切所愛念種種諸物、適意之事，一切皆是乖離之法，不可常保。譬如大樹，根、莖、枝、葉、華、果茂盛，大枝先折；如大寶山，大巖先崩。如是，如來大眾眷屬，其大聲聞先般涅槃，若彼方有舍利弗住者，於彼方我則無事；然其彼方，我則不空，以有舍利弗故，我先已說故。汝今，阿難！如我先說，所可愛念種種適意之事，皆是別離之法，是故汝今莫大愁毒。阿難！當知：如來不久亦當過去，是故，阿難！當作自洲<note n="s24.153"/>而自依，當作法洲而法依，當作不異洲不異依。」
<p/>阿難白佛：「世尊！云何自洲以自依？云何法洲以法依？云何不異洲不異依？」
<p/>佛告阿難：「若比丘身身觀念處，精勤方便，正智正念，調伏世間貪憂；如是外身、內外身，受、心、法法觀念處，亦如是說。阿難！是名自洲以自依、法洲以法依<note n="s24.154"/>、不異洲不異洲依。」
<p/>佛說此經已，諸比丘聞佛所說，歡喜奉行！
<sid n="653"/><note n="s24.155"/>
<p/>如是我聞：
<p/>一時，佛住摩偷羅國跋陀羅河側傘蓋菴羅樹林中<note n="s24.156"/>，尊者舍利弗、目揵連涅槃未久。爾時，世尊月十五日布薩時，於大眾前敷座而坐。
<p/>爾時，世尊觀察眾會已，告諸比丘：「我觀大眾，見已虛空，以舍利弗、大目揵連般涅槃故。我聲聞唯此二人善能說法，教 *誡、教授，辯說滿足。有二種財，錢財及法財；錢財者從世人求，法財者從舍利弗、大目揵連求，如來已離世<note n="s24.157"/>財及法財。
<p/>「汝等莫以舍利弗、目揵連涅槃故愁憂苦惱，譬如大樹，根、莖、枝、葉、華、果茂盛，大枝先折；亦如寶山，大巖先崩。如是，如來大眾之中，舍利弗、目揵連二大聲聞先般涅槃。是故，比丘！汝等勿生愁憂苦惱，何有生法、起法、作法、為法、壞敗之法而不磨滅？欲令不壞，無有是處！我先已說，一切可愛之物皆歸離散，我今不久亦當過去。是故汝等當知：自洲以自依、法洲以法依、不異洲不異依，謂內身身觀念住，精勤方便，正智正念，調伏世間貪憂；如是外身、內外身，受、心、法法觀念住，精勤方便，正智正念，調伏世間貪憂，是名自洲以自依，法洲以法依，不異洲不異依。」
<p/>佛說此經已，諸比丘聞佛所說，歡喜奉行！
<p/>雜阿含經卷第二十四
<note n="s26.1"/>
<sid n="654"/><note n="s26.2"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有三根──未知當知根、知根<note n="s26.3"/>、具知根<note n="s26.4"/>。」爾時，世尊𣈳說偈言：
<p/>「覺知學地時，隨順直道進，
<p/>精進勤方便，善自護其心。
<p/>如自知生盡，無礙道已知，
<p/>以知解脫已，最後得 *具知。
<p/>不動意解脫，一切有能盡，
<p/>諸根悉具足，樂於根寂靜，
<p/>持於最後身，降伏眾魔怨。」
<p/>佛說此經已，諸比丘聞佛所說，歡喜奉行！
<sid n="655"/><note n="s26.5"/>
<p/>如是我聞：
<p/>一時，佛在<note n="s26.6"/>舍衞國祇樹給孤獨園。
<p/>爾時，世尊告諸比丘：「有五根<note n="s26.7"/>。何謂為五？謂信根、精進根、念根、定根、慧根<note n="s26.8"/>。」
<p/>佛說此經已，諸比丘聞佛所說，歡喜奉行！
<sid n="656"/><note n="s26.9"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有五根。何等為五？謂信根、精進根、念根、定根、慧根。若比丘於此五根如實善觀察，如實善觀察者，於三結斷知，謂身見、戒取、疑，是名須陀洹<note n="s26.10"/>，不墮惡趣法，決定正<note n="s26.11"/>向於正覺，七有天人往生，究竟苦邊。」
<p/>佛說此經已，諸比丘聞佛所說，歡喜奉行！
<sid n="657"/><note n="s26.12"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「於此五根如實觀察者，不起諸漏，心得離欲解脫，是名阿羅漢，諸漏已盡，所作已作，離諸重擔，逮得己利，盡諸有結，正智心善解脫。」
<p/>佛說此經已，諸比丘聞佛所說，歡喜奉行！
<sid n="658"/><note n="s26.13"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有五根。何等為五？謂信根、精進根、念根、定根、慧根。信根者，當知是四不壞淨<note n="s26.14"/>。精進根者，當知是四正斷。念根者，當知是四念處。定根者，當知是四禪。慧根者，當知是四聖諦。」
<p/>佛說此經已，諸比丘聞佛所說，歡喜奉行！
<sid n="659"/><note n="s26.15"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有五根。何等為五？謂信根、精進根、念根、定根、慧根。
<p/>「何等為信根？若比丘於如來所起淨信心，根本堅固，餘沙門、婆羅門、諸天、魔、梵、沙門、婆羅門，及餘世間，無能沮壞其心者，是名信根。
<p/>「何等為精進根？已生惡不善法令<note n="s26.16"/>斷，生欲、方便、攝心、增進；未生惡不善法不起，生欲、方便、攝心、增進；未生善法 *令起，生欲、方便、攝心、增進；已生善法住不忘，修習增廣，生欲、方便、攝心、增進<note n="s26.17"/>，是名精進根。
<p/>「何等為念根？若比丘內身身觀住，慇懃方便，正念正智，調伏世間貪憂；外身、內外身，受、心、法法觀念住亦如是說<note n="s26.18"/>，是名念根。
<p/>「何等為定根？若比丘離欲惡不善法，有覺有觀，離生喜樂，……乃至第四禪具足住<note n="s26.19"/>，是名定根。
<p/>「何等為慧根？若比丘苦聖諦如實知，苦集聖諦、苦滅聖諦、苦滅道跡聖諦如實知<note n="s26.20"/>，是名慧根。」
<p/>佛說此經已，諸比丘聞佛所說，歡喜奉行！
<sid n="660"/><note n="s26.21"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘，如上說，差別者：「若比丘於此五根如實觀察已，於三結斷知。何等為三？謂身見、戒取、疑，是名須陀洹，不墮惡趣，決定正向三菩提，七有天人往生，究竟苦邊。」
<p/>佛說此經已，諸比丘聞佛所說，歡喜奉行！
<sid n="661"/><note n="s26.22"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘，如上說，差別者：「若比丘於此五根如實觀察已，得盡諸漏，離欲解脫，是名阿羅漢，諸漏已盡，所作已作，離諸重擔，逮得己利，盡諸有結，正智心得解脫。」
<p/>佛說此經已，諸比丘聞佛所說，歡喜奉行！
<sid n="662"/><note n="s26.23"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘，如上說，差別者：「諸比丘！若我於此信根、信根集、信根滅、信根滅道跡不如實知者，我終不得於諸天、魔、梵、沙門、婆羅門中，為出為離，心離顛倒，亦不得成阿耨多羅三藐三菩提。如信根，精進根、念根、定根、慧根亦如是說。
<p/>「諸比丘！我於此信根正智如實觀察故，信根集、信根滅、信根滅道跡正智如實觀察故，我於諸天、魔、梵、沙門、婆羅門眾中，為出為離，心離顛倒，成阿耨多羅三藐三菩提。如信根，精進、念、定、慧根亦如是說。」
<p/>佛說此經已，諸比丘聞佛所說，歡喜奉行！
<sid n="663"/><note n="s26.24"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘，如上說，差別者：「諸比丘！我此信根集、信根沒、信根味、信根患、信根離不如實知者，我不得於諸天、魔、梵、沙門、婆羅門眾中，為解脫，為出為離，心離顛倒，成阿耨多羅三藐三菩提。如是精進根、念根、定根、慧根亦如是說。
<p/>「諸比丘！我於信根、信根集、信根沒、信根味、信根患、信根離如實知故，於諸天、魔、梵、沙門、婆羅門眾中，為解脫，為出為離，心離顛倒，得成阿耨多羅三藐三菩提。」
<p/>佛說此經已，諸比丘聞佛所說，歡喜奉行！
<sid n="664"/><note n="s26.25"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘，如上說，差別者：「若比丘於此五根若利、若滿足，得阿羅漢；若軟、若劣，得阿那含；若軟、若劣，得斯陀含；若軟、若劣，得須陀洹。滿足者成滿足事，不滿足者成不滿足事，於此五根不空無果。若於此五根一切無者，我說彼為外道凡夫之數。」
<p/>佛說此經已，諸比丘聞佛所說，歡喜奉行！
<sid n="665"/><note n="s26.26"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘，如上說，差別者：「若比丘於彼五根增上明利滿足者，得阿羅漢俱分解脫<note n="s26.27"/>；若軟、若劣者，得身證；於彼若軟、若劣，得見到；於彼若軟、若劣，得信解脫；於彼若軟、若劣，得一種<note n="s26.28"/>；於彼若軟、若劣，得斯陀含；於彼若軟、若劣，得家家<note n="s26.29"/>；於彼若軟、若劣，得七有<note n="s26.30"/>；於彼若軟、若劣，得法行<note n="s26.31"/>；於彼若軟、若劣，得信行<note n="s26.32"/>，是名比丘根波羅蜜因緣知果波羅蜜<note n="s26.33"/>，果波羅蜜因緣知人波羅蜜。如是滿足者作滿足事，減少者作減少事，於彼<note n="s26.34"/>諸根則不空無果。若無此諸根者，我說彼為作凡夫數。」
<p/>佛說此經已，諸比丘聞佛所說，歡喜奉行！
<sid n="666"/><note n="s26.35"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有五根。何等為五？謂信根、精進根、念根、定根、慧根。此五根，一切皆為慧根所攝受。譬如堂閣眾材，棟為其首，皆依於棟，以攝持故。如是五根，慧為其首，以攝持故。」
<p/>佛說此經已，諸比丘聞佛所說，歡喜奉行！
<sid n="667"/><note n="s26.36"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有五根。何等為五？謂信根、精進根、念根、定根、慧根。信根者，當知是四不壞淨。精進根者，當知是四正斷。念根者，當知是四念處。定根者，當知是四禪。慧根者，當知是四聖諦。此諸功德，一切皆是慧為其首，以攝持故。」
<p/>乃至佛說此經已，諸比丘聞佛所說，歡喜奉行！
<sid n="668"/><note n="s26.37"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有五根。何等為五？信根、精進根、念根、定根、慧根。若聖弟子成就慧根者，能修信根，依離、依無欲、依滅、向於捨，是名信根成就；信根成就，卽是慧根。如信根，如是精進根、念根、定根、慧根亦如是說。是故就此五根，慧根為其首，以攝持故。譬如堂閣，棟為其首，眾材所依，以攝持故。如是五
<p/>根，慧為其首，以攝持故。」
<p/>佛說此經已，諸比丘聞佛所說，歡喜奉行！
<sid n="669"/><note n="s26.38"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有五根。何等為五？信根、精進根、念根、定根、慧根。若聖弟子成就信根者，作如是學：聖弟子無始生死，無明所著，愛所繫，眾生長夜生死，往來流馳，不知本際，有因故有生死，因永盡者，則無生死，無明大闇聚障礙，誰般涅槃？唯苦滅、苦息、清涼、沒。如信根，如是精進根、念根、定根、慧根亦如是說。此五根，慧為首，慧所攝持。譬如堂閣，棟為首，棟所攝持。」
<p/>佛說此經已，諸比丘聞佛所說，歡喜奉行！
<sid n="670"/><note n="s26.39"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有五根──信根、精進根、念根、定根、慧根。何等為信根？謂聖弟子於如來所起信心，根本堅固，諸天、魔、梵、沙門、婆羅門及諸世間法所不能壞，是名信根。何等為精進根？謂四正斷。何等為念根？謂四念處。何等為定根？謂四禪。何等為慧根？謂四聖諦。此諸功德，皆以慧為首；譬如堂閣，棟為其首。」
<p/>佛說此經已，諸比丘聞佛所說，歡喜奉行！
<sid n="671"/><note n="s26.40"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有五根。何等為五？謂信根、精進根、念根、定根、慧根。何等為信根？若聖弟子於如來初<note n="s26.41"/>發菩提心所得淨信心，是名信根<note n="s26.42"/>。何等為精進根？於如來 *初發菩提心所起精進方便，是名精進根。何等為<note n="s26.43"/>念根？於如來初發菩提心所起念<note n="s26.44"/>，是名念根。何等為定根？於如來初發菩提心所起三昧，是名定根。何等為慧根？於如來初發菩提心所起智慧，是名慧根。譬如<note n="s26.45"/>堂閣，餘<note n="s26.46"/>如上說。」
<p/>佛說此經已，諸比丘聞佛所說，歡喜奉行！
<sid n="672"/><note n="s26.47"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有五根。何等為五？謂信根、精進根、念根、定根、慧根。於此五根修習多修習，過去、未來、現在一切苦斷。」
<p/>佛說此經已，諸比丘聞佛所說，歡喜奉行！
<p/>如苦斷，如是究竟苦邊、苦盡、苦息、苦沒，度苦流，於縛得解，害諸色，過去、未來、現在一切漏盡亦如是說。
<sid n="673"/><note n="s26.48"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有二種力。何等為二？謂數力<note n="s26.49"/>及修力<note n="s26.50"/>。何等為數力？謂聖弟子坐<note n="s26.51"/>閑林中樹下，作如是思惟：身惡行現法，後世受於惡報，我若行身惡行者，我當自悔，教<note n="s26.52"/>他亦悔，我大師亦當悔，我大德梵行亦當悔，我以法責我惡名流布，身壞命終，當生惡趣泥犁<note n="s26.53"/>中。如是現法後<note n="s26.54"/>報，身惡行斷，修身善行。如身惡行，口、意惡行亦如是說，是名數力。何等為修力？若比丘學於數力，聖弟子數力成就已，隨得修力；得修力已，修力滿足。」
<p/>佛說此經已，諸比丘聞佛所說，歡喜奉行！
<sid n="674"/><note n="s26.55"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘，如上說，差別者：「聖弟子學數力成就已，貪、恚、癡若節<note n="s26.56"/>若盡。如是聖弟子依於數力，盡立數力，隨得修力；得修力已，修力滿足。」
<p/>佛說此經已，諸比丘聞佛所說，歡喜奉行！
<sid n="675"/><note n="s26.57"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘，如上說，差別者：「何等為修力？謂修四念處。」
<p/>佛說此經已，諸比丘聞佛所說，歡喜奉行！
<p/>如四念處，如是修四正斷、四如意足、五根、五力、七覺分、八聖道分、四道<note n="s26.58"/>、四法句<note n="s26.59"/>、止觀亦如是說。
<sid n="676"/><note n="s26.60"/>
<p/>如是我聞：
<p/>一時，佛住<note n="s26.61"/>舍衞國祇樹給孤獨園。
<p/>爾時，世尊告諸比丘：「有三種力。何等為三？謂信力、精進力、慧力。復次三力。何等為三？謂信力、念力、慧力。復次三力。何等為三？謂信力、定力、慧力。」
<p/>佛說此經已，諸比丘聞佛所說，歡喜奉行！
<sid n="677"/><note n="s26.62"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有三力，謂信力、精進力、慧力。如是，比丘！當作是學：我當成就信力、精進力、慧力。」
<p/>佛說此經已，諸比丘聞佛所說，歡喜奉行！
<p/>如精進力，念力、定力亦如是說。
<sid n="678"/><note n="s26.63"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有三力──信力、念力、慧力。何等為信力？謂聖弟子於如來所入於淨信，根本堅固，諸天、魔、梵、沙門、婆羅門及諸同法所不能壞，是名信力。何等為精進力？謂修四正斷。何等為慧力？謂四聖諦。」
<p/>佛說此經已，諸比丘聞佛所說，歡喜奉行！
<p/>餘二力如上說。
<sid n="679"/><note n="s26.64"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有四力。何等為四？謂信力、精進力、念力、慧力。復次四力──信力、念力、定力、慧力。復次四力──覺力、精進力、無罪力、攝力。」
<p/>此諸經如上三力說，差別者：「何等為覺力？於善、不善法如實知，有罪、無罪，習近、不習近，卑法、勝法，黑法、白法，有分別法、無分別法，緣起法、非緣起法如實知，是名覺力。何等為精進力？謂四正斷，如前廣說。何等為無罪力<note n="s26.65"/>？謂無罪身、口、意，是名無罪力。何等為攝力？謂四攝事──惠施、愛語、行利、同利<note n="s26.66"/>。」
<p/>佛說此經已，諸比丘聞佛所說，歡喜奉行！
<sid n="680"/><note n="s26.67"/>
<p/>如是我聞：
<p/>一時，佛 *住舍衞國祇樹給孤獨園。
<p/>爾時，世尊告諸比丘，如上說，差別者：「若最勝施者，謂法施。最勝愛語者，謂善男子樂聞，應時說法。行利最勝者，謂<note n="s26.68"/>不信者能令入信，建<note n="s26.69"/>立於信；立戒者以淨戒；慳者以施；惡智者以正智令入建立。同利最勝者，謂阿羅漢以阿羅漢、阿那含以阿那含、斯陀含以斯陀含、須陀洹以須陀洹、淨戒者以淨戒<note n="s26.70"/>而授於彼。」
<p/>佛說此經已，諸比丘聞佛所說，歡喜奉行！
<sid n="681"/><note n="s26.71"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘，如上說，差別者：「若所有法，是眾之所取，一切皆是四攝事。或有一取施者，或一取愛語者，或一取行利者，或一取同利者。過去世時，過去世眾，以有所取者，亦是四攝事；未來世眾，當有所取者，亦是四攝事。或一取施者，或一取愛語，或一取行利者，或一取同利。」
<p/>爾時，世尊𣈳說偈言：
<p/>「布施及愛語，或有行利行<note n="s26.72"/>，
<p/>同利諸行生，各隨其所應；
<p/>以此攝世間，猶車因釭<note n="s26.73"/>運。
<p/>世無四攝事，母恩子養忘，
<p/>亦無父等尊，謙下之奉事。
<p/>以有四攝事，隨順之法故，
<p/>是故有大士，德被於世間！」
<p/>佛說此經已，諸比丘聞佛所說，歡喜奉行！
<sid n="682"/><note n="s26.74"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有四力。何等為四？謂覺力、精進力、無罪力、攝力，如上說。若比丘成就此四力者，得離五恐怖。何等為<note n="s26.75"/>五？謂不活恐怖、惡名無恐怖、眾中恐怖、死恐怖、惡趣恐怖，是名五恐怖。」
<p/>佛說此經已，諸比丘聞佛所說，歡喜奉行！
<sid n="683"/><note n="s26.76"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘，如上說，差別者：「聖弟子成就此四力者，當作是學：我不畏不活，我何緣畏不活？若身行不淨行、口不淨行、意不淨行，作諸邪貪，不信、懈怠、不精進、失念、不定、惡慧、慳不攝者，彼應畏不活。我有四力，謂覺力、精進力、無罪力、攝力，有此四力成就故，不應畏如不活畏。如是惡名畏、眾中畏、死畏、惡趣畏亦如上說。」
<p/>佛說此經已，諸比丘聞佛所說，歡喜奉行！
<sid n="684"/><note n="s26.77"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有四力──覺力、精進力、無罪力、攝力。何等為覺力？謂慧、大慧、深慧、難勝慧，是名覺力。何等為精進力？若於不善法不善數、黑黑數、有罪有罪數、不應親近不應親近<note n="s26.78"/>數，離此諸法已，若諸餘善善數、白白數、無罪無罪數、應親近<note n="s26.79"/>應親近數，如此等修習，增上精勤、欲、方便、堪能，正念正知<note n="s26.80"/>而學，是名精進力。無罪力、攝力如上修多羅說。」
<p/>佛說此經已，諸比丘聞佛所說，歡喜奉行！
<sid n="685"/><note n="s26.81"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有五力。何等為五？信力、精進力、念力、定力、慧力<note n="s26.82"/>。」
<p/>佛說是經已，諸比丘聞佛所說，歡喜奉行！
<sid n="686"/><note n="s26.83"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘，如上說，差別者：「諸比丘當作是學：我當勤加精進，成就信力、精進力、念力、定力、慧力。」
<p/>佛說此經已，諸比丘聞佛所說，歡喜奉行！
<sid n="687"/><note n="s26.84"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘，如上說，差別者：「彼信力，當知是四不壞淨。精進力者，當知是四正斷。念力者，當知是<note n="s26.85"/>四念處。定力者，當知是四禪。慧力者，當知是四聖諦。」
<p/>佛說此經已，諸比丘聞佛所說，歡喜奉行！
<sid n="688"/><note n="s26.86"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘，如上說，差別者：「是故，諸比丘！當作是學：我成就信力、精進力、念力、定力、慧力。」
<p/>佛說此經已，諸比丘聞佛所說，歡喜奉行！
<sid n="689"/><note n="s26.87"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有五學力。何等為五？謂信力是學力、精進力是學力、慚力<note n="s26.88"/>是學力、愧力<note n="s26.89"/>是學力、慧力是學力。」
<p/>佛說此經已，諸比丘聞佛所說，歡喜奉行！
<sid n="690"/><note n="s26.90"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘，如上說，差別者：「諸比丘！當作是學：我當成就信力是學力、成就精進力是學力、成就𢚘力是學力、成就愧力是學力、成就慧力是學力。」
<p/>佛說此經已，諸比丘聞佛所說，歡喜奉行！
<sid n="691"/><note n="s26.91"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘，如上說，差別者：「何等信力是學力？於如來所善入於信，根本堅固，諸天、魔、梵、沙門、婆羅門及餘同法所不能壞。何等為精進力是學力？謂四正斷，如前廣說。何等為慚力是學力？謂羞恥，恥於起惡不善法諸煩惱數，受諸有熾然苦報，於未來世生、老、病、死、憂、悲、苦惱<note n="s26.92"/>，是名慚力是學力。何等為愧力是學力？謂諸可愧事而愧，愧起諸惡不善法煩惱數，受諸有熾然苦報，於未來世生、老、病、死、憂、悲、苦惱，是名愧力是學力。何等為慧力是學力？謂聖弟子住於智慧，成就世間生滅智慧，賢聖出厭離，決定正盡苦，是名慧力是學力<note n="s26.93"/>。」
<p/>佛說此經已，諸比丘聞佛所說，歡喜奉行！
<sid n="692"/><note n="s26.94"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘，如上所<note n="s26.95"/>說，差別者：「是故，諸比丘！當作是學：我當成就信力是學力，精進力、慚力、愧力、慧力是學力。」
<p/>佛說此經已，諸比丘聞佛所說，歡喜奉行！
<sid n="693"/><note n="s26.96"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「若比丘於善法若變、若退、若不久住者，他人當<note n="s26.97"/>以五種白<note n="s26.98"/>法來呵責汝<note n="s26.99"/>。何等為五？言汝不以信入於善法；若依信者，能離不善法，修諸善法。汝無精進、無慚、無愧、無慧入於善法故；若依慧者，能離諸不善法，修諸善法。
<p/>「若比丘於正法不變、不退、久住者，他人當以五種 *白法來慶慰汝。何等為五？正信入於善法；若依信者，離不善法<note n="s26.100"/>，修諸善法。精進、慚、愧、慧入於善法；若依慧者，離不善法，修諸善法。」
<p/>佛說此經已，諸比丘聞佛所說，歡喜奉行！
<sid n="694"/><note n="s26.101"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「若比丘還戒者、退戒者，他人當以五種 *白法來呵責汝。何等為五？若比丘不以信入於善法；若依信者，離不善法，修諸善法。不以精進、慙、愧、慧入於善法；若依慧者，離不善法，修諸善法。若比丘盡其壽命，純一滿淨，梵行清白者，他人當以五種 *白法來慶慰汝，如上說。」
<p/>佛說此經已，諸比丘聞佛所說，歡喜奉行！
<sid n="695"/><note n="s26.102"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「若比丘若不欲令惡不善法生者，唯有信善法；若信退減<note n="s26.103"/>者，不信永住，諸不善法則生。乃至欲令惡不善法不生者，唯有精進、慙、愧、慧；若精進、慙、愧、慧力退 *滅，惡慧永住者，惡不善法則生。若比丘依於信者，則離不善法，修諸善法；依精進、慚、愧、慧者，則離不善法，修諸善法。」
<p/>佛說此經已，諸比丘聞佛所說，歡喜奉行！
<sid n="696"/><note n="s26.104"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「若比丘於色生厭、離欲、滅盡、不起、解脫，是名阿羅訶三藐三佛陀；受、想、行、識亦如是說。若復比丘於色生厭、離欲、不起、解脫者，是名阿羅漢慧解脫；受、想、行、識亦如是說。諸比丘！如來應等正覺、阿羅漢慧解脫有何種種別異？」
<p/>諸比丘白佛：「世尊是法根、法眼、法依，唯願為說，諸比丘聞已，當受奉行！」
<p/>佛告比丘：「諦聽！善思！當為汝說。如來、應、等正覺者，先未聞法，能自覺知，現法身知，得三菩提，於未來世能說正法，覺諸聲聞，所謂四念處、四正斷、四如意足、五根、五力、七覺分、八聖道分，是名如來、應、等正覺。所未得法能得，未制梵行能制，能善知道、善說道，為眾將導，然後聲聞成就隨法隨道，樂奉大師教誡<note n="s26.105"/>、教授，善於正法，是名如來應等正覺、阿羅漢慧解脫種種別異。
<p/>「復次，五學力、如來十力。何等為學力？謂信力、精進力、念力、定力、慧力。何等為如來十力？謂如來處非處如實知，是名如來初力<note n="s26.106"/>。若成就此力者，如來、應、等正覺得先佛最勝處智，轉於梵輪，於大眾中能師子吼而吼。
<p/>「復次，如來於過去、未來、現在業法，受<note n="s26.107"/>因事報如實知，是名第二如來力<note n="s26.108"/>。如來、應、等正覺成就此力，得先佛最勝處智<note n="s26.109"/>，能轉梵輪，於大眾中作師子吼而吼。
<p/>「復次，如來、應、等正覺禪解脫，三昧正受，染惡清淨，處淨如實知，是名如來第三力<note n="s26.110"/>。若此力成就，如來、應、等正覺得先佛最勝處智，能轉梵輪，於大眾中師子吼而吼。
<p/>「復次，如來知<note n="s26.111"/>眾生種種諸根差別如實知，是名如來第四力<note n="s26.112"/>。若成就此力，如來、應、等正覺得先佛最勝處智，能轉梵輪，於大眾中師子吼而吼。
<p/>「復次，如來悉知眾生種種意解如實知，是名第五如來力<note n="s26.113"/>。若此力成就，如來、應、等正覺得先佛最勝處智，能轉梵輪，於大眾中師子吼而吼。
<p/>「復次，如來悉知世間眾生種種諸界如實知，是名第六如來力<note n="s26.114"/>。若於此力成就，如來、應、等正覺得先佛最勝處智，能轉梵輪，於大眾中師子吼而吼。
<p/>「復次，如來於一切至處道如實知，是名第七如來力<note n="s26.115"/>。若此力成就，如來、應、等正覺得先佛最勝處智，能轉梵輪，於大眾中師子吼而吼。
<p/>「復次，如來於過去宿命種種事憶念，從一生至百千生，從一劫至百千劫：我爾時於彼生如是族、如是姓、如是名、如是食、如是苦樂覺、如是長壽、如是久住、如是壽分齊，我於彼處死此處生，此處死彼處生<note n="s26.116"/>，如是行、如是因、如是方，宿命所更悉如實知，是名第八如來力<note n="s26.117"/>。若此力成就，如來、應、等正覺得先佛最勝處智，能轉梵輪，於大眾中師子吼而吼。
<p/>「復次，如來以天眼淨過於人眼，見眾生死時、生時，妙色、惡色、下色、上色，向於惡趣、向於善趣、隨業法受悉如實知；此眾生身惡業成就，口、意惡業成就，謗毀賢聖，受邪見業，以是因緣，身壞命終，墮惡趣，生地獄中；此眾生身善行，口、意善行，不謗賢聖，正見業法受，彼因彼緣，身壞命終，生善趣天上悉如實知，是名第九如來力<note n="s26.118"/>。若此力成就，如來、應、等正覺得先佛最勝處智，能轉梵輪，於大眾中師子吼而吼。
<p/>「復次，如來諸漏已盡，無漏心解脫、慧解脫，現法自知身作證：我生已盡，梵行已立，所作已作，自知不受後有，是名第十如來力<note n="s26.119"/>。若此力成就，如來、應、等正覺得先佛最勝處智，能轉梵輪，於大眾中師子吼而吼。如此十力，唯如來成就，是名如來與聲聞種種差別。」
<p/>佛說此經已，諸比丘聞佛所說，歡喜奉行！
<sid n="697"/><note n="s26.120"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「譬如嬰兒，父母生已，付其乳母，隨時摩拭，隨時沐浴，隨時乳哺<note n="s26.121"/>，隨時消息。若乳母不謹慎者，兒或以草、以土諸不淨物著其口中，乳母當卽教令除去；能時除却者善<note n="s26.122"/>，兒不能自却者，乳母當以左手持其頭，右手探其哽<note n="s26.123"/>，嬰兒當時雖苦，乳母要當苦探其 *哽，為欲令其子長夜安樂故。」
<p/>佛告諸比丘：「若嬰兒長大，有所識別，復持草、土諸不淨物著口中不？」
<p/>比丘白佛：「不也，世尊！嬰兒長大，有所別知，尚不以爮觸諸不淨物，況著口中！」
<p/>佛告比丘：「嬰兒小時，乳母隨時料理消息，及其長大，智慧成就，乳母放捨，不勤消息，以其長大不自放逸故。如是，比丘！若諸聲聞始學，智慧未足，如來以法隨時教授而消息之；若久學智慧深固，如來放捨，不復隨時慇懃教授，以其智慧成就不放逸故。是故，聲聞五種學力，如來成就十種智力，如上廣說。」
<p/>佛說此經已，諸比丘聞佛所說，歡喜奉行！
<sid n="698"/><note n="s26.124"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「如來有六種力，若六種力成就，如來、應、等正覺得先佛最勝處智，能轉梵輪，於大眾中師子吼而吼，謂處非處如實知，如來初力。
<p/>「復次，過去、未來、現在心樂法受如實知，如上廣說，是名第二如來力。
<p/>「復次，如來禪、解脫、三昧、正受如實知，如上廣說，是名如來第三力。
<p/>「復次，如來過去種種宿命之事如實知，如上廣說，是名如來第四力。
<p/>「復次，如來天眼淨過於人眼，見諸眾生死此生彼，如上廣說，是名如來第五力。
<p/>「復次，如來結漏已盡，無漏心解脫、慧解脫，如上廣說，乃至於眾中師子吼而吼，是名如來第六力。」
<p/>佛說此經已，諸比丘聞佛所說，歡喜奉行！
<sid n="699"/><note n="s26.125"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘，如上說，差別者：「若有來問我如來處非處智<note n="s26.126"/>力，如如來處非處智<note n="s26.127"/>力所知見覺，成等正覺，為彼記說。
<p/>「若復來問如來自以樂受智力，如如來自以樂受<note n="s26.128"/>智力所知見覺，成等正覺，為彼記說，是名第二如來智力。
<p/>「若有來問如來禪定、解脫、三昧、正受智力，如如來禪定、解脫、三昧、正受，為彼記說。
<p/>「若有來問宿命所更智力，如如來宿命所更所知見覺，為彼記說。
<p/>「若有來問如來天眼智力，如如來天眼所見，為彼記說。
<p/>「若有來問如來漏盡智力，如如來漏盡智力所知見覺，為彼記說。」
<p/>佛說此經已，諸比丘聞佛所說，歡喜奉行！
<sid n="700"/><note n="s26.129"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有七力。何等為七？信力、精進力、慚力、愧力、念力、定力、慧力。」
<p/>爾時，世尊𣈳說偈言：
<p/>「信力、精進力，慚力及愧力，
<p/>正念、定、慧力，是說名七力；
<p/>成就七力者，得盡諸有漏。」
<p/>佛說此經已，諸比丘聞佛所說，歡喜奉行！
<sid n="701"/><note n="s26.130"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有七力。」如上說，差別者：「是故，比丘！當如是學：我當成就信<note n="s26.131"/>力，如是精進力、慚力、愧力、念力、定力、慧力亦當學！」
<p/>佛說此經已，諸比丘聞佛所說，歡喜奉行！
<sid n="702"/><note n="s26.132"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有七力。」如上說，差別者，爾時，世尊𣈳說偈言：
<p/>「信力、精進力，及說慚、愧力，
<p/>念力、定、慧力，是名為七力；
<p/>七力成就者，疾斷諸有漏。」
<p/>佛說此經已，諸比丘聞佛所說，歡喜奉行！
<sid n="703"/><note n="s26.133"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有七力。何等為七？信力、精進力、慚力、愧力、念力、定力、慧力。何等為信力？於如來所起信心，深入堅固，諸天、魔、梵、沙門、婆羅門及餘同法所不能壞，是名信力。何等為精進力？謂四正斷，如上廣說。何等為慚力？謂恥惡不善法，如上說。何等為愧力？於可愧事愧，愧起惡不善法，如上說。何等為念力？謂四念處，如上說。何等為定力？謂四禪，如上說。何等為慧力？謂四聖諦，如上說。」
<p/>佛說此經已，諸比丘聞佛所說，歡喜奉行！
<sid n="704"/><note n="s26.134"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有八力。何等為八？謂自在王者<note n="s26.135"/>力、斷事大臣力、結恨女人力、啼泣嬰兒力、毀呰愚人力、審諦黠慧力、忍辱出家力、計數多聞力。」
<p/>佛說此經已，諸比丘聞佛所說，歡喜奉行！
<sid n="705"/><note n="s26.136"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘，如上說，差別者：「謂自在王者<note n="s26.137"/>力者，王者現自在威力。斷事大臣力者，大臣現斷事之功<note n="s26.138"/>力<note n="s26.139"/>。結恨女人力者，女人之法現結恨力。啼泣嬰兒力者，嬰兒之法現啼泣力。毀呰愚人力者，愚人之法觸事毀呰。審諦黠慧力者，智慧之人常現審諦。忍辱出家力者，出家之人常現忍辱。計數多聞力者，多聞之人常現思惟計數。」
<p/>佛說此經已，諸比丘聞佛所說，歡喜奉行！
<sid n="706"/><note n="s26.140"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，尊者舍利弗詣世尊所，稽首禮足，退坐一面，白佛言：「世尊！漏盡比丘有幾力？」
<p/>佛告舍利弗：「漏盡比丘有八力。何等為八？謂漏盡比丘心順趣於離、流注<note n="s26.141"/>於離、浚輸<note n="s26.142"/>於離，順趣於出、流 *注於出、 *浚輸於出，順趣涅槃、流 *注涅槃、 *浚輸涅槃，若見五欲，猶見火坑；如是見已，於欲<note n="s26.143"/>念、欲受、欲著，心不永住，修四念處、四正斷、四如意足、五根、五力、七覺分、八聖道分。」
<p/>佛說此經已，尊者舍利弗聞佛所說，歡喜奉行！
<sid n="707"/><note n="s26.144"/>
<p/>如尊者舍利弗問<note n="s26.145"/>經，如是異比丘問佛。
<sid n="708"/><note n="s26.146"/>
<p/>問諸比丘<note n="s26.147"/>經亦如上說。
<sid n="709"/><note n="s26.148"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有九力。何等為九力？謂信力、精進力、慚力、愧力、念力、定力、慧力、數力、修力。」
<p/>佛說此經已，諸比丘聞佛所說，歡喜奉行！
<sid n="710"/><note n="s26.149"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有九力。何等為九？謂信力、精進力、慚力、愧力、念力、定力、慧力、數力、修力。何等為信力？於如來所起正信心，深入堅固，如上說。何等為精進力？謂四正斷，如上說。何等為慚力？如上說。何等為愧力？如上說。何等為念力？謂內身身觀住，如上說。何等為定力？謂四禪。何等為慧力？謂四聖諦
<p/>。何等為數力？謂聖弟子若於閑房、樹下作如是學：身、口、惡行者於現法後世當受惡報。如上廣說。何等為修力<note n="s26.150"/>？謂修四念處，如前說。」
<p/>佛說此經已，諸比丘聞佛所說，歡喜奉行！
<sid n="711"/><note n="s26.151"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有十<note n="s26.152"/>力。何等為 *十？自在王者力、斷事大臣力、機關工巧力、刀劍賊盜力、怨<note n="s26.153"/>恨女人力、啼泣嬰兒力、毀呰愚人力、審諦黠慧力、忍辱出家力、計數多聞力。」
<p/>佛說此經已，諸比丘聞佛所說，歡喜奉行！
<sid n="712"/><note n="s26.154"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘，如上說，差別者：「謂自在王者<note n="s26.155"/>力者，王者現自在威力。斷事大臣力者，大臣現斷事之功力。機關工巧力，造機關者，現其工巧力。刀劍盜賊力，盜賊必現刀劍力。結恨女人力者，女人之法現結恨力。啼泣嬰兒力者，嬰兒之法現啼泣力。毀呰愚人力者，愚人之法觸事毀呰。審諦黠慧力者，智慧之人常現審諦。忍辱出家力者，出家之人常現忍辱<note n="s26.156"/>。計數多聞力者，多聞之人常現思惟計數<note n="s26.157"/>。」
<p/>佛說此經已，諸比丘聞佛所說，歡喜奉行！
<sid n="713"/><note n="s26.158"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有十種如來力，若此力成就，如來、應、等正覺得先佛最勝處，能轉梵輪，於大眾中師子吼而吼。何等為十？謂如來處非處如實知，是名初力，……乃至漏盡，如上說。」
<p/>佛說此經已，諸比丘聞佛所說，歡喜奉行！
<sid n="714"/><note n="s26.159"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘，如上說，差別者：「若有來問如來處非處智力，如如來處非處智力所知所見所覺，成等正覺，為彼記說。……如是乃至漏盡智力，廣說如上。」
<p/>佛說此經已，諸比丘聞佛所說，歡喜奉行！
<sid n="715"/><note n="s26.160"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「若所有法，彼彼意解作證，悉皆如來無畏智所生。若比丘來為我聲聞，不諂不偽<note n="s26.161"/>，質直心生，我則教誡、教授為其說法。晨朝為彼教誡、教授說法，至日中時得勝進處；若日暮時為彼教誡、教授說法，至晨朝時得勝進處。如是教授已，彼生正直心，實則知實、不實知不實，上則知上、無上則知無上，當知、當見、當得、當覺者，皆悉了知，斯有是處！
<p/>「謂五學力、十種如來力。何等為五學力？謂信力、精進力、念力、定力、慧力。如來十種力，何等為十？謂是處如實知非處，……如上十力廣說。若有來問處非處智力者，如如來處非處智等正覺所知所見所覺，為彼記說。……乃至漏盡智力，亦如是說。諸比丘！處非處智力者，我說是定非不定，……乃至漏盡智者，我說是定非不定，定者正道，非定者邪道。」
<p/>佛說此經已，諸比丘聞佛所說，歡喜奉行！
<sid n="716"/><note n="s26.162"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「若不正思惟者，未起貪欲蓋則起，已起貪欲蓋重生令增廣；未起瞋恚、睡眠、掉悔、疑蓋則起，已起瞋恚、睡眠、掉悔、疑蓋重生令增廣。未起念覺支不起，已起念覺支則退；未起擇法、精進、猗<note n="s26.163"/>、喜、定、捨覺支不起，已起擇法、精進、 *猗、喜、定、捨覺支則退。
<p/>「若比丘正思惟者，未起貪欲蓋不起，已起貪欲蓋令滅；未起瞋恚、睡眠、掉悔、疑蓋不起，已起瞋恚、睡眠、掉悔、疑蓋則斷。未起念覺支則起，已起者重生令增廣；未起擇法、精進、 *猗、喜、定、捨覺支則起，已起者重生令增廣。」
<p/>佛說此經已，諸比丘聞佛所說，歡喜奉行！
<sid n="717"/><note n="s26.164"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有五退法。何等為五？謂貪欲、瞋恚、睡眠、掉悔、疑蓋，是則退法。若修習七覺支，多修習令增廣，是則不退法。何等為七？謂念覺支、擇法覺支、精進覺支、 *猗覺支、喜覺支、定覺支、捨覺支，是名不退法。」
<p/>佛說此經已，諸比丘聞佛所說，歡喜奉行！
<sid n="718"/><note n="s26.165"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有五法，能為黑闇，能為無目，能為無智<note n="s26.166"/>，能羸智慧，非明、非等覺，不轉趣涅槃。何等為五？謂貪欲、瞋恚、睡眠、掉悔、疑。如此五法能為黑闇，能為無目，能為無智，非明、非正覺，不轉趣涅槃。
<p/>「若有七覺支，能作大明，能為目，增長智慧，為明、為正覺，轉趣涅槃。何等為七？謂念覺支、擇法覺支、精進覺支、猗覺支、喜覺支、定覺支、捨覺支。為明、為目，增長智慧，為明、為正覺，轉趣涅槃。」
<p/>佛說此經已，諸比丘聞佛所說，歡喜奉行！
<sid n="719"/><note n="s26.167"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有五障<note n="s26.168"/>、五蓋<note n="s26.169"/>，煩惱於心，能羸智慧，障閡<note n="s26.170"/>之分，非明、非正覺，不轉趣涅槃。何等為五？謂貪欲蓋、瞋蓋、睡眠蓋、掉悔蓋、疑蓋。如此五蓋，為覆為蓋，煩惱於心，令智慧羸，為障*閡分，非明、非等覺，不轉趣涅槃。
<p/>「若七覺支，非覆非蓋，不惱於心，增長智慧，為明、為正覺，轉趣涅槃。何等為七？謂念覺支等，如上說，……乃至捨覺支。如此七覺支，非翳非蓋，不惱於心，增長智慧，為明、為正覺，轉趣涅槃。」爾時，世尊;卽說偈曰<note n="s26.171"/>：
<p/>「貪欲、瞋恚蓋、睡眠、掉悔、疑，
<p/>如此五種蓋，增長諸煩惱。
<p/>此五覆世間，深著難可度，
<p/>障蔽於眾生，令不見正道。
<p/>若得七覺支，則能為照明，
<p/>唯此真諦言，等正覺所說。
<p/>念覺支為首，擇法正思惟，
<p/>精進、猗、喜覺，三昧、捨覺支。
<p/>如此七覺支<note n="s26.172"/>，牟尼之正道，
<p/>隨順大仙人，脫生死怖畏<note n="s26.173"/>。」
<p/>佛說此經已，諸比丘聞佛所說，歡喜奉行！
<sid n="720"/><note n="s26.174"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「若族姓子捨諸世務，出家學道，剃除鬚髮，著袈裟<note n="s26.175"/>，正信非家，出家學道。如是出家，而於其中，有愚癡士夫依止聚落城邑，晨朝著衣持鉢，入村乞食，不善護身，不守根門，不攝其念，觀察女人少壯好色而生染著，不正思惟，心馳取相，趣色欲想，為欲心熾盛，燒心燒身，返<note n="s26.176"/>俗還戒而自退沒。厭離俗務，出家學道而反染著，增諸罪業而自破壞，沈翳沒溺。
<p/>「有五種大樹，其種至微，而樹<note n="s26.177"/>生長巨大，而能映障眾雜小樹，蔭翳萎悴，不得生長。何等為<note n="s26.178"/>五？謂揵遮耶樹<note n="s26.179"/>、迦捭多羅樹<note n="s26.180"/>、阿濕波他樹<note n="s26.181"/>、優曇鉢羅樹<note n="s26.182"/>、尼拘留他樹<note n="s26.183"/>。如是五種心樹，種子至微，而漸漸長大，蔭覆諸節，能令諸節蔭覆墮臥。何等為五？謂貪欲蓋漸漸增長，睡眠、掉悔、疑蓋漸漸增長，以增長故，令善心蔭覆墮臥。
<p/>「若<note n="s26.184"/>修習七覺支，多修習已，轉成不退。何等為七？謂念覺支，擇法、精進、猗、喜、定、捨覺支。如是七覺支，修習多修習已，轉成不退轉。」
<p/>佛說此經已，諸比丘聞佛所說，歡喜奉行！
<sid n="721"/><note n="s26.185"/>
<p/>如是我聞：
<p/>一時，佛住舍衞國祇樹給孤獨園。
<p/>「若比丘專一其心，側聽正法，能斷五法；修習七法，令其轉進滿足。何等為斷五法？謂貪欲蓋、瞋恚蓋、睡眠蓋、掉悔蓋、疑蓋，是名五法斷。何等修習七法？謂念覺支、擇法覺支、精進覺支、 *猗覺支、喜覺支、定覺支、捨覺支。修此七法，轉進滿足。」
<p/>佛說此經已，諸比丘聞佛所說，歡喜奉行！
<sid n="722"/><note n="s26.186"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「聖弟子清淨信心，專精聽法者，能斷五法，修習七法，令其滿足。何等為五？謂貪欲蓋，瞋恚、睡眠、掉悔、疑，此蓋則斷。何等七法？謂念覺支，擇法、精進、猗、喜、定、捨覺支。此七法修習滿足淨信者，謂心解脫，智者謂慧解脫。貪欲染心者，不得、不樂；無明染心者，慧不清淨。是故，比丘！離貪欲者心解脫，離無明者慧解脫。若彼比丘離貪欲，心解脫，得身作證；離無明，慧解脫，是名比丘斷愛縛、結，慢無間<note n="s26.187"/>等，究竟苦邊。」
<p/>佛說此經已，諸比丘聞佛所說，歡喜奉行！
<sid n="723"/><note n="s26.188"/>
<p/>如是我聞：
<p/>一時，佛住王舍城耆闍崛山中。
<p/>時，有無畏王子<note n="s26.189"/>，日日步涉，仿佯<note n="s26.190"/>遊行，來詣佛所，與世尊面相問訊慰勞已，退坐一面，白佛言：「世尊！有沙門、婆羅門<note n="s26.191"/>作如是見，作如是說：『無因、無緣眾生煩惱，無因、無緣眾生清淨。』世尊復云何？」
<p/>佛告無畏：「沙門、婆羅門為其說<note n="s26.192"/>，不思而說，愚癡、不辨<note n="s26.193"/>、不善，非知思，不知量，作如是說：『無因、無緣眾生煩惱，無因、無緣眾生清淨。』所以者何？有因、有緣眾生煩惱，有因、有緣眾生清淨故。何因、何緣眾生煩惱？何因、何緣眾生清淨？謂眾生貪欲增上，於他財物、他眾具而起貪言：『此物於我有者，好、不離、愛樂。』於他眾生而起恨心、兇心，計挍、欲打、欲縛、欲伏，加諸不道。為造眾難，不捨瞋恚，身睡眠、心懈怠、心掉動，內不寂靜，心常疑惑，過去疑、未來疑、現在疑。無畏！如是因、如是緣眾生煩惱，如是因、如是緣眾生清淨。」
<p/>無畏白佛：「瞿曇！一分之蓋，足煩惱心，況復一切？」無畏白佛：「瞿曇！何因、何緣眾生清淨？」
<p/>佛告無畏：「若婆羅門有一勝念，決定成就，久時所作，久時所說，能隨憶念，當於爾時習念覺支；修念覺已，念覺滿足。念覺滿足已，則於選擇分別思惟，爾時擇法覺支修習；修擇法覺支已，擇法覺支滿足。彼選擇分別思量法已，則精進方便，精進覺支於此修習；修精進覺支已，精進覺支滿足。彼精進方便已，則歡喜生，離諸食想，修喜覺支；修喜覺支已，則喜覺支滿足。喜覺支滿足已，身心猗息，則修猗覺支；修猗覺支已，猗覺滿足。身猗息已，則愛樂，愛樂已心定，則修定覺支；修定覺支已，定覺滿足。定覺滿足已，貪憂滅，則捨心生，修捨覺支；修捨覺支已，捨覺支滿足。如是，無畏！此因、此緣眾生清淨。」
<p/>無畏白瞿曇：「若一分滿足，令眾生清淨，況復一切？」無畏白佛：「瞿曇！當何<note n="s26.194"/>名此經？云何奉持？」
<p/>佛告無畏王子：「當名此為覺支經。」
<p/>無畏白佛：「瞿曇！此為最勝覺分。瞿曇！我是王子，安樂亦常<note n="s26.195"/>求安樂，而希出入，今來上山，四體疲極，得聞瞿曇說覺支經，悉忘疲勞。」
<p/>佛說此經<note n="s26.196"/>已，王子無畏聞佛所說，歡喜隨喜，從座起，稽首禮佛足而去。
<p/>雜阿含經卷第二十六
<sid n="724"/><note n="s27.1"/>
<p/>如是我聞：
<p/>一時，佛住王舍城耆闍崛山。如上說，差別者：「有沙門、婆羅門作如是見、如是說：『無因、無緣眾生無智、無見<note n="s27.2"/>，無因、無緣眾生智、見。』」
<p/>如是廣說，乃至無畏王子聞佛所說，歡喜隨喜，禮佛足而去。
<sid n="725"/><note n="s27.3"/>
<p/>如是我聞：
<p/>一時，佛住舍衞國祇樹給孤獨園。
<p/>時，有<note n="s27.4"/>眾多比丘晨朝著衣持鉢，入舍衛城乞食。時，眾多比丘作是念：今日太早，乞食時未至，我等且過諸外道精舍。
<p/>眾多比丘卽入外道精舍，與諸外道共相問訊慰勞，問訊慰勞已，於一面坐已，諸外道問比丘言：「沙門瞿曇為諸弟子說法，斷五蓋覆心，慧力羸，為障礙分，不轉趣涅槃，住四念處，修七覺意<note n="s27.5"/>。我等亦<note n="s27.6"/>為諸弟子說斷五蓋覆心，慧力羸，善住四念處，修七覺分。我等與彼沙門瞿曇有何等異？俱能說法。」
<p/>時，眾多比丘聞外道所說，心不喜悅，反呵罵，從座起去。入舍衛城，乞食已，還精舍，舉衣鉢，洗足已，往詣佛所，稽首佛足，退坐一面，以諸外道所說，具白世尊。
<p/>爾時，世尊告眾多比丘：「彼外道說是語時，汝等應反問言：『諸外道，五蓋者，種應有十；七覺者，種應有十四。何等為五蓋之十、七覺之十四？』如是問者，彼諸外道則自駭散，說<note n="s27.7"/>諸外道法，瞋恚、憍慢、毀呰、嫌恨、不忍心生，或默然低頭，失辯潛思：所以者何？我不見諸天、魔、梵、沙門、婆羅門、天、人眾中，聞我所說歡喜隨順者，唯除如來及聲聞眾於此聞者。
<p/>「諸比丘！何等為五蓋之十？謂有內貪欲，有外貪欲。彼內貪欲者𣈳是蓋，非智非等覺，不轉趣涅槃。彼外貪欲卽是蓋，非智非等覺，不轉趣涅槃。謂瞋恚有瞋恚相，若瞋恚及瞋恚相卽是蓋，非智非等覺，不轉趣涅槃。有睡有眠，彼睡彼眠卽是蓋，非智非等覺，不轉趣涅槃。有掉有悔，彼掉彼悔卽是蓋，非智非等覺，不轉趣涅槃。有疑善法，有疑不善法，彼善法疑、不善法疑卽是蓋，非智非等覺，不轉趣涅槃。是名五蓋說十。
<p/>「何等為七覺分說十四？有內法心念住，有外法心念住。彼內法念住𣈳是念覺分，是智是等覺，能轉趣涅槃。彼外<note n="s27.8"/>法念住卽是念覺分，是智是等覺，能轉趣涅槃。
<p/>「有擇善法、擇不善法。彼善法擇，卽是擇法覺分，是智是等覺，能轉趣涅槃。彼不善法擇，卽是擇法覺分，是智是等覺，能轉趣涅槃。
<p/>「有精進斷不善法，有精進長養善法。彼斷不善法精進<note n="s27.9"/>，卽是精進覺分，是智是等覺，能轉趣涅槃。彼長養善法精進，卽是精進覺分，是智是等覺，能轉趣涅槃。
<p/>「有喜，有喜處。彼喜卽是喜覺分，是智是等覺，能轉趣涅槃。彼喜處，亦卽是喜覺分，是智是等覺，能轉趣涅槃。
<p/>「有身猗息，有心猗息。彼身猗息，卽是猗覺分，是智是等覺，能轉趣涅槃。彼心猗息，卽是猗覺分，是智是等覺，能轉趣涅槃。
<p/>「有定，有定相。彼定卽是定覺分，是智是等覺，能轉趣涅槃。彼定相卽是定覺分，是智是等覺，能轉趣涅槃。
<p/>「有捨善法，有捨不善法。彼善法捨，卽是捨覺分，是智是等覺，能轉趣涅槃。彼不善法捨，卽是捨覺分，是智是等覺，能轉趣涅槃，是名七覺分說為十四。」
<p/>佛說此經已，眾多比丘聞佛所說，歡喜奉行！
<sid n="726"/><note n="s27.10"/>
<p/>如是我聞：
<p/>一時，佛住舍衞國祇樹給孤獨園。
<p/>時，有眾多比丘，如上說，差別者：「有諸外道出家作如是說者，當復問言：『若心微劣猶豫<note n="s27.11"/>者，爾時應修何等覺分？何等為非修時？若復掉心<note n="s27.12"/>者、 *掉心猶豫者，爾時復修何等覺分？何等為非時？』如是問者，彼諸外道心則駭散，說諸異法，心生忿恚、憍慢、毀呰、嫌恨、不忍，或默然低頭，失辯潛思：所以者何？我不見諸天、魔、梵、沙門、婆羅門、天、人眾中，聞我所說歡喜隨喜者，唯除如來及聲聞眾於此聞者。
<p/>「諸比丘！若爾時其心微劣、其心猶豫者，不應修猗覺分、定覺分、捨覺分。所以者何？微劣心生<note n="s27.13"/>、微劣猶豫，以此諸法增其微劣故。譬如小火，欲令其燃<note n="s27.14"/>，增以燋<note n="s27.15"/>炭。云何，比丘！非為增炭令火滅耶？」
<p/>比丘白佛：「如是，世尊！」
<p/>「如是，比丘！微劣猶豫，若修猗覺分、定覺分、捨覺分者，此則非時，增懈怠故。若掉心起，若掉心猶豫，爾時不應修擇法覺分、精進覺分、喜覺分。所以者何？掉心起<note n="s27.16"/>、掉心<note n="s27.17"/>猶豫，以此諸法能令其增。譬如熾火，欲令其滅，足其乾薪，於意云何？豈不令火增熾燃耶？」
<p/>比丘白佛：「如是，世尊！」
<p/>佛告比丘：「如是掉心生、掉心猶豫，修擇法覺分、精進覺分、喜覺分，增其掉心。諸比丘！若微劣心生、微劣猶豫，是時應修擇法覺分、精進覺分、喜覺分。所以者何？微劣心生、微劣猶豫，以此<note n="s27.18"/>諸法示教照喜。譬如小火，欲令其燃，足其乾薪。云何，比丘！此火寧熾燃不？」
<p/>比丘白佛：「如是，世尊！」
<p/>佛告比丘：「如是微劣心生、微劣猶豫，當於爾時修擇法覺分、精進覺分、喜覺分，示教照喜。若掉心生、掉心猶豫，修猗覺分、定覺分、捨覺分。所以者何？掉心生、掉心猶豫，此等諸法，能令內住一心攝持。譬如燃火，欲令其滅，足其 *燋炭，彼火則滅。如是，比丘！掉心猶豫，修擇法覺分、精進覺分、喜覺分，則非時；修猗覺分、定覺分<note n="s27.19"/>、捨覺分，自此則是時<note n="s27.20"/>。此等諸法，內住一心，攝持念覺分者，一切兼助。」
<p/>佛說此經已，諸比丘聞佛所說，歡喜奉行！
<sid n="727"/><note n="s27.21"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有五蓋、七覺分，有食、無食，我今當說，諦聽！善思！當為汝說。譬如身依食而立，非不食；如是五蓋依於食而立，非不食。貪欲蓋以何為食？謂觸相，於彼不正思惟，未起貪欲令起，已起貪欲能令增廣，是名欲愛蓋之食。
<p/>「何等為瞋恚蓋食？謂障礙相，於彼不正思惟，未起瞋恚蓋令起，已起瞋恚蓋能令增廣，是名瞋恚蓋食。
<p/>「何等為睡眠蓋食？有五法。何等為五？微弱、不樂、欠呿、多食、懈怠，於彼不正思惟，未起睡眠蓋令起，已起睡眠蓋能令增廣，是名睡眠蓋食。
<p/>「何等為掉悔蓋食？有四法。何等為四？謂親屬覺、人眾覺、天覺、本所經娛樂<note n="s27.22"/>覺。自憶念、他人令憶念而生覺，於彼起不正思惟，未起掉悔令起，已起掉悔令其增廣，是名掉悔蓋食。
<p/>「何等為疑蓋食？有三世。何等為三？謂過去世、未來世、現在世。於過去世猶豫、未來世猶豫、現在世猶豫，於彼起不正思惟，未起疑蓋令起，已起疑蓋能令增廣，是名疑蓋食。
<p/>「譬如身依於食而得長養，非不食；如是七覺分依食而住，依食長養，非不食。
<p/>「何等為念覺分不食？謂四念處不思惟，未起念覺分不起，已起念覺分令退，是名念覺分不食。
<p/>「何等為<note n="s27.23"/>擇法覺分不食？謂<note n="s27.24"/>於善法撰擇，於不善<note n="s27.25"/>法撰擇，於彼不思惟，未起擇法覺分令不起，已起擇法覺分令退，是名擇法覺分不食<note n="s27.26"/>。
<p/>「何等為精進覺分不食？謂四正斷，於彼不思惟，未起精進覺分令不起，已起精進覺分令退，是名精進覺分不食。
<p/>「何等為喜覺分不食？有喜，有喜處法，於彼不思惟，未起喜覺分不起，已起喜覺分令退，是名喜覺分不食。
<p/>「何等為猗<note n="s27.27"/>覺分不食？有身 *猗息及心猗息，於彼不思惟，未生猗覺分不起，已生猗覺分令退，是名猗覺分不食。
<p/>「何等為定覺分不食？有四禪，於彼不思惟，未起定覺分不起，已起定覺分令退，是名定覺分不食。
<p/>「何等為捨覺分不食？有三界，謂斷界、無欲界、滅界，於彼不思惟，未起捨覺分不起，已起捨覺分令退，是名捨覺分不食。
<p/>「何等為貪欲<note n="s27.28"/>蓋不食？謂不淨觀，於彼思惟，未起貪欲蓋不起，已起貪欲蓋令斷，是名貪欲蓋不食。
<p/>「何等為瞋恚蓋不食？彼慈心思惟，未生瞋恚蓋不起，已生瞋恚蓋令滅，是名瞋恚蓋不食。
<p/>「何等為睡眠蓋不食？彼明照思惟，未生睡眠蓋<note n="s27.29"/>不起，已生睡眠蓋令滅，是名睡眠蓋不食。
<p/>「何等為掉悔蓋不食？彼寂止<note n="s27.30"/>思惟，未生掉悔蓋不起，已生掉悔蓋令滅，是名掉悔蓋不食。
<p/>「何等為疑蓋不食？彼緣起法思惟，未生疑蓋不起，已生疑蓋令滅，是名疑蓋不食。譬如身依食而住、依食而立，如是七覺分依食而住、依食而立。
<p/>「何等為念覺分食？謂四念處思惟已，未生念覺分令起，已生念覺分轉生令增廣，是名念覺分食。
<p/>「何等為擇法覺分食？有擇善法，有擇不善法，彼思惟已，未生擇法覺分令起，已生擇法覺分重生令增廣，是名擇法覺分食。
<p/>「何等為精進覺分食？彼四正斷思惟，未生精進覺分令起，已生精進覺分重生令增廣，是名精進覺分食。
<p/>「何等為喜覺分食？有喜，有喜處，彼思惟，未生喜覺分令起，已生喜覺分重生令增廣，是名喜覺分食。
<p/>「何等為猗覺分食？有身猗息、心猗息思惟，未生猗覺分令起，已生猗覺分重生令增廣，是名猗覺分食。
<p/>「何等為定覺分食？謂有四禪<note n="s27.31"/>思惟，未生定覺分令生起，已生定覺分重生令增廣，是名定覺分食。
<p/>「何等為捨覺分食？有三界。何等為<note n="s27.32"/>三？謂斷界、無欲界、滅界，彼思惟，未生捨覺分令起，已生捨覺分重生令增廣，是名捨覺分食。」
<p/>佛說此經已，諸比丘聞佛所說，歡喜奉行！
<sid n="728"/><note n="s27.33"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「於內法中，我不見一法<note n="s27.34"/>，未生惡不善法令生，已生惡不善法重生令增廣，未生善法不生，已生則退，所謂不正思惟。諸比丘！不正思惟者，未生貪欲蓋令生，已生者重生令<note n="s27.35"/>增廣；未生瞋恚、睡眠、掉悔、疑蓋令生，已生者重生令增廣。未生念覺分令<note n="s27.36"/>不生，已生者令退；未生擇法、精進、喜、猗、定、捨覺分令不<note n="s27.37"/>生，已生者令退<note n="s27.38"/>。
<p/>「我不見一法能令未生惡不善法<note n="s27.39"/>不生，已生者令斷，未生善法令生，已生者重生令增廣，所謂<note n="s27.40"/>正思惟。比丘！正思惟者，未生貪欲蓋令不生，已生者令斷；未生瞋恚、睡眠、掉悔、疑蓋令不生，已生者令斷。未生念覺分令生，已生者重生令增廣；未生擇法、精進、喜、猗、定、捨覺分令生，已生者重生令增廣。」
<p/>佛說此<note n="s27.41"/>經已，諸比丘聞佛所說，歡喜奉行！
<sid n="729"/><note n="s27.42"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「於外法中，我不見一法<note n="s27.43"/>，未生惡不善法令生，已生者重生令增廣，未生善法令不生，已生者令退，如惡知識、惡伴黨。惡知識、惡伴黨者，未生貪欲蓋令生，已生者重生令增廣；未生瞋恚、睡眠、掉悔、疑蓋令生，已生者重生令增廣。未生念覺分令不生，已生者令退；未生擇法、精進、喜、猗、定、捨覺分令不生，已生者令退。
<p/>「諸比丘！我不見一法，未生惡不善法令不生，已生者令斷，未生善法令生，已生者重生令增廣，所謂善知識、善伴黨、善隨從者。若善知識、善伴黨、善隨從者，未生貪欲蓋令不生，已生者令斷；未生瞋恚、睡眠、掉悔、疑蓋令不生，已生者令斷。未生念覺分令生，已生者重生令增廣；未生擇法、精進、喜、猗、定、捨覺分令生，已生者重生令增廣。」
<p/>佛說此經已，諸比丘聞佛所說，歡喜奉行！
<sid n="730"/><note n="s27.44"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，尊者舍利弗告諸比丘：「有七覺分。何等為七？謂念覺分、擇法覺分、精進覺分、喜覺分、猗覺分、定覺分、捨覺分。此七覺分決定而得，不勤而得，我隨所欲，覺分正受。若晨朝時、日中時、日暮時，若欲正受，隨其所欲，多入正受。譬如王大臣，有種種衣服，置箱篋<note n="s27.45"/>中，隨其所須──日中所須、日暮所須，隨欲自在。如是，比丘！此七覺分，決定而得，不勤而得，隨意正受。我此念覺分，清淨純白，起時知起，滅時知滅，沒時知沒，已起知已起，已滅知已滅，如是擇法、精進、喜、猗、定、捨覺分亦如是說。」
<p/>尊者舍利弗說此經已，諸比丘聞其所說，歡喜奉行！
<sid n="731"/><note n="s27.46"/>
<p/>如是我聞：
<p/>一時，佛住巴連弗邑。爾時，尊者優波摩<note n="s27.47"/>、尊者阿提目多<note n="s27.48"/>住巴連弗邑鷄林精舍。
<p/>爾時，尊者阿提目多晡時<note n="s27.49"/>從禪覺，詣尊者優波摩所，共相問訊慰勞已，退坐一面，問尊者優波摩：「尊者！能知七覺分方便，如是樂住正受，如是苦住正受？」
<p/>優波摩答言：「尊者阿提目多！比丘善知方便修七覺分，如是樂住正受，如是苦住正受。」
<p/>復問：「云何比丘善知方便修七覺分？」
<p/>優波摩答言：「比丘方便修念覺分時知思惟：彼心不善解脫，不害睡眠，不善調伏掉悔<note n="s27.50"/>，如我念覺處法思惟，精進<note n="s27.51"/>方便，不得平等。如是擇法、精進、喜、猗、定、捨覺分，亦如是說。若比丘念覺分方便時先思惟：心善解脫，正害睡眠，調伏掉悔，如我於此念覺處法思惟已，不勤方便，而得平等。如是，阿提目多！比丘知方便修七覺分，如是樂住正受，如是不樂住正受。」
<p/>時，二正士共論義已，各從座起而去。
<sid n="732"/><note n="s27.52"/>
<p/>如是我聞：
<p/>一時，佛住舍衞國祇樹給孤獨園。爾時，尊者阿那律亦住舍衛國松林精舍。
<p/>時，有眾多比丘詣阿那律所，共相問訊慰勞，問訊慰勞已，退坐一面，語尊者阿那律：「尊者知方便修七覺分時生樂住不？」
<p/>尊者阿那律語諸比丘言：「我知比丘方便修七覺分時生樂住。」
<p/>諸比丘問尊者阿那律：「云何知比丘方便修七覺分時生樂住？」
<p/>尊者阿那律語諸比丘：「比丘方便修念覺分，善知思惟：我心善解脫，善害睡眠，善調伏掉悔。如此念覺分處法思惟已，精勤方便，心不懈怠，身猗息不動<note n="s27.53"/>亂，繫心令住，不起亂念，一心正受。如是擇法、精進、喜<note n="s27.54"/>、猗、定、捨覺分亦如是說，是名知比丘方便修七覺分時生樂住。」
<p/>時，眾多比丘聞尊者阿那律所說，歡喜隨喜，從座起而去。
<sid n="733"/><note n="s27.55"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「轉輪聖王<note n="s27.56"/>出世之時，有七寶現於世間─金輪寶、象寶、馬寶、神珠寶、玉女寶、主藏臣寶、主兵臣寶；如是，如來出世，亦有七覺分寶現。齋戒處樓觀上，大臣圍遶，有金輪寶從東方出，輪有千輻，齊轂圓輞，輪相具足，『有此吉<note n="s27.57"/>瑞，必是轉輪聖王，我今決定為轉輪王。』卽以兩手承金輪寶，著左手中，右手旋轉，而說是言：『若是轉輪聖王金輪寶者，當復轉輪聖王古<note n="s27.58"/>道而去<note n="s27.59"/>。』於是輪寶卽發，王蕃前隨，而於東方乘虛而逝，向於東方，遊古聖王正直之道<note n="s27.60"/>。王隨輪寶，四兵亦從，若所至方，輪寶住者，王於彼住，四兵亦住。東方諸國處處小王，見聖王來，悉皆歸伏。
<p/>「如來出興於<note n="s27.61"/>世，有七覺分現於世間，所謂念覺分、擇法覺分、精進覺分、喜覺分、猗覺分、定覺分、捨覺分。」
<p/>佛說此經已，諸比丘聞佛所說，歡喜奉行！
<sid n="734"/><note n="s27.62"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「轉輪聖王出於世時，有七寶現於世間。云何轉輪聖王出於世時，金輪寶現有？時，剎利<note n="s27.63"/>灌頂聖王，月十五日，沐浴清淨，受持齋戒，於樓閣上，大臣圍遶。有金輪寶從東方出，輪有千輻，齊轂圓輞，輪相具足，天真金寶。王作是念<note n="s27.64"/>：古昔傳聞，剎利灌頂大王月十五日布薩時，沐浴清淨，受持福善<note n="s27.65"/>，有輪寶現，今既如古，有斯吉瑞，當知我是轉輪聖王。卽以兩手承金輪寶，著左手中，右手旋轉，而作是言：『若是轉輪聖王金輪寶者，當復轉輪聖王古道而去。』作是語訖，於是輪寶𣈳從王前乘虛而逝，向於東方，遊古聖王正直之道，王及四兵隨輪去住。東方諸國處處小王見聖王來，皆稱：『善哉<note n="s27.66"/>！善來大王！此是王國，此國安隱，人民豐樂，願於中止，教化國人，我等皆是天尊翼<note n="s27.67"/>從。』聖王答言：『諸聚落主！汝今但當善化國人，有不順者，當來白我。當如法化，莫作非法，亦令國人善化非法；若如是者，則從我化。』於是聖王從東海度，乘古聖王道，至于南海；乘古聖王之道<note n="s27.68"/>，度於南海，至于<note n="s27.69"/>西海；乘於古昔聖王之道，度於西海，至於北海。南、西、北方諸小國王奉迎啟請，亦如東方廣說。於是金輪寶，聖王隨從，度於北海，還至王宮正治殿上，住虛空中，是為轉輪聖王出興于世，金輪寶現於世間。
<p/>「云何為轉輪聖王出興于世，白象寶現於世間？若剎利灌頂大王純白<note n="s27.70"/>之象，其色鮮好，七支拄<note n="s27.71"/>地，聖王見已，心則欣悅：『今此寶象，來應於我，告善調象師，令速調此寶象，調已送來。』象師受命，不盈一日，象𣈳調伏，一切調伏相悉皆具足，猶如餘象經年調者，今此象寶一日調伏亦復如是。調已送詣王所，上白大王：『此象已調，唯<note n="s27.72"/>王自知時。』爾時，聖王觀察此象調相已備，卽乘寶象，於晨旦時周行四海，至日中時還歸王宮，是名轉輪聖王出興于世，如此象寶現於世間。
<p/>「何等為轉輪聖王出興于世，馬寶現於世間？轉輪聖王所有馬寶純一青色，烏頭澤<note n="s27.73"/>尾，聖王見馬，心生欣悅：『今此神馬來應我故，付調馬師，令速調之，調已送來。』馬師奉教，不盈一日，其馬卽調，猶如餘馬經年調者，馬寶調伏亦復如是。知馬調已，還送奉王，白言：『大王！此馬已調。』爾時，聖王觀察寶馬調相已備，於晨旦時乘此寶馬周行四海，至日中時還歸王宮，是名轉輪聖王出興于世，馬寶現於世間。
<p/>「何等為轉輪聖王出興 *于世，摩尼珠寶<note n="s27.74"/>現於世間？若轉輪聖王所有寶珠，其形八楞，光澤明照，無諸類隟<note n="s27.75"/>，於王宮內，常為燈明。轉輪聖王察試寶珠，陰雨之夜，將四種兵入於園林，持珠前導，光明照耀，面一由旬，是為轉輪聖王出興于世，摩尼寶珠現於世間。
<p/>「何等為轉輪聖王出興于世，賢玉女寶現於世間？轉輪聖王所有玉女，不黑不白、不長不短、不;麁不細、不肥不瘦，肢<note n="s27.76"/>體端正，寒時體暖、熱時體涼，身體柔軟如迦陵伽衣，身諸毛孔，出栴檀香，口鼻出息，作優况羅香。後臥先起，瞻王意色，隨宜奉事<note n="s27.77"/>，軟言愛語，端心正念，發王道意，心無違越，況復身、口？是為轉輪聖王寶女。
<p/>「云何為轉輪聖王主藏臣寶現於世間？謂轉輪聖王主藏大臣本行施故，生得天眼，能見伏藏，有主無主、若水若陸、若遠若近，悉能見之。轉輪聖王<note n="s27.78"/>若<note n="s27.79"/>須珍寶，即便告 ，隨王所須，輒以奉上。於是聖王有時試彼大臣，觀其所能，乘船遊海，告彼大臣：『我須寶物。』臣白王言：『小住岸邊，當以奉上。』王告彼臣：『我今不須岸邊之寶，且須畫時<note n="s27.80"/>與我。』於是大臣卽於水中出四金瓮，金寶滿中，以奉聖王，王<note n="s27.81"/>所須卽取用之，若取足已，餘則還歸水中。聖王出世，則有如此主藏之臣現於世間。
<p/>「云何聖王出興於<note n="s27.82"/>世，有主兵之臣現於世間？謂有主兵臣聰明智辯，譬如世間善思量成就者，聖王所宜，彼則悉從，宜去、宜住、宜出、宜入。聖王四種兵行，道里頓止，不令疲倦<note n="s27.83"/>，悉知聖王宜所應作，現法後世功德之事，以白聖王。轉輪聖王出興于世，有如是主兵之臣。
<p/>「如是如來、應、等正覺出興 *於世，有七覺分現於世間。何等為七？謂念覺分、擇法覺分、精進覺分、喜覺分、猗覺分、定覺分、捨覺分。」
<p/>佛說此經已，諸比丘聞佛所說，歡喜奉行！
<sid n="735"/><note n="s27.84"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「善哉！比丘！依<note n="s27.85"/>人聞法，諸年少比丘供養奉事諸尊長老。所以者何？年少比丘供養奉事長老比丘者，時時得聞深妙之法；聞深法已，二正事成就──身正及心正。爾時修念覺分，修念覺分已，念覺分滿足；念覺滿足已，於法選擇，分別於法，思量於法，爾時，方便修擇法覺分，……乃至捨覺分修習滿足。」
<p/>佛說此經已，諸比丘聞佛所說，歡喜奉行！
<sid n="736"/><note n="s27.86"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「若比丘持戒、修德、慚、愧，成真實法，見此人者，多得果報。若復聞者，若隨憶念者、隨出家者，多得功德，況復親近恭敬奉事！所以者何？親近奉事如是人者，時時得聞深妙之法；得聞深法已，成就二正──身正及心正，方便修習定覺分；修習已，修習滿足，……乃至捨覺分修習滿足。」
<p/>佛說此經已，諸比丘聞佛所說，歡喜奉行！
<sid n="737"/><note n="s27.87"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「說不善積聚者，所謂五蓋，是為正說。所以者何？純一不善聚者，謂五蓋故。何等為五？謂貪欲蓋、瞋恚蓋、睡眠蓋、掉悔蓋、疑蓋。說善積聚者，謂七覺分，是為正說。所以者何？純一滿淨者，是七覺分故。何等為七？謂念覺分、擇法覺分、精進覺分、喜覺分、猗覺分、定覺分、捨覺分。」
<p/>佛說此經已，諸比丘聞佛所說，歡喜奉行！
<sid n="738"/><note n="s27.88"/>
<p/>如是我聞：
<p/>一時，佛住王舍城夾谷精舍，爾時，尊者阿難亦在彼住。
<p/>時，尊者阿難獨一靜處禪思思惟，作如是念：半梵行者，所謂善知識、善伴黨、善隨從，非惡知識、惡伴黨、惡隨從。
<p/>時，尊者阿難從禪覺，往詣佛所，稽首禮足，退坐一面，白佛言：「世尊！我獨一靜處禪思思惟，作是念：半梵行者，所謂善知識、善伴黨、善隨從，非惡知識、惡伴黨、惡隨從。」
<p/>佛告阿難：「莫作是言：『半梵行者，謂善知識、善伴黨、善隨從，非惡知識、惡伴黨、惡隨從。』所以者何？純一滿淨<note n="s27.89"/>，梵行清白，所謂善知識、善伴黨、善隨從，非惡知識、惡伴黨、惡隨從。我為善知識故，有眾生於我所取念覺分，依遠離、依無欲、依滅、向於捨<note n="s27.90"/>；如是擇法覺分，精進、喜、猗、定、捨覺分，依遠離、依無欲、依滅、向於捨。以是故當知，阿難！純一滿 *淨，梵行清白，謂善知識、善伴黨、善隨從，非惡知識、非惡伴黨、非惡隨從。」
<p/>佛說此經已，諸比丘聞佛所說，歡喜奉行！
<sid n="739"/><note n="s27.91"/>
<p/>如是我聞：
<p/>一時，佛在力士聚落<note n="s27.92"/>人間遊行，於拘夷那竭<note n="s27.93"/>城希連河<note n="s27.94"/>中間住，於聚落側告尊者阿難：「令四重襞<note n="s27.95"/>疊敷世尊;欝多羅僧<note n="s27.96"/>，我今背疾，欲小臥息。」
<p/>尊者阿難卽受教勅，四重 *襞疊敷; 欝多羅僧已，白佛言：「世尊！已四重襞疊敷;欝多羅僧， *唯世尊知時。」
<p/>爾時，世尊厚 *襞僧伽梨枕頭，右脇而臥，足足相累，繫念明相<note n="s27.97"/>，正念正智，作起覺想，告尊者阿難：「汝說七覺分。」
<p/>時，尊者阿難;卽白佛言：「世尊！所謂念覺分，世尊自覺成等正覺，說依遠離、依無欲、依滅、向於捨。擇法、精進、喜、猗、定、捨覺分，世尊自覺成等正覺，說依遠離、依無欲、依滅、向於捨。」
<p/>佛告阿難：「汝說精進耶？」
<p/>阿難白佛：「我說精進，世尊！我說<note n="s27.98"/>精進，善逝！」
<p/>佛告阿難：「唯精進，修習多修習，得阿耨多羅三藐三菩提。」說是語已，正坐端身繫念。
<p/>時，有異比丘𣈳說偈言：
<p/>「樂聞美妙法，忍疾告人說，
<p/>比丘;卽說法，轉於七覺分。
<p/>善哉尊阿難！明解巧便說，
<p/>有勝白淨法，離垢微妙說。
<p/>念擇法精進，喜猗定捨覺，
<p/>此則七覺分，微妙之善說。
<p/>聞說七覺分，深達正覺味，
<p/>身嬰大苦患，忍疾端坐聽。
<p/>觀為正法王<note n="s27.99"/>，常為人演說，
<p/>猶樂聞所說，況餘未聞者？
<p/>第一大智慧，十力所禮者，
<p/>彼亦應疾疾，來聽說正法。
<p/>諸多聞通達：契經、阿毘曇，
<p/>善通法、律者，應聽況餘者？
<p/>聞說如實法，專心黠慧聽，
<p/>於佛所說法，得離欲歡喜。
<p/>歡喜身猗息，心自樂亦然；
<p/>心樂得正受，正觀有事行。
<p/>厭惡三趣者<note n="s27.100"/>，離欲心解脫，
<p/>厭惡諸有趣，不集於人天；
<p/>無餘猶燈滅，究竟般涅槃。
<p/>聞法多福利，最勝之所說；
<p/>是故當專思，聽大師所說。」
<p/>異比丘說此偈已，從座起而去。
<sid n="740"/><note n="s27.101"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有七覺分。何等為七？謂念覺分，……乃至捨覺分。」
<p/>佛說此經已，諸比丘聞佛所說，歡喜奉行！
<sid n="741"/><note n="s27.102"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「當修七覺分。何等為修七覺分？謂念覺分，……乃至捨覺分。若比丘修念覺分，依遠離、依無欲、依滅、向於捨；如是修擇法、精進、喜、猗、定、捨覺分，依遠離、依無欲、依滅、向於捨。」
<p/>佛說此經已，諸比丘聞佛所說，歡喜奉行！
<sid n="742"/><note n="s27.103"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘，如上說，差別者：「諸比丘！過去已如是修七覺分，未來亦當如是修七覺分。」
<p/>佛說此經已，諸比丘聞佛所說，歡喜奉行！
<sid n="743"/><note n="s27.104"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「若比丘念覺分清淨鮮白，無有支節，離諸煩惱，未起不起，除佛調伏教授，……乃至捨覺分，亦如是說。諸比丘！念覺分清淨鮮白，無有支節，離諸煩惱，未起而起，佛所調伏教授，非餘……乃至捨覺分，亦如是說。」
<p/>佛說此經已，諸比丘聞佛所說，歡喜奉行！
<sid n="744"/><note n="s27.105"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘，如上說，差別者：「未起不起，除善逝調伏教授；未起而起，是則善逝調伏教授，非餘……。」
<p/>佛說此經已，諸比丘聞佛所說，歡喜奉行！
<sid n="745"/><note n="s27.106"/>
<p/>如是我聞：
<p/>一時，佛住舍衞國祇樹給孤獨園。
<p/>時，有異比丘來詣佛所，稽首禮足，退坐一面，白佛言：「世尊謂覺分。世尊！云何為覺分？」
<p/>佛告比丘：「所謂覺分者，謂七道品法。然諸比丘七覺分漸次而起，修習滿足。」
<p/>異比丘白佛：「世尊！云何覺分漸次而起，修習滿足？」
<p/>佛告比丘：「若比丘內身身觀住，彼內身身觀住時，攝心繫念不忘，彼當<note n="s27.107"/>爾時，念覺分方便修習；方便修習念覺分已，修習滿足。滿足念覺分已，於法選擇，分別思量，當於爾時修擇法覺分方便；修方便已，修習滿足。……如是乃至捨覺分修習滿足。如內身身觀念住，如是外身、內外身，受、心、法法觀念住，當於爾時專心繫念不忘，……乃至捨覺分亦如是說。如是住者，漸次覺分起；漸次起已，修習滿足。」
<p/>佛說此經已，諸比丘聞佛所說，歡喜奉行！
<sid n="746"/><note n="s27.108"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告彼比丘，如上說<note n="s27.109"/>，差別者：「若比丘如是修習七覺分已，當得二種果──現法得漏盡無餘涅槃，或得阿那含果。」
<p/>佛說此經已，諸比丘聞佛所說，歡喜奉行！
<sid n="747"/><note n="s27.110"/>
<p/>如是我聞：
<p/>一時，佛住<note n="s27.111"/>舍衞國祇樹給孤獨園。
<p/>如上說，差別者：「如是比丘修習七覺分已，多修習已，得四種果、四種福利。何等為四？謂須陀洹果、斯陀含果、阿那含果、阿羅漢果。」
<p/>佛說此經已，異比丘聞佛所說，歡喜奉行！
<sid n="748"/><note n="s27.112"/>
<p/>如是我聞：
<p/>一時，佛住舍衞國祇樹給孤獨園。
<p/>如上說，差別者：「若比丘修習七覺分，多修習已，當得七種果、七種福利。何等為七？是比丘得現法智證樂<note n="s27.113"/>；若命終時若不得現法智證樂<note n="s27.114"/>；及命終時，而得五下分結盡，中般涅槃；若不得中般涅槃，而得生般涅槃；若不得生般涅槃，而得無行般涅槃；若不得無行般涅槃，而得有行般涅槃；若不得有行般涅槃，而得上流般涅槃。」
<p/>佛說此經已，異比丘聞佛所說，歡喜奉行！
<sid n="749"/><note n="s27.115"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「所謂覺分，何等為覺分？」
<p/>諸比丘白佛：「世尊是法根、法眼、法依，唯願為說！諸比丘聞已，當受奉行。」
<p/>佛告諸比丘、比丘尼<note n="s27.116"/>：「七覺分者，謂七道品法。諸比丘！此七覺分漸次起；漸次起已，修習滿足。」
<p/>諸比丘白佛：「云何七覺分漸次起；漸次起已，修習滿足？」
<p/>「若比丘身身觀念住，彼身身觀念住已，專心繫念不忘，當於爾時方便修念覺分；方便修念覺分已，修習滿足。謂修念覺分已，於法選擇，當於爾時修擇法覺分方便；修擇法覺分方便已，修習滿足。如是精進、喜、猗、定、捨覺分亦如是說。如內身，如是外身、內外身，受、心、法法觀念住，專心繫念不忘，當於爾時方便修念覺分；方便修念覺分已<note n="s27.117"/>，修習滿足。……乃至捨覺分亦如是說，是名比丘七覺分漸次起；漸次起已，修習滿足。」
<p/>佛說此經已，諸比丘聞佛所說，歡喜奉行！
<sid n="750"/><note n="s27.118"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘，如上說，差別者：「此七覺分修習多修習，當得二果<note n="s27.119"/>──得現法智有餘涅槃及阿那含果。」
<p/>佛說此經已，諸比丘聞佛所說，歡喜奉行！
<sid n="751"/><note n="s27.120"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘，如上說，差別者：「若比丘修習七覺分，多修習已，當得四果。何等為四？謂須陀洹果、斯陀含果、阿那含果、阿羅漢果。」
<p/>佛說此經已，諸比丘聞佛所說，歡喜奉行！
<sid n="752"/><note n="s27.121"/>
<p/>如是我聞：
<p/>一時，佛住舍衞國祇樹給孤獨園。
<p/>如上說，差別者：「若比丘修習此七覺分，多修習已，當得七果。何等為七？謂現法智有餘涅槃；及命終時；若不爾者，五下分結盡，得中般涅槃；若不爾者，得生般涅槃；若不爾者，得無行般涅槃；若不爾者，得有行般涅槃；若不爾者，得上流般涅槃。」
<p/>佛說此經已，諸比丘聞佛所說，歡喜奉行！
<sid n="753"/><note n="s27.122"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「當修不淨觀<note n="s27.123"/>，多修習已，當得大果大福利。云何修不淨觀，多修習已，得大果大福利？是比丘修<note n="s27.124"/>不淨觀俱念覺分，依遠離、依無欲、依滅、向於捨。修擇法、精進、喜、猗、定、捨覺分，依遠離、依無欲、依滅、向於捨。」
<p/>佛說此經已，諸比丘聞佛所說，歡喜奉行！
<sid n="754"/><note n="s27.125"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「若比丘修習隨死念<note n="s27.126"/>，多修習已，得大果大福利。云何比丘修習隨死念，多修習已，得大果大福利？是比丘修隨死念俱念覺分，依遠離、依無欲、依滅、向於捨，……乃至捨覺分亦如是說。」
<p/>佛說此經已，諸比丘聞佛所說，歡喜奉行！
<sid n="755"/><note n="s27.127"/>
<p/>如是我聞：
<p/>一時，佛住釋氏黃枕邑<note n="s27.128"/>。時，眾多比丘晨朝著衣持鉢，入黃枕邑乞食。
<p/>時，眾多比丘作是念：今日太早，乞食時未至，我等可過外道精舍。爾時，眾多比丘卽入外道精舍，與諸外道出家共相問訊慰勞已，於一面坐。
<p/>諸外道出家言：「沙門瞿曇為諸弟子說如是法：『不斷五蓋惱心，慧力羸，為障礙分，不趣涅槃。善<note n="s27.129"/>攝其心，住四念處，心與慈俱，無怨無嫉，亦無瞋恚，廣大無量，善修充滿，四方、四維、上、下一切世間。心與慈俱，無怨無嫉，亦無瞋恚，廣大無量，善修習充滿。如是修習，悲、喜、捨心俱亦如是說。』我等亦復為諸弟子作如是說，我等與彼沙門瞿曇有何等異？所謂俱<note n="s27.130"/>能說法。」
<p/>時，眾多比丘聞諸外道出家所說，心不喜悅，默然不呵，從座起去。入黃枕邑，乞食已，還精舍，舉衣鉢，洗足已，詣<note n="s27.131"/>佛所，稽首禮足，退坐一面，以彼外道出家所說廣白世尊。
<p/>爾時，世尊告諸比丘：「如彼外道出家所說，汝等應問：『修習慈心，為何所勝？修習悲、喜、捨心，為何所勝？』如是問時，彼諸外道出家，心則駭散，或說外異事，或瞋慢、毀呰、違背、不忍，或默然萎熟，低頭失辯，思惟而住：所以者何？我不見諸天、魔、梵、沙門、婆羅門、天、人眾中，聞我所說隨順樂者，唯除如來及聲聞眾者。比丘！心與慈俱多修習，於淨最勝；悲心修習多修習，空入處最勝；喜心修習多修習，識入處最勝；捨心修習多修習，無所有入處最勝。」
<p/>佛說此經已，諸比丘聞佛所說，歡喜奉行！
<sid n="756"/><note n="s27.132"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「若比丘修習慈心，多修習已，得大果大福利。云何比丘修習慈心，得大果大福利？是比丘心與慈俱，修念覺分，依遠離、依無欲、依滅、向於捨，……乃至修習捨覺分，依遠離、依無欲、依滅、向於捨。」
<p/>佛說此經已，諸比丘聞佛所說，歡喜奉行！
<sid n="757"/><note n="s27.133"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「若比丘修空入處，多修習已，得大果大福利。云何比丘修空入處，多修習已，得大果大福利？是比丘心與空入處俱，修念覺分，依遠離、依無欲、依滅、向於捨，……乃至修捨覺分，依遠離、依無欲、依滅、向於捨。」
<p/>佛說此經已，諸比丘聞佛所說，歡喜奉行！
<p/>如修空入處，如是識入處、無所有入處、非想非非想入處三經亦如上說。
<sid n="758"/><note n="s27.134"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「若比丘修習安那般那念<note n="s27.135"/>，多修習已，得大果大福利。云何修習安那般那念，多修習已，得大果大福利？是比丘心與安那般那念俱，修念覺分，依遠離、依無欲、依滅、向於捨，……乃至修捨覺分，依遠離、依無欲、依滅、向於<note n="s27.136"/>捨。」
<p/>佛說此經已，諸比丘聞佛所說，歡喜奉行！
<sid n="759"/><note n="s27.137"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「若比丘修無常想<note n="s27.138"/>，多修習已，得大果大福利。云何比丘修無常想，多修習已，得大果大福利？是比丘心口與無常想俱，修念覺分，依遠離、依無欲、依滅、向於捨，……乃至得捨覺分，依遠離、依無欲、依滅、向於捨。」
<p/>佛說此經已，諸比丘聞佛所說，歡喜奉行！
<p/>如無常想，如是無常苦想<note n="s27.139"/>、苦無我想<note n="s27.140"/>、觀食想、一切世間不可樂想、盡想、斷想<note n="s27.141"/>、無欲想<note n="s27.142"/>、滅想、患想、不淨想、青瘀想、膿潰想、膖脹想、壞想、食不盡想、血想、分離想、骨想、空想，一一經如上說。
<p/>雜阿含經卷第二十七
<sid n="760"/><note n="s28.1"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「如日出前相，謂明相初光。如是比丘正盡苦邊、究竟苦邊前相者，所謂正見。彼正見者，能起正志、正語、正業、正命、正方便、正念、正定<note n="s28.2"/>。起定正受故，聖弟子心正解脫貪欲、瞋恚、愚癡，如是心善解脫。聖弟子得正知見：我生已盡，梵行已立，所作已作，自知不受後有。」
<p/>佛說此經已，諸比丘聞佛所說，歡喜奉行！
<sid n="761"/><note n="s28.3"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「若無明<note n="s28.4"/>為前相，故生諸惡不善法。時，隨生無慚、無愧；無慚、無愧生已，隨生邪見；邪見生已，能起邪志、邪語、邪業、邪命、邪方便、邪念、邪定。若起明為前相，生諸<note n="s28.5"/>善法。時，慚愧隨生；慚愧生已，能生正見；正見生已，起正志、正語、正業、正命、正方便、正念、正定，次第而起。正定起已，聖弟子得正解脫貪欲、瞋恚、愚癡。如是聖弟子得正解脫已，得正知見：我生已盡，梵行已立，所作已作，自知不受後有。」
<p/>佛說此經已，諸比丘聞佛所說，歡喜奉行！
<sid n="762"/><note n="s28.6"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「若比丘！諸惡不善法生<note n="s28.7"/>，一切皆以無明為根本，無明集、無明生、無明起。所以者何？無明者無知，於善、不善法不如實知，有罪、無罪，下法、上法，染污、不染污，分別、不分別，緣起、非緣起不如實知；不如實知故，起於邪見；起於邪見已，能起邪志、邪語、邪業、邪命、邪方便、邪念、邪定。
<p/>「若<note n="s28.8"/>諸善法生，一切皆以<note n="s28.9"/>明為根本，明集、明生、明起。明，於善、不善法如實知，有<note n="s28.10"/>罪、無罪，親近、不親近，卑法、勝法，穢污、白淨，有分別、無分別，緣起、非緣起悉如實知；如實知者，是則正見。正見者，能起正志、正語、正業、正命、正方便、正念、正定。正定起<note n="s28.11"/>已，聖弟子得正解脫貪、恚、癡。貪、恚、癡解脫已，是聖弟子得正智見：我生已盡，梵行已立，所作已作，自知不受後有。」
<p/>佛說此經已，諸比丘聞佛所說，歡喜奉行！
<sid n="763"/><note n="s28.12"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「若在家、若出家而起邪事<note n="s28.13"/>者，我所不說。所以者何？若在家、出家而起邪事者，則不樂正法。何等為邪事？謂邪見……乃至邪定。若在家、出家而起正事，我所讚歎。所以者何？起正事者，則樂正法，善於正法。何等為正事？謂正見……乃至正定。」
<p/>爾時，世尊𣈳說偈言：
<p/>「在家及出家，而起邪事者，
<p/>彼則終不樂，無上之正法。
<p/>在家及出家，而起正事者，
<p/>彼則常心樂，無上之正法<note n="s28.14"/>。」
<p/>佛說此經已，諸比丘聞佛所說，歡喜奉行！
<sid n="764"/><note n="s28.15"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，迦摩比丘詣佛所，稽首佛足，退坐一面，白佛言：「世尊！所謂欲者，云何為欲？」
<p/>佛告迦摩：「欲，謂五欲功德。何等為五？謂眼識明<note n="s28.16"/>色，可愛、可意、可念，長養欲樂；如是耳、鼻、舌、身識<note n="s28.17"/>觸，可愛、可意、可念，長養欲樂，是名為欲。然彼非欲，於彼貪著者，是名為欲。」
<p/>爾時，世尊卽說偈言：
<p/>「世間雜五色，彼非為愛欲；
<p/>貪欲覺想者，是則士夫欲。
<p/>眾色常住世，行者斷心欲。」
<p/>迦摩比丘白佛言：「世尊！寧有道有跡，斷此愛欲不？」
<p/>佛告比丘：「有八正道，能斷愛欲，謂正見、正志、正語、正業、正命、正方便、正念、正定。」
<p/>佛說此經已，迦摩比丘聞佛所說，歡喜奉行！
<sid n="765"/><note n="s28.18"/>
<p/>如是我聞：
<p/>一時，佛住舍衞國祇樹給孤獨園。
<p/>時，有比丘名阿梨瑟吒<note n="s28.19"/>，詣佛所，稽首佛足，退坐一面，白佛言：「世尊！所謂甘露者，云何名為甘露？」
<p/>佛告阿梨瑟吒：「甘露者，界名說<note n="s28.20"/>，然我為有漏盡者，現說此名。」
<p/>阿梨瑟吒比丘白佛言：「世尊！有道有跡，修習多修習，得甘露法不？」
<p/>佛告比丘：「有，所謂八聖道分，謂正見……乃至正定。」
<p/>佛說此經已，諸比丘聞佛所說，歡喜奉行！
<sid n="766"/><note n="s28.21"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，尊者舍利弗詣佛所，稽首佛足，退坐一面，白佛言：「世尊！所謂賢聖等三昧根本眾具，云何為賢聖等三昧根本眾具？」
<p/>佛告舍利弗：「謂七正道分為賢聖等三昧，為根本，為眾具。何等為七？謂正見、正志、正語、正業、正命、正方便、正念。舍利弗！於此七道分為基業已，得一其心，是名賢聖等三昧根本眾具。」
<p/>佛說此經已，諸比丘聞佛所說，歡喜奉行！
<sid n="767-769"/>
<p/>如上三經，如是佛問諸比丘三經亦如是說。
<sid n="770"/><note n="s28.22"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「無母子畏，有母子畏。愚癡無聞凡夫所說，而不能知無母子畏，有母子畏。
<p/>「諸比丘！有三種無母子畏，愚癡無聞凡夫所說。何等為三？諸比丘！有時兵兇亂起，殘害國土<note n="s28.23"/>，隨流波迸，子失其母，母失其子，是名第一無母子畏，愚癡無聞凡夫所說。
<p/>「復次，比丘！有時大火卒起，焚燒城邑聚落，人民馳走，母子相失，是名第二無母子畏，愚癡無聞凡夫<note n="s28.24"/>所說。
<p/>「復次，比丘！有時山中大雨，洪水流出，漂沒聚落，人民馳走，母子相失，是名第三無母子畏，愚癡無聞凡夫所說。
<p/>「然此等畏，是有母子畏，愚癡無聞凡夫說名無母子畏。彼有時兵兇亂起，殘害國土，隨流波迸，母子相失，或時於彼母子相見，是名第一有母子畏，愚癡無聞凡夫說名無母子畏。
<p/>「復次，大火卒起，焚燒城邑聚落，人民馳走，母子相失，或復相見，是名第二有母子畏，愚癡無聞凡夫說名無母子畏。
<p/>「復次，山中大雨，洪水流出，漂沒聚落，此人馳走，母子相失，或尋相見，是名第三有母子畏，愚癡無聞凡夫說名無母子畏。
<p/>「比丘！有三種無母子畏<note n="s28.25"/>，是我自覺成三菩提之所記說。何等為三？若比丘！子若老時，無母能語：『子！汝莫老，我當代汝！』其母老時，亦無子語：『母！令莫老，我代之老！』是名第一無母子畏，我自覺成三菩提之所記說。
<p/>「復次，比丘！有時子病，母不能語：『子！令莫病，我當代汝！』母病之時，子亦不能語：『母！莫病，我當代母！』是名第二無母子畏，我自覺成三菩提之所記說。
<p/>「復次，子若死時，無母能語：『子！令莫死，我今代汝！』母若死時，無子能語：『母！令莫死，我當代母！』是名第三無母子畏，我自覺成三菩提之所記說。」
<p/>諸比丘白佛：「有道有跡，修習多修習，斷前三種有母子畏，斷後三種無母子畏不？」
<p/>佛告比丘：「有道有跡，斷彼三畏。何等為道，何等為跡，修習多修習，斷前三種有母子畏，斷後三種無母子畏？謂八聖道分──正見、正志、正語、正業、正命、正方便、正念、正定。」
<p/>佛說此經已，諸比丘聞佛所說，歡喜奉行！
<sid n="771"/><note n="s28.26"/>
<p/>如是我聞：衞衛國祇樹給孤獨園。
<p/>爾時，世尊告諸比丘：「有三受，無常、有為心所緣生。何等為三？謂樂受、苦受、不苦不樂受。」
<p/>諸比丘白佛：「世尊！有道有跡，修習多修習，斷此三受不？」
<p/>佛告比丘：「有道有跡，修習多修習，斷此三受。何等為道，何等為跡，修習多修習，斷此三受？」
<p/>佛告比丘：「謂八聖道──正見、正志、正語、正業、正命、正方便、正念、正定。」
<p/>佛說此經已，諸比丘聞佛所說，歡喜奉行！
<sid n="772"/><note n="s28.27"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「世有三法，不可喜、不可愛、不可念。何等為三？謂老、病、死，此三法不可喜、不可愛、不可念。世間若無此三法不可喜、不可愛、不可念者，無有如來、應、等正覺出於世間，世間亦不知有如來說法教誡<note n="s28.28"/>、教授。以世間有此三法不可喜、不可愛、不可念故，如來、應、等正覺出於世間，世間知有如來說法教誡、教授。」
<p/>諸比丘白佛：「有道有跡，斷此三法不可喜、不可愛、不可念者不？」
<p/>佛告比丘：「有道有跡，修習多修習，斷此三法不可喜、不可愛、不可念。何等為道，何等為跡，修習多修習，斷此三法不可喜、不可愛、不可念？謂八聖道──正見、正志、正語、正業、正命、正方便、正念、正定。」
<p/>佛說此經已，諸比丘聞佛所說，歡喜奉行！
<sid n="773"/><note n="s28.29"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「我當說學<note n="s28.30"/>及無學<note n="s28.31"/>。諦聽！善思念之！何等為學？謂學正見成就，學正志、正語、正業、正命、正方便、正念、正定成就，是名為學。何等為無學？謂無學正見成就，無學正志、正語、正業、正命、正方便、正念、正定成就，是名無學。」
<p/>佛說此經已，諸比丘聞佛所說，歡喜奉行！
<p/>如學、無學，如是正士、如是大士亦如是說。
<sid n="774"/><note n="s28.32"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「我當說聖漏盡。云何為聖漏盡？謂無學正見成就，……乃至無學正定成就，是名聖漏盡。」
<p/>佛說此經已，諸比丘聞佛所說，歡喜奉行！
<sid n="775"/><note n="s28.33"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「我今當說八聖道分。何等為八？謂正見、正志、正語、正業、正命、正方便、正念、正定。」
<p/>佛說此經已，諸比丘聞佛所說，歡喜奉行！
<sid n="776"/><note n="s28.34"/>
<p/>如是我聞：
<p/>一時，佛住<note n="s28.35"/>舍衞國祇樹給孤獨園。
<p/>爾時，世尊告諸比丘：「我今當說修八聖道。諦聽！善思！何等為修八聖道？是比丘修正見，依遠離、依無欲、依滅、向於捨，修正志、正語、正業、正命、正方便、正念、正定，依遠離、依無欲、依滅、向於捨，是名修八聖道。」
<p/>佛說此經已，諸比丘聞佛所說，歡喜奉行！
<sid n="777"/><note n="s28.36"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「我今當說比丘過去已修八聖道，未來當修八聖道。……乃至……。」
<p/>諸比丘聞佛所說，歡喜奉行！
<sid n="778"/><note n="s28.37"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「若比丘正見清淨鮮白，無諸過患，離諸煩惱，未起不起，唯除佛所調伏，……乃至正定亦如是說。若正見清淨鮮白，無諸過患，離諸煩惱，未起能起，……乃至正定亦如是說。」
<p/>佛說此經已，諸比丘聞佛所說，歡喜奉行！
<p/>如除佛所調<note n="s28.38"/>，除善逝所 *調，亦如上說<note n="s28.39"/>。
<sid n="779"/><note n="s28.40"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「說不善聚者，謂五蓋，是為正說。所以者何？純一不善聚者，所謂五蓋。何等為五？謂貪欲蓋，瞋恚、睡眠<note n="s28.41"/>、掉悔、疑蓋。說善法聚者，所謂八聖道，是名正說。所以者何？純一滿淨善聚者，謂八聖道。何等為八？謂正見、正志、正語、正業、正命、正方便、正念、正定。」
<p/>佛說此經已，諸比丘聞佛所說，歡喜奉行！
<sid n="780"/><note n="s28.42"/>
<p/>如是我聞：
<p/>一時，佛住王舍城山谷精舍<note n="s28.43"/>。
<p/>時，尊者阿難獨一靜處，作如是念：半梵行者，謂善知識、善伴黨、善隨從。……乃至佛告阿難：「純一滿淨具梵行者，謂善知識。所以者何？我為善知識故，令諸眾生修習正見，依遠離、依無欲、依滅、向於捨，……乃至修正定，依遠離、依無欲、依滅、向於捨。」
<p/>佛說此經已，尊者阿難聞佛所說，歡喜奉行！
<sid n="781"/><note n="s28.44"/>
<p/>如是我聞：
<p/>一時，佛住<note n="s28.45"/>舍衞國祇樹給孤獨園。爾時，尊者阿難晨朝著衣持鉢，入舍衛城乞食。
<p/>時，有生聞婆羅門<note n="s28.46"/>乘白馬車，眾多年少翼從，白馬、白車、白鞚<note n="s28.47"/>、白鞭，頭著白帽、白傘蓋，手執白拂，著白衣服、白瓔珞，白香塗身，翼從皆白，出舍衛城，欲至林中教授讀誦，眾人見之咸言：「善乘！善乘！謂婆羅門乘<note n="s28.48"/>。」
<p/>時，尊者阿難見婆羅門眷屬、眾具一切皆白，見已，入城乞食。還精舍，舉衣鉢，洗足已，往詣佛所，稽首禮足，退坐一面，白佛言：「世尊！今日晨朝著衣持鉢，入舍衛城乞食，見 *生聞婆羅門乘白馬車，眷屬、眾具一切皆白，眾人唱言：『善乘！善乘！謂婆羅門乘。』云何，世尊！於正法、律<note n="s28.49"/>，為是世人乘？為是婆羅門乘
<p/>？」
<p/>佛告阿難：「是世人乘，非我法、律婆羅門乘也。阿難！我正法、律乘、天乘、婆羅門乘、大乘，能調伏煩惱軍者。諦聽！善思！當為汝說。阿難！何等為正法、律乘、天乘、婆羅乘、大乘<note n="s28.50"/>，能調伏煩惱軍者？謂八正道，正見……乃至正定。阿難！是名正法、律乘、天乘、梵乘<note n="s28.51"/>、大乘，能調伏煩惱軍者。」
<p/>爾時，世尊;卽說偈言：
<p/>「信戒為法軛，慚愧為長縻<note n="s28.52"/>，
<p/>正念善護持，以為善御者。
<p/>捨三昧為轅，智慧精進輪，
<p/>無著忍辱鎧，安隱如法行。
<p/>直進不退還，永<note n="s28.53"/>之無憂處，
<p/>智士乘戰車，摧伏無智怨。」
<sid n="782"/><note n="s28.54"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「應離邪見，應斷邪見。若邪見不可斷者，我終不說應離、斷邪見；以邪見可斷故，我說比丘當離邪見。若不離邪見者，邪見當作非義不饒益苦，是故我說當離邪見。如是邪志、邪語、邪業、邪命、邪方便、邪念、邪定亦如是說。
<p/>「諸比丘！離邪見已，當修正見。若不得修正見者，我終不說修習正見；以得修正見故，我說比丘應修正見。若不修正見者，當作非義不饒益苦；以不修正見，作非義不饒益苦故，是故我說當修正見，以義饒益，常得安樂。是故，比丘！當修正見。如是正志、正語、正業、正命、正方便、正念、正定亦如是說。」
<p/>佛說此經已，諸比丘聞佛所說，歡喜奉行！
<sid n="783"/><note n="s28.55"/>
<p/>如是我聞：
<p/>一時，佛住舍衞國祇樹給孤獨園。
<p/>時，有 *生聞婆羅門來詣佛所，與世尊面相問訊慰勞，問訊慰勞已，退坐一面，白佛言：「瞿曇！謂非彼岸及彼岸。瞿曇！云何非彼岸？云何彼岸？」
<p/>佛告婆羅門：「邪見者，非彼岸；正見者，是彼岸。邪志、邪語、邪業、邪命、邪方便、邪念、邪定非彼岸；正見是彼岸，正見、正志、正語、正業、正命、正方便、正念、正定是彼岸。」
<p/>爾時，世尊;卽說偈言：
<p/>「希有諸人民，能度於彼岸；
<p/>一切諸世間，徘徊遊此岸。
<p/>於此正法律，能善隨順者，
<p/>斯等能度彼，生死難度岸<note n="s28.56"/>。」
<p/>時，生聞婆羅門聞佛所說，歡喜隨喜，從座起去。
<sid n="784-786"/>
<p/>如是，異比丘問<note n="s28.57"/>尊者阿難、問佛、問諸比丘，此三經亦如上說。
<sid n="787"/><note n="s28.58"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「於內法中，我不見一法能令未生惡不善法生，已生者重生令增廣，如說不正思惟者。諸比丘！不正思惟者，未起邪見令起，已起重生令增廣。如是邪志、邪語、邪業、邪命、邪方便、邪念、邪定亦如是說。
<p/>「諸比丘！於內法中，我不見一法令未生惡不善法不生，已生惡不善法令滅，如說正思惟者。諸比丘！正思惟者，未生邪見令不生，已生者令滅。如邪見，邪志、邪語、邪業、邪命、邪方便、邪念、邪定亦如是說。」
<p/>佛說此經已，諸比丘聞佛所說，歡喜奉行！
<sid n="788"/><note n="s28.59"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「於內法中，我不見一法令<note n="s28.60"/>未生善法不生，已生善法令退，如說不正思惟者。諸比丘！不正思惟者，未生正見令不生，已生正見令退。如是未生正志、正語、正業、正命、正方便、正念、正定令不生，已生者令退。
<p/>「諸比丘！於內法中，我不見一法令未生善法令生，已生善法重生令增廣，如說正思惟者。諸比丘！正思惟者，未生正見令生，已生正見重生令增廣。如是未生正志、正語、正業、正命、正方便、正念、正定令生，已生者重生令增廣。」
<p/>佛說此經已，諸比丘聞佛所說，歡喜奉行！
<sid n="789"/><note n="s28.61"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「於內法中，我不見一法令未生惡不善法生，已生惡不善法重生令增廣，未生善法不生，已生者令退，所謂不正思惟。諸比丘！不正思惟者，未生邪見令生，已生者重生令增廣，未生正見令<note n="s28.62"/>不生，已生者令退。如是未生邪志、邪語、邪業、邪命、邪方便、邪念、邪定令生，已生者重生令增廣；未生正志、正語、正業、正命、正方便、正念、正定不生，已生者令退。
<p/>「諸比丘！我於內法中，不見一法 *令未生惡不善法令不生，已生惡不善法令滅，未生善法令生，已生善法重生令增廣，如說正思惟。諸比丘！正思惟者，令未生邪見不生，已生邪見令滅，未生正見令生，已生正見重生令增廣。如是未生邪志、邪語、邪業、邪命、邪方便、邪念、邪定令不生，已生者令滅；未生正志、正語、正業、正命、正方便、正念、正定令生，已生者重生令增廣。」
<p/>佛說此經已，諸比丘聞佛所說，歡喜奉行！
<sid n="790"/><note n="s28.63"/>
<p/>如是我聞：
<p/>一時，佛住舍衞國衹樹給孤獨園。
<p/>爾時，世尊告諸比丘：「於外法中，我不見一法令未生惡不善法生，已生惡不善法重生令增廣，如說惡知識、惡伴黨、惡隨從。諸比丘！惡知識、惡伴黨、惡隨從者，能令未生邪見令生，已生邪見重生令增廣。如是未生邪志、邪語、邪業、邪命、邪方便、邪念、邪定令生，已生者重生令增廣。
<p/>「諸比丘！外法中，我不見一法令未生惡不善法不生，已生惡不善法令滅，如說善知識、善伴黨、善隨從。諸比丘！善知識、善伴黨、善隨從者<note n="s28.64"/>，能令未生邪見不生，已生邪見令滅；未生邪志、邪語、邪業、邪命、邪方便、邪念、邪定不生，已生者令滅。」
<p/>佛說此經已，諸比丘聞佛所說，歡喜奉行！
<sid n="791"/><note n="s28.65"/>
<p/>如是我聞：
<p/>一時，佛住舍衛國衹樹給孤獨園。
<p/>爾時，世尊告諸比丘：「於外法中，我不見一法能令未生善法生，已生善法重生令增廣，如說善知識、善伴黨、善隨從。諸比丘！善知識、善伴黨、善隨從者，能令未生正見生，已生正見重生令增廣。如是未生正志、正語、正業、正命、正方便、正念、正定令生，已生者重生令增廣。」
<p/>佛說此經已，諸比丘聞佛所說，歡喜奉行！
<sid n="792"/><note n="s28.66"/>
<p/>如是我聞：
<p/>一時，佛住舍衞國衹樹給孤獨園。
<p/>爾時，世尊告諸比丘：「於外法中，我不見一法能令未生惡不善法生，已生惡不善法重生令增廣，未生善法不生，已生善法令滅，如說惡知識、惡伴黨、惡隨從。諸比丘！惡知識、惡伴黨、惡隨從者，能令未生邪見令生，已生邪見者重生令增增。未生正見不生，已生正見令退。如是未生邪志、邪語、邪業、邪命、邪方便、邪念、邪定令生，已生者重生令增廣；未生正志、正語、正業、正命、正方便、正念、正定令不生，已生者令退。
<p/>「諸比丘！於外法中，我不見一法能令未生惡不善法不<note n="s28.67"/>生，已生惡不善法令滅，未生善法令生，已生善法重生令增廣，如說善知識、善伴黨、善隨從。諸比丘！善知識、善伴黨、善隨從 *者，能令未生邪見不生，已生邪見令滅，未生正見令生，已生正見重生令增廣。如是未生邪志、邪語、邪業、邪命、邪方便、邪念、邪定令不生，已生者令滅；未生正志、正語、正業、正命、正方便、正念、正定令生，已生者重生令增廣。」
<p/>佛說此經已，諸比丘聞佛所說，歡喜奉行！
<sid n="793"/><note n="s28.68"/>
<p/>如是我聞：
<p/>一時，佛住舍衞國衹樹給孤獨園。
<p/>爾時，世尊告諸比丘：「於內法中，我不見一法能令未生惡不善法生，已生者重生令增廣，未生善法不生，已生者令退，如說不正思惟。諸比丘！不正思惟者，能令未生邪見生，已生邪見令重生增廣，未生正見不生，已生正見令退。
<p/>「諸比丘！於內法中，我不見一法能令未生惡不善法不<note n="s28.69"/>生，已生惡不善法令滅，未生善法令生，已生善法重生令增廣，如說正思惟。諸比丘！正思惟者，能令未生邪見不生，已生者令滅，未生正見令生，已生者重生令增廣。」
<p/>佛說此經已，諸比丘聞佛所說，歡喜奉行！
<p/>如說邪見、正見，如是邪志、正志，邪語、正語，邪業、正業，邪命、正命，邪方便、正方便，邪念、正念，邪定、正定，七經如上說。
<p/>如內法八經，如是外法八經亦如是說。
<sid n="794"/><note n="s28.70"/>
<p/>如是我聞：
<p/>一時，佛住舍衞國衹樹給孤獨園。
<p/>爾時，世尊告諸比丘：「有非法、是法。諦聽！善思！當為汝說。何等為非法、是法？謂邪見非法、正見是法，……乃至邪定非法、正定是法。」
<p/>佛說此經已，諸比丘聞佛所說，歡喜奉行！
<p/>如非法、是法，如是非律、正律，非聖、是聖，不善法、善法，非習法、習法，非善哉法、善哉法，黑法、白法，非義、正義，卑法、勝法，有罪法、無罪法，應去法、不去法，一一經皆如上說。
<sid n="795"/><note n="s28.71"/>
<p/>如是我聞：
<p/>一時，佛住拘睒彌國瞿師羅園。爾時，尊者阿難亦在彼住。
<p/>有異婆羅門來詣尊者阿難所，與尊者阿難共相問訊慰勞，問訊慰勞已，退坐一面，白尊者阿難：「欲有所問，寧有閑暇為記說不？」
<p/>阿難答言：「隨汝所問，知者當答。」
<p/>婆羅門問：「尊者阿難！何故於沙門瞿曇所出家修梵行？」
<p/>阿難答言：「婆羅門！為斷故。」
<p/>復問：「斷何等？」
<p/>答言：「貪欲斷，瞋恚、愚癡斷。」
<p/>又問：「阿難！有道有跡，能斷貪欲、瞋恚、愚癡耶？」
<p/>阿難答言：「有，謂八聖道──正見、正志、正語、正業、正命、正方便、正念、正定。」
<p/>婆羅門言：「阿難！賢哉之道！賢哉之跡！修習多修習，能斷斯等貪欲、恚、癡。」
<p/>尊者阿難說是法時，彼婆羅門聞其所說，歡喜隨喜，從座起去。
<p/>如斷貪、恚、癡，如是調伏貪、恚、癡，及得涅槃，及厭離，及不趣涅槃，及沙門義，及婆羅門義，及解脫，及苦斷，及究竟苦邊，及正盡苦，一一經皆如上說。
<sid n="796"/><note n="s28.72"/>
<p/>如是我聞：
<p/>一時，佛住舍衞國衹樹給孤獨園。
<p/>爾時，世尊告諸比丘：「有邪、有正。諦聽！善思！當為汝說。何等為邪？謂邪見……乃至邪定。何等為正？謂正見……乃至正定。
<p/>「何等為正見？謂說有施、有說、有齋、有善行、有惡行，有善惡行果報，有此世、有他世，有父母、有眾生生，有阿羅漢善到、善向，有此世、他世自知作證具足住：我生已盡，梵行已立，所作已作，自知不受後有。何等為正志？謂出要志、無恚志、不害志。何等為正語？謂離妄語、離兩舌、離惡口、離綺語。何等為正業？謂離殺、盜、婬。何等為正命？謂如法求衣服、飲食、臥具、湯藥，非不如法。何等為正方便？謂欲、精進、方便、出離、勤競、堪能常行不退。何等為正念？謂念隨順，念不妄、不虛。何等為正定？謂住心不亂、堅固、攝持、寂止<note n="s28.73"/>、三昧、一心。」
<p/>佛說此經已<note n="s28.74"/>，諸比丘聞佛所說，歡喜奉行！
<sid n="797"/><note n="s28.75"/>
<p/>如是我聞：
<p/>一時，佛住舍衞國衹樹給孤獨園。
<p/>爾時，世尊告諸比丘，如上說，差別者：「何等為正見？謂正見有二種。有正見，是世、俗，有漏、有取，轉向善趣；有正見，是聖、出世間，無漏、無取，正盡苦，轉向苦邊。何等為正見有漏、有取，向於善趣？若彼見有施、有說……乃至知世間有阿羅漢，不受後有，是名世間正見，世、俗，有漏、有取，向於善趣。何等為正見是聖、出世間，無漏、不取，正盡苦，轉向苦邊？謂聖弟子苦苦思惟，集、滅、道道思惟，無漏思惟相應，於法選擇，分別推求，覺知黠慧，開覺觀察，是名正見是聖、出世間，無漏、不取，正盡苦，轉向苦邊。
<p/>「何等為正志？謂正志有<note n="s28.76"/>二種。有正志，世、俗，有漏、有取，向於善趣；有正志，是聖、出世間，無漏、不取，正盡苦，轉向苦邊。何等為正志有世、俗，有漏、有取，向於善趣？謂正志出要覺、無恚覺、不害覺，是名正志世、俗，有漏、有取，向於善趣。何等為正志是聖、出世間，無漏、不取，正盡苦，轉向苦邊？謂聖弟子苦苦思惟，集、滅、道道思惟，無漏思惟相應心法，分別自決意解，計數立意，是名正志是聖、出世間，無漏、不取，正盡苦，轉向苦邊。
<p/>「何等為正語？正語有二種。有正語，世、俗，有漏、有取，向於善趣；有正語，是聖、出世間，無漏、不取，正盡苦，轉向苦邊。何等為正語世、俗，有漏、有取，向於善趣？謂正語離妄語、兩舌、惡口、綺語，是名正語世、俗，有漏、有取，向於善趣。何等正語是聖、出世間，無漏、不取，正盡苦，轉向苦邊？謂聖弟子苦苦思惟，集、滅、道道思惟，除邪命，念<note n="s28.77"/>口四惡行、諸餘口惡行，離於彼，無漏、遠離、不著，固守、攝持不犯，不度時節，不越限防，是名正語是聖、出世間，無漏、不取，正盡苦，轉向苦邊。
<p/>「何等為正業？正業有二種。有正業，世、俗，有漏、有取，向於善趣；有正業，是聖、出世間，無漏、不取，正盡苦，轉向苦邊。何等為正業世、俗，有漏、有取，轉向善趣？謂離殺、盜、婬，是名正業世、俗，有漏、有取，轉向善趣。何等為正業是聖、出世間，無漏、不取，正盡苦，轉向苦邊。謂聖弟子苦苦思惟，集、滅、道道思惟<note n="s28.78"/>，除邪命， *念身三惡行、諸餘身惡行數，無漏、心不樂著，固守、執持不犯，不度時節，不越限防，是名正業是聖、出世間，無漏、不取，正盡苦，轉向苦邊。
<p/>「何等為正命？正命有二種。有正命，是世、俗，有漏、有<note n="s28.79"/>取，轉向善趣；有正命，是聖、出世間，無漏、不取，正盡苦，轉向苦邊。何等為正命世、俗，有漏、有取，轉向善趣？謂如法求衣食、臥具、隨病湯藥，非不如法，是名正命世、俗，有漏、有取，轉向善趣。何等為正命是聖、出世間，無漏、不取，正盡苦，轉向苦邊？謂聖弟子苦苦思惟，集、滅、道道思惟，於諸邪命無漏、不樂著，固守、執持不犯，不越時節，不度限防，是名正命是聖、出世間，無漏、不取，正盡苦，轉向苦邊。
<p/>「何等為正方便？正方便有二種。有正方便，世、俗，有漏、有取，轉向善趣；有正方便，是聖、出世間，無漏、不取，正盡苦，轉向苦邊。何等為正方便世、俗，有漏、有取，轉向善趣？謂欲、精進、方便超出、堅固建立，堪能造作<note n="s28.80"/>精進、心法攝受、常不休息，是名正方便世、俗，有漏、有取，轉向善趣。何等為正方便是聖、出世間，無漏、不取，正<note n="s28.81"/>盡苦，轉向苦邊？謂聖弟子苦苦思惟，集、滅、道道思惟，無漏憶念相應心法，欲、精進、方便、勤踊超出、建立堅固、堪能造作精進，心法攝受、常不休息，是名正方便是聖、出世間，無漏、不取，正盡苦，轉向苦邊。
<p/>「何等為正念？正念有二種。有正念<note n="s28.82"/>，世、俗，有漏、有取，轉向善趣；有正念，是聖、出世間，無漏、不取，正盡苦，轉向苦邊。何等為正念世、俗，有漏、有取，轉向善趣？若念、隨念、重念、憶念，不妄<note n="s28.83"/>、不虛，是名正念世、俗，有漏、有取，正向善趣。何等為正念是聖、出世間，無漏、不取，正盡苦<note n="s28.84"/>，轉向苦邊？謂聖弟子苦苦思惟，集、滅、道道思惟，無漏思惟相應，若念、隨念、重念、憶念，不 *妄、不虛，是名正念是聖、出世間，無漏、不取， *正盡苦，轉向苦邊。
<p/>「何等為正定？正定有二種。有正定，世、俗，有漏、有取，轉向善趣；有正定，是聖、出世間，無漏、不取，正盡苦，轉向苦邊。何等為正定世、俗，有漏、有取，轉向善趣？若心住不亂、不動、攝受、寂止、三昧、一心，是名正定世、俗，有漏、有取，轉向善趣。何等為正定是聖、出世間，無漏、不取，正盡苦，轉向苦邊？謂聖弟子苦苦思惟，集、滅、道道思惟，無漏思惟相應心法住，不亂、不散、攝受、寂止、三昧、一心，是名正定是聖、出世間，無漏、不取，正盡苦，轉向苦邊。」
<p/>佛說此經已，諸比丘聞佛所說，歡喜奉行！
<sid n="798"/><note n="s28.85"/>
<p/>如是我聞：
<p/>一時，佛住舍衞國衹樹給孤獨園。
<p/>爾時，世尊告諸比丘：「若比丘心向邪者，違背於法，不樂於法；若向正者，心樂於法，不違於法。何等為邪？謂邪見……乃至邪定。何等為正？謂正見……乃至正定。」
<p/>佛說此經已，諸比丘聞佛所說，歡喜奉行！
<sid n="799"/><note n="s28.86"/>
<p/>如是我聞：
<p/>一時，佛住舍衞國衹樹給孤獨園。
<p/>爾時，世尊告諸比丘：「向邪者違於法，不樂於法；向正者樂於法，不違於法。何等為向邪者違於法，不樂於法？謂邪見人身業如所見，口業如所見，若思、若欲、若願、若為，彼皆隨順，一切得不愛果，不念、不可意果。所以者何？以見惡故，謂邪見。邪見者，起邪志、邪語、邪業、邪命、邪方便、邪念、邪定，是向邪者違於法，不樂於法。
<p/>「何等為向正者樂於法，不違於法？謂正見人若身業隨所見，若口業、若思、若欲、若願、若為，悉皆隨順，得可愛、可念、可意果。所以者何？以見正故<note n="s28.87"/>，謂正見。正見者，能起正志、正語、正業、正命、正方便、正念、正定，是名向正者樂於法，不違於法。」
<p/>佛說此經已，諸比丘聞佛所說，歡喜奉行！
<sid n="800"/><note n="s28.88"/>
<p/>如是我聞：
<p/>一時，佛住舍衞國衹樹給孤獨園。
<p/>爾時，世尊告諸比丘：「向邪者違於法，不樂於法；向正者樂於法，不違於法。
<p/>「何等為向邪者違於法，不樂於法？謂邪見人身業如所見，口業如所見，若思、若欲、若願、若為，彼皆隨順，一切得不愛果，不念、不可意果。所以者何？惡<note n="s28.89"/>見，謂邪見。邪見者，起邪志、邪語、邪業、邪命、邪方便、邪念、邪定。譬如苦果，種著地中，隨時溉灌，彼得地味、水味、火味、風味，一切悉苦。所以者何？以種苦故。如是邪見人，身業如所見，口業如所見，若思、若欲、若願、若為，悉皆隨順，彼一切得不愛、不念、不可意果。所以者何？惡見者，謂邪見。邪見者，能起邪志……乃至邪定，是名向邪者違於法，不樂於法。
<p/>「何等為向<note n="s28.90"/>正者樂於法，不違於法？若正見人身業如所見，口業如所見，若思、若欲、若願<note n="s28.91"/>、若為，悉皆隨順，彼一切得可愛、可念、可意果。所以者何？善見謂正見，正見者能起正志……乃至正定。譬如甘蔗、稻、麥、蒲桃種著地中，隨時溉灌，彼得地味、水味、火味、風味，彼一切味悉甜美。所以者何？以種子甜故。如是正見人，身業如所見，口業如所見，若思、若欲、若願、若為，悉皆隨順，彼一切得可愛、可念、可意果。所以者何？善見者，謂正見。正見者，能起正志……乃至正定，是名向正者樂於法，不違於法。」
<p/>佛說此經已，諸比丘聞佛所說，歡喜奉行！
<p/>世間、出世間亦如是說，如上三經，亦皆說偈言：
<p/>「鄙法不應近，放逸不應行，
<p/>不應習邪見，增長於世間。
<p/>假使有世間，正見增上者，
<p/>雖復百千生，終不墮惡趣。」
<p/>佛說此經已，諸比丘聞佛所說，歡喜奉行！
<sid n="801"/><note n="s28.92"/>
<p/>如是我聞：
<p/>一時，佛住舍衞國衹樹給孤獨園。
<p/>時，有生 *聞婆羅門來詣佛所，稽首佛足，與世尊面相問訊慰勞已，退坐一面，白佛言：「瞿曇！所謂正見者，何等為正見？」
<p/>佛告婆羅門：「正見有二種。有正見，世、俗，有漏、有取，轉向善趣；有正見，是聖、出世間，無漏、不取，正盡苦，轉向苦邊。何等為正見世、俗，有漏、有取，轉向善趣？謂正見有施、有說、有齋，……乃至自知不受後有。婆羅門！是名正見世、俗，有漏、有取，向於善趣。婆羅門！何等為正見是聖、出世間，無漏、不取，正盡苦，轉向苦邊？謂聖弟子苦苦思惟，集、滅、道道思惟，無漏思惟相應，於法選擇，分別求覺，巧便黠慧觀察，是名正見是聖、出世間，無漏、不取，正盡苦，轉向苦邊。」
<p/>佛說此經已，生聞<note n="s28.93"/>婆羅門聞佛所說，歡喜隨喜，從座起去。
<p/>如正見，如是正志、正語、正業、正命、正方便、正念、正定，一一經如上說。
<sid n="802"/><note n="s28.94"/>
<p/>如是我聞：
<p/>一時，佛住舍衞國衹樹給孤獨園。
<p/>爾時，世尊告諸比丘：「有邪及邪道，有正及正道。諦聽！善思！當為汝說。何等為邪？謂地獄、畜生、餓鬼。何等為邪道？謂邪見……乃至邪定。何等為正？謂人、天、涅槃。何等為正道？謂正見……乃至正定。」
<p/>佛說此經已，諸比丘聞佛所說，歡喜奉行！
<sid n="803"/><note n="s28.95"/>
<p/>如是我聞：
<p/>一時，佛住舍衞國衹樹給孤獨園。
<p/>爾時，世尊告諸比丘：「有邪、有邪道，有正、有正道。諦聽！善思！當為汝說。何等為邪？謂地獄、畜生、餓鬼。何等為邪道？謂殺、盜、邪婬、妄語、兩舌、惡口、綺語、貪、恚、邪見。何等為正？謂人、天、涅槃。何等為正道？謂不殺、不盜、不邪婬、不妄語、不兩舌、不惡口、不綺語、無貪、無恚、正見。」
<p/>佛說此經已，諸比丘聞佛所說，歡喜奉行！
<sid n="804"/><note n="s28.96"/>
<p/>如是我聞：
<p/>一時，佛住舍衞國衹樹給孤獨園。
<p/>爾時，世尊告諸比丘，如上說，差別者：「何等為惡趣道？謂殺父、殺母、殺阿羅漢、破僧、惡心出佛身血<note n="s28.97"/>，餘如上說。」
<p/>佛說此經已，諸比丘聞佛所說，歡喜奉行！
<sid n="805"/><note n="s28.98"/>
<p/>如是我聞：
<p/>一時，佛住舍衞國衹樹給孤獨園。
<p/>爾時，世尊告諸比丘：「有順流<note n="s28.99"/>道，有逆流<note n="s28.100"/>道。諦聽！善思！當為汝說。何等為順流道？謂邪見……乃至邪定。何等為逆流道？謂正見……乃至正定。」
<p/>佛說此經已，諸比丘聞佛所說，歡喜奉行！
<p/>如順流、逆流，如是退道、勝道，下道、上道及三經道跡亦如上說。
<sid n="806"/><note n="s28.101"/>
<p/>如是我聞：
<p/>一時，佛住舍衞國衹樹給孤獨園。
<p/>爾時，世尊告諸比丘：「有沙門及沙門法。諦聽！善思！當為汝說。何等為沙門法？謂八聖道──正見……乃至正定。何等為沙門？若成就此法者，是名沙門。」
<p/>佛說此經已，諸比丘聞佛所說，歡喜奉行！
<sid n="807"/><note n="s28.102"/>
<p/>如是我聞：
<p/>一時，佛住舍衞國衹樹給孤獨園。
<p/>爾時，世尊告諸比丘：「有沙門法、沙門義。何等為沙門法？謂八聖道──正見……乃至正定。何等為沙門義？謂貪欲永盡，瞋恚、愚癡永盡，一切煩惱永盡，是名沙門義。」
<p/>佛說此經已，諸比丘聞佛所說，歡喜奉行！
<sid n="808"/><note n="s28.103"/>
<p/>如是我聞：
<p/>一時，佛住舍衞國衹樹給孤獨園。
<p/>爾時，世尊告諸比丘：「有沙門法及沙門果。諦聽！善思！當為汝說。何等為沙門法？謂八聖道──正見……乃至正定。何等為沙門果？謂須陀洹果、斯陀含果、阿那含果、阿羅漢果。」
<p/>佛說此經已，諸比丘聞佛所說，歡喜奉行！
<p/>雜阿含經卷第二十八 
<sid n="809"/><note n="s29.1"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有沙門法及沙門果。諦聽！善思！當為汝說。何等為沙門法？謂八聖道──正見……乃至正定。何等為沙門果？謂須陀洹果、斯陀含果、阿那含果、阿羅漢果。何等為須陀洹果？謂三結斷。何等為斯陀含果？謂三結斷，貪、恚、癡薄。何等為阿那含果？謂五下分結盡。何等為阿羅漢果？謂貪、恚、癡永盡，一切煩惱永盡。」
<p/>佛說此經已，諸比丘聞佛所說，歡喜奉行！
<sid n="810"/><note n="s29.2"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有沙門法、沙門、沙門義。諦聽！善思！當為汝說。何等為沙門法？謂八聖道──正見……乃至正定。何等為沙門？謂成就此法者。何等為沙門義？謂貪欲永斷，瞋恚、癡永斷，一切煩惱永斷。」
<p/>佛說此經已，諸比丘聞佛所說，歡喜奉行！
<sid n="811"/><note n="s29.3"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘，如上說，差別者：「有沙門果。何等為沙門果？謂須陀洹果、斯陀含果、阿那含果、阿羅漢果。」
<p/>佛說此經已，諸比丘聞佛所說，歡喜奉行！
<sid n="812"/><note n="s29.4"/>
<p/>如是婆羅門法、婆羅門、婆羅門義、婆羅門果，梵行法、梵行者、梵行義、梵行果亦如上說。
<sid n="813"/><note n="s29.5"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有五法，多所饒益修安那般那念<note n="s29.6"/>。何等為五？住於淨戒波羅提木叉律儀<note n="s29.7"/>，威儀行處具足，於微細罪能生怖畏，受持學戒，是名第一多所饒益修習安那般那念。復次，比丘！少欲、少事、少務，是名二法多所饒益修習安那般那念。復次，比丘！飲食知量，多少得中，不為飲食起求欲想，精勤思惟，是名三法多所饒益修安那般那念。復次，比丘！初夜、後夜不著睡眠，精勤思惟，是名四法多所饒益修安那般那念。復次，比丘！空閑林中，離諸憒鬧，是名五法多種<note n="s29.8"/>饒益修習安那般那念。」
<p/>佛說此經已，諸比丘聞佛所說，歡喜奉行！
<sid n="814"/><note n="s29.9"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「當修安那般那念！若比丘修習安那般那念多修習者，得身止息及心止息，有覺有觀，寂滅、純一，明分想修習滿足。」
<p/>佛說此經已，諸比丘聞佛所說，歡喜奉行！
<sid n="815"/><note n="s29.10"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「修習安那般那念！若比丘修習安那般那念多修習者，得身心止息，有覺有觀，寂滅、純一，明分想<note n="s29.11"/>修習滿足。何等為修習安那般那念多修習已，身心止息，有覺有觀，寂滅、純一，明分想修習滿足？是比丘若依聚<note n="s29.12"/>落、城邑止住，晨朝著衣持鉢，入村乞食，善護其身，守諸根門，善繫心住。乞食已，還住處，舉衣鉢，洗足已，或入林中、閑房、樹下，或空露地，端身正坐，繫念面前，斷世貪愛，離欲清淨，瞋恚、睡眠、掉悔、疑斷，度諸疑惑，於諸善法心得決定。遠離五蓋煩惱於心，令慧<note n="s29.13"/>力羸，為障礙分，不趣涅槃。念於內息<note n="s29.14"/>，繫念善學；念於外息<note n="s29.15"/>，繫念善學。息長<note n="s29.16"/>息短，覺知一切身入息，於一切身入息善學<note n="s29.17"/>；覺知一切身出息，於一切身出息善學。覺知一切身行息入息，於一切身行息入息善學；覺知一切身行息出息，於一切<note n="s29.18"/>身行息出息善學<note n="s29.19"/>。覺知喜，覺知樂，覺知心<note n="s29.20"/>行，覺知心行息入息，於覺知心行息入息善學；覺知心行息出息，於覺知心行息出息善學<note n="s29.21"/>。覺知心，覺知心悅，覺知心定，覺知心解脫入息，於覺知心解脫入息善學；覺知心解脫出息，於覺知心解脫出息善學<note n="s29.22"/>。觀察無常，觀察斷，觀察無欲，觀察滅入息，於觀察滅入息善學；觀察滅出息，於觀察滅出息善學<note n="s29.23"/>，是名修安那般那念，身止息、心止息，有覺有觀，寂滅、純一，明分想修習滿足。」
<p/>佛說此經已，諸比丘聞佛所說，歡喜奉行！
<sid n="816"/><note n="s29.24"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「當修安那般那念！安那般那念修習多修習者，斷諸覺想。云何安那般那念修習多修習斷諸覺想？若比丘依止聚落、城邑住，如上廣說，……乃至於出息滅善學，是名安那般那念修習多修習斷諸覺想。」
<p/>佛說此經已，諸比丘聞佛所說，歡喜奉行！
<p/>如斷覺想，如是不動搖，得大果大福利，如是得甘露、究竟甘露，得二果、四果、七果，一一經亦如上說<note n="s29.25"/>。
<sid n="817"/><note n="s29.26"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「如我所說安那般那念，汝等修習不？」
<p/>時，有比丘名阿梨瑟吒，於眾中坐，卽從座起，整衣服，為佛作禮，右膝著地，合掌白佛言：「世尊！世尊所說安那般那念，我已修習。」
<p/>佛告阿梨瑟吒比丘：「汝云何修習我所說安那般那念？」
<p/>比丘白佛：「世尊！我於過去諸行不顧念，未來諸行不生欣樂，於現在諸行不生染著，於內外對礙想善正除滅。我已如是修世尊所說安那般那念。」
<p/>佛告阿梨瑟吒比丘：「汝實修我所說安那般那念，非不修；然其比丘於汝所修安那般那念所，更有勝妙過其上者。何等是勝妙過阿梨瑟吒所修安那般那念者？是比丘依止城邑、聚落，如前廣說，……乃至於滅出息觀察善學，是名，阿梨瑟吒比丘！勝妙過汝所修安那般那念者。」
<p/>佛說此經已，諸比丘聞佛所說，歡喜奉行！
<sid n="818"/><note n="s29.27"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊於晨朝時著衣持鉢，入舍衛城乞食。食已，還精舍，擧衣鉢，洗足已，持尼師檀<note n="s29.28"/>入安陀林，坐一樹下，晝日禪思。
<p/>時，尊者罽賓那<note n="s29.29"/>亦晨朝時著衣持鉢，入舍衛城乞食。還，擧衣鉢，洗足已，持尼師 *檀入安陀林，於樹下坐禪，去佛不遠，正身不動，身心正直，勝妙思惟。
<p/>爾時，眾多比丘晡時從禪覺，往詣佛所，稽首禮佛足，退坐一面。
<p/>佛語諸比丘：「汝等見尊者罽賓那不？去我不遠，正身端坐，身心不動，住勝妙住。」
<p/>諸比丘白佛：「世尊！我等數見彼尊者正身端坐，善攝其身，不傾不動，專心勝妙。」
<p/>佛告諸比丘：「若比丘修習三昧，身心安住，不傾不動，住勝妙住者，此比丘得此三昧，不勤方便，隨欲;卽得。」
<p/>諸比丘白佛：「何等三昧，比丘得此三昧，身心不動，住勝妙住？」
<p/>佛告諸比丘：「若比丘依止聚落，晨朝著衣持鉢，入村乞食已，還精舍，擧衣鉢，洗足已，入林中，若閑房、露坐，思惟繫念，……乃至息滅觀察善學，是名三昧，若比丘端坐思惟，身心不動，住勝妙住。」
<p/>佛說此經已，諸比丘聞佛所說，歡喜奉行！
<sid n="819"/><note n="s29.30"/>
<p/>如是我聞：
<p/>一時，佛住一奢能伽羅林<note n="s29.31"/>中。
<p/>爾時，世尊告諸比丘：「我欲二月坐禪，諸比丘勿復<note n="s29.32"/>往來，唯除送食比丘及布薩<note n="s29.33"/>時。」爾時，世尊作是語已，卽二月坐禪，無一比丘敢往來者，唯除送食及布薩時。
<p/>爾時，世尊坐禪二月過已，從禪覺，於比丘僧前坐，告諸比丘：「若諸外道出家來問汝等：『沙門瞿曇於二月中云何坐禪？』汝應答言：『如來二月以安那般那念坐禪思惟住。』所以者何？我於此二月念安那般那，多住思惟，入息時念入息如實知，出息時念出息如實知；若長若短，一切身覺入息念如實知，一切身覺出息念如實知；身行休息入息念如實知，……乃至滅出息念如實知。我悉知已，我時作是念：此則麁思惟住，我今於此思惟止息已，當更修餘微細修住而住。
<p/>「爾時，我息止麁思惟已，卽更入微細思惟，多住而住。時，有三天子，極上妙色，過夜來至我所。一天子作是言：『沙門瞿曇時到。』復有一天子言：『此非時到，是時向至。』第三天子言：『非為時到，亦非時向至，此則修住，是阿羅訶寂滅耳！』」
<p/>佛告諸比丘：「若有正說，聖住<note n="s29.34"/>、天住<note n="s29.35"/>、梵住<note n="s29.36"/>、學住<note n="s29.37"/>、無學住<note n="s29.38"/>、如來住<note n="s29.39"/>，學人所不得當得，不到當到，不證當證，無學人現法樂住者，謂安那般那念，此則正說。所以者何？安那般那念者，是聖住、天住、梵住……乃至無學現法<note n="s29.40"/>樂住。」
<p/>佛說此經已，諸比丘聞佛所說，歡喜奉行！
<sid n="820"/><note n="s29.41"/>
<p/>如是我聞：
<p/>一時，佛住迦毘羅越尼拘律樹園<note n="s29.42"/>中。
<p/>爾時，釋氏摩訶男<note n="s29.43"/>詣尊者迦磨比丘所，禮迦磨比丘足已，退坐一面，語迦磨比丘言：「云何，尊者迦磨！學住者為卽是如來住耶？為學住異如來住異？」
<p/>迦磨比丘答言：「摩訶男！學住異如來住異。摩訶男！學住者，斷五蓋多住；如來住者，於五蓋已斷已知，斷其根本，如截多羅<note n="s29.44"/>樹頭，更不生長，於未來世成不生法<note n="s29.45"/>。
<p/>「一時，世尊住一奢能伽羅林中。爾時，世尊告諸比丘：『我欲於此一奢能伽羅林中二月坐禪，汝諸比丘勿使往來，唯除送食比丘及布薩時。』廣說如前，……乃至無學現法樂住，以是故知，摩訶男！學住異如來住異。」
<p/>釋氏摩訶男聞迦磨比丘所說歡喜，從座起去。
<sid n="821"/><note n="s29.46"/>
<p/>如是我聞：
<p/>一時，佛住金剛聚落跋求摩河側薩羅梨林中。
<p/>爾時，世尊為諸比丘說不淨觀<note n="s29.47"/>，讚歎不淨觀言：「諸比丘修不淨觀，多修習者，得大果大福利。」
<p/>時，諸比丘修不淨觀已，極厭患身，或以刀自殺，或服毒藥，或繩自絞、投巖自殺，或令餘比丘殺。
<p/>有異比丘極生厭患惡露不淨，至<note n="s29.48"/>鹿林梵志子所，語鹿林梵志子言：「賢首！汝能殺我者，衣鉢屬汝。」
<p/>時，鹿林梵志子卽殺彼比丘，持刀至跋求摩河邊，洗刀時，有魔天住於空中，讚鹿林梵志子言：「善哉！善哉！賢首！汝得無量功德，能令諸沙門釋子持戒有德，未度者度，未脫者脫，未穌<note n="s29.49"/>息者令得 *穌息，未涅槃者令得涅槃，諸長利衣鉢雜物悉皆屬汝。」
<p/>時，鹿林梵志子聞讚歎已，增惡邪見，作是念：我今真實大作福德，令沙門釋子持戒功德者，未度者度，未脫者脫，未 *穌息者令得 *穌息，未涅槃者令得涅槃，衣鉢雜物悉皆屬我。於是手執利刀，循<note n="s29.50"/>諸房舍、諸經行處、別房、禪房，見諸比丘，作如是言：「何等沙門持戒有德，未度者我能令度，未脫者令<note n="s29.51"/>脫，未穌息者令得穌息，未涅槃令得涅槃？」
<p/>時，有諸比丘厭患身者，皆出房舍，語鹿林梵志子言：「我未得度，汝當度我；我未得脫，汝當脫我；我未得穌息，汝當令我得穌息；我未得涅槃，汝當令我得涅槃。」
<p/>時，鹿林梵志子鉢以利刀殺彼比丘，次第……乃至殺六十人。
<p/>爾時，世尊至十五日說戒時，於眾僧前坐，告尊者阿難：「何因何緣諸比丘轉少、轉減、轉盡？」
<p/>阿難白佛言：「世尊為諸比丘說修不淨觀，讚歎不淨觀，諸比丘修不淨觀已，極厭患身，……廣說，乃至殺六十比丘。世尊！以是因緣故，令諸比丘轉少、轉減、轉盡，唯願世尊更說餘法，令諸比丘聞已，勤修智慧，樂受正法，樂住正法。」
<p/>佛告阿難：「是故，我今次第說，住<note n="s29.52"/>微細住，隨順開覺，已起、未起惡不善法速令休息，如天大雨，起、未起塵能令休息。如是，比丘！修微細住，諸起、未起惡不善法能令休息。阿難！何等為微細住多修習，隨順開覺，已起、未起惡不善法能令休息？謂安那般那念住。」
<p/>阿難白佛：「云何修習安那般那念住，隨順開覺，已<note n="s29.53"/>起、未起惡不善法能令休息？」
<p/>佛告阿難：「若比丘依止聚落，如前廣說，……乃至如滅出息念而學。」
<p/>佛說此經已，尊者阿難聞佛所說，歡喜奉行！
<sid n="822"/><note n="s29.54"/>
<p/>如是我聞：
<p/>一時，佛住金<note n="s29.55"/>剛跋求摩河側薩羅梨林中。
<p/>爾時，尊者阿難獨一靜處，思惟禪思，作如是念：頗有一法，修習多修習，令四法滿足；四法滿足已，七法滿足；七法滿足已，二法滿足？
<p/>時，尊者阿難從禪覺已，往詣佛所，稽首禮足，退坐一面，白佛言：「世尊！我獨一靜處，思惟禪思，作是念：頗有一法，多修習已，令四法滿足，……乃至二法滿足？我今問世尊，寧有一法，多修習已，能令……乃至二法滿足耶？」
<p/>佛告阿難：「有一法，多修習已，……乃至能令二法滿足。何等為一法？謂安那般那念。多修習已，能令四念處滿足；四念處滿足已，七覺分滿足；七覺分滿足已，明、解脫<note n="s29.56"/>滿足。云何修安那般那念，四念處滿足？是比丘依止聚落，……乃至如滅出息念學。阿難！如是聖弟子入息念時如入息念學，出息念時如出息念學；若長若短，一切身行覺知，入息念時如入息念學，出息念時如出息念學<note n="s29.57"/>；身行休<note n="s29.58"/>息入息念時，如身行休息入息念學；身行休息出息念時，如身行休息出息念學。聖弟子爾時身身觀念住異於身者，彼亦如是隨身比思<note n="s29.59"/>惟。
<p/>「若有時聖弟子喜覺知，樂覺知，心行覺知，心行息覺知，入息念時如心行息入息念學，心行息出息念時如心行息出息念學。是聖弟子爾時受受觀念住，若復異受者，彼亦隨受<note n="s29.60"/>比 *思惟。有時聖弟子心覺知，心悅、心定、心解脫覺知，入息念時如入息念學，心解脫出息念時如心解脫出息念學，是聖弟子爾時心心觀念住，若有異心者，彼亦隨心比 *思惟。
<p/>「若聖弟子有時觀無常、斷、無欲、滅，如無常、斷、無欲、滅觀住學，是聖弟子爾時法法觀念住異於法者，亦隨法比 *思惟，是名修安那般那念，滿足四念處。」
<p/>阿難白佛：「如是修習安那般那念，令四念處滿足。云何修四念處，令七覺分滿足？」
<p/>佛告阿難：「若比丘身身觀念住，念住已，繫念住不忘，爾時方便修念覺分，修念覺分已，念覺分滿足；念覺分<note n="s29.61"/>滿足已，於法選擇思量。爾時方便修擇法覺分，修擇法覺分已，擇法覺分滿足；於法選擇分別思量已，得精勤方便。爾時方便修習精進覺分，修精進覺分已，精進覺分滿足；方便精進已，則心歡喜。爾時方便修喜覺分，修喜覺分已，喜覺分滿足；歡喜已，身心猗<note n="s29.62"/>息。爾時方便修 *猗覺分，修 *猗覺分已，猗覺分<note n="s29.63"/>滿足；身心樂已，得三昧。爾時修定覺分，修定覺分已，定覺 *分滿足；定覺分滿足已，貪憂則滅，得平等捨。爾時方便修捨覺分，修捨覺分已，捨覺分滿足。受、心、法法念處亦如是說，是名修四念處，滿足七覺分。」
<p/>阿難白佛：「是名修四念處，滿足七覺分。云何修七覺分，滿足明、解脫？」
<p/>佛告阿難：「若比丘修念覺分，依遠離、依無欲、依滅、向於捨；修念覺分已，滿足明、解脫。……乃至修捨覺分，依遠離、依無欲、依滅、向於捨，如是修捨覺分已，明、解脫滿足，阿難！是名法法相類、法法相潤。如是十三法，一法為增上，一法為門，次第增進，修習滿足。」
<p/>佛說此經已，尊者阿難聞佛所說，歡喜奉行！
<sid n="823-824"/><note n="s29.64"/>
<p/>如是異比丘所問，佛問諸比丘亦如上說。
<sid n="825"/><note n="s29.65"/>
<p/>如是我聞：
<p/>一時，佛住金毘羅聚落金毘林中。
<p/>爾時，世尊告尊者金毘羅：「我今當說精勤<note n="s29.66"/>修習四念處。諦聽！善思！當為汝說。」爾時，尊者金毘羅默然住，如是再三。
<p/>爾時，尊者阿難語尊者金毘羅：「今大師告汝！」如是三說。
<p/>尊者金毘羅語尊者阿難：「我已知，尊者阿難！我已知，尊者瞿曇！」
<p/>爾時，尊者阿難白佛言：「世尊！是時，世尊！是時，善逝！唯願為諸比丘說精勤修四念處，諸比丘聞已，當受奉行。」
<p/>佛告阿難：「諦聽！善思！當為汝說。若比丘入息念時如入息學，……乃至滅出息時如滅出息學。爾時聖弟子念入息時如念入息學，……乃至身行止息、出息時，如身行止息、出息學。爾時聖弟子身身觀念住，爾時聖弟子身身觀念住已，如是知善內思惟。」
<p/>佛告阿難：「譬如有人乘車輿從東方顛沛而來，當於爾時踐蹈諸土堆汮不？」
<p/>阿難白佛：「如是，世尊！」
<p/>佛告阿難：「如是聖弟子念入<note n="s29.67"/>息時如入息念學，如是乃至善內思惟。若爾時聖弟子覺知喜乃至覺知意行息學，聖弟子受受觀念住，聖弟子受受觀念住<note n="s29.68"/>已，如是知善內思惟。譬如有人乘車輿從南方顛沛而來，云何，阿難！當踐蹈土堆壠不？」
<p/>阿難白佛：「如是，世尊！」
<p/>佛告阿難：「如是聖弟子受受觀念住，知善內思惟。若聖弟子覺知心欣悅、心定、心解脫、心入息如解脫心入息學，解脫心出息如解脫心出息學。爾時聖弟子心心觀念住，如是聖弟子心心觀念住已，知善內思惟。譬如有人乘車輿從西方來，彼當踐蹈土堆壠不？」
<p/>阿難白佛：「如是，世尊！」
<p/>佛告阿難：「如是聖弟子覺知心，……乃至心解脫出息如心解脫出息學<note n="s29.69"/>。如是聖弟子爾時心心觀念住，知善內思惟，善於身受心，貪憂滅捨；爾時聖弟子法法觀念住，如是聖弟子法法觀念住已，知善內思惟。阿難！譬如四衢道有土堆壠，有人乘車輿從北方顛沛而來，當踐蹈土堆壠不？」
<p/>阿難白佛：「如是，世尊！」
<p/>佛告阿難：「如是，聖弟子法法觀念住，知善內思惟，阿難！是名比丘精勤方便修四念處。」
<p/>佛說此經已，尊者阿難聞佛所說，歡喜奉行！
<sid n="826"/><note n="s29.70"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸<note n="s29.71"/>比丘：「當修安那般那念！修安那般那念多修習已，身不疲倦<note n="s29.72"/>，眼亦不患樂，隨順觀住樂，覺知<note n="s29.73"/>不染著樂。云何修安那般那念，身不疲*倦，眼亦不患樂，隨觀住樂， *覺知不染著樂？是比丘依止聚落，……乃至觀滅出息時如滅出息學，是名修安那般那念，身不疲 *倦，眼亦不患樂，隨觀住樂， *覺知不染著樂。如是修安那般那念者，得大果大福利。是比丘欲求離欲、惡不善法，有覺有觀，離生喜<note n="s29.74"/>樂，初禪具足住，是比丘當修安那般那念。如是修安那般那念，得大果大福利。是比丘欲求第二、第三、第四禪，慈、悲、喜、捨，空入處、識入處、無所有入處、非想非非想入處，具足三結盡，得須陀洹果；三結盡，貪、恚、癡薄，得斯陀含果；五下分結盡，得阿那含果，得無量種神通力──天耳、他心智、宿命智、生死智、漏盡智者，如是比丘當修安那般那念。如是修<note n="s29.75"/>安那般那念，得大果大福利。」
<p/>佛說此經已，諸比丘聞佛所說，歡喜奉行！
<sid n="827"/><note n="s29.76"/>
<p/>如是我聞：
<p/>一時，佛住舍衞國祇樹給孤獨園夏安居<note n="s29.77"/>。爾時，眾多上座聲聞於世尊左右樹下、窟中安居。時，有眾多年少比丘詣佛所，稽首佛足，退坐一面。
<p/>佛為諸年少比丘種種說法，示教照喜，示教照喜已，默然住。
<p/>諸年少比丘聞佛所說，歡喜隨喜，從座起，作禮而去。
<p/>諸年少比丘往詣上座比丘所，禮諸上座足已，於一面坐。
<p/>時，諸上座比丘作是念：我等當攝受此諸年少比丘，或一人受一人，或一人受二、三、多人。作是念已，卽便攝受，或一人受一人，或受二、三、多人，或有上座乃至受六十人。
<p/>爾時，世尊十五日布薩時，於大眾前敷座而坐。
<p/>爾時，世尊觀察諸比丘已，告<note n="s29.78"/>比丘：「善哉！善哉！我今喜諸比丘行諸正事，是故，比丘！當勤精進！」
<p/>於此舍衛國，滿迦低月<note n="s29.79"/>，諸處人間遊行<note n="s29.80"/>。比丘聞世尊於舍衛國安居，滿迦低月限<note n="s29.81"/>已，作衣竟，持衣鉢，於舍衛國人間遊行。漸至舍衛國，舉衣鉢，洗足已，詣世尊所，稽首禮足已，退坐一面。
<p/>爾時，世尊為人間比丘種種說法，示教照喜已，默然住。
<p/>爾時人間比丘聞佛說法，歡喜隨喜，從座起，作禮而去，往詣上座比丘所，稽首禮足，退坐一面。
<p/>時，諸上座作是念：我等當受此人間比丘，或一人受一人，或二、三……乃至多人。𣈳便受之，或一人受一人，或二、三……乃至有受六十人者。彼上座比丘受諸人間比丘，教誡、教授，善知先後次第。
<p/>爾時，世尊月十五日布薩時，於大眾前敷座而坐，觀察諸比丘眾，告諸比丘：「善哉！善哉！諸比丘！我欣汝等所行正事，樂汝等所行正事。諸比丘！過去諸佛亦有比丘眾所行正事如今此眾，未來諸佛所有諸眾亦當如是所行正事如今此眾。所以者何？今此眾中諸長老比丘，有得初禪、第二禪、第三禪、第四禪，慈、悲、喜、捨，空入處、識入處、無所有入處、非想非非想入<note n="s29.82"/>處具足住。有比丘三結盡，得須陀洹，不墮惡趣法，決定正<note n="s29.83"/>向三菩提，七有天人往生，究竟苦邊。有比丘三結盡，貪、恚、癡薄，得斯陀含。有比丘五下分結盡，得阿那含，生般涅槃，不復還生此世。有比丘得無量神通境界──天耳、他心智、宿命智、生死智、漏盡智。有比丘修不淨觀，斷貪欲；修慈心，斷瞋恚；修無常想，斷我慢；修安那般那念，斷覺想。云何，比丘！修安那般那念斷覺想？是比丘依止聚落，……乃至觀滅出息如觀滅出息學，是名修安那般那念斷覺想。」
<p/>佛說此經已，諸比丘聞佛所說，歡喜奉行！
<sid n="828"/><note n="s29.84"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有三學。何等為三？謂增上戒學、增上意學、增上慧學<note n="s29.85"/>。」
<p/>爾時，世尊𣈳說偈言：
<p/>「三學具足者，是比丘正行。
<p/>增上戒心慧，三法勤精進，
<p/>勇猛堅固城，常守護諸根。
<p/>如晝如其夜，如夜亦如晝；
<p/>如前如其後，如後亦如前；
<p/>如上如其下，如下亦如上。
<p/>無量諸三昧，映一切諸方，
<p/>是說為覺跡，第一清涼集，
<p/>捨離無明諍<note n="s29.86"/>，其心善解脫。
<p/>我為世間覺，明行悉具足，
<p/>正念不忘住，其心得解脫，
<p/>身壞而命終，如燈盡火滅。」
<p/>佛說此經已，諸比丘聞佛所說，歡喜奉行！
<sid n="829"/><note n="s29.87"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「亦復有三學。何等為三？謂增上戒學、增上意學、增上慧學。何等為增上戒學？若比丘住於戒波羅提木叉律儀，威儀行處具足，見微細罪則生怖畏，受持學戒。何等為增上意學？若比丘離欲、惡不善法，……乃至第四禪具足住。何等為增上慧學？是比丘此苦聖諦如實知，集、滅、道聖諦如實知，是名增上慧學。」
<p/>爾時，世尊卽說偈，如上所說。
<p/>佛說此經已，諸比丘聞佛所說，歡喜奉行！
<sid n="830"/><note n="s29.88"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有比丘增上戒學，非增上意、增上慧學；有增上戒、增上意學，非增上慧學。聖弟子增上慧方便隨順成就住者，增上戒、增上意修習滿足，如是聖弟子增上慧方便隨順成就住者，無上慧壽而活。」
<p/>佛說此經已，諸比丘聞佛所說，歡喜奉行！
<sid n="831"/><note n="s29.89"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「過二百五十戒，隨次半月來說波羅提木叉修多羅，令彼自求學者而學，說三學，能攝諸戒。何等為三？謂增上戒學、增上意學、增上慧學。」
<p/>佛說此經已，諸比丘聞佛所說，歡喜奉行！
<sid n="832"/><note n="s29.90"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘，如上說，差別者：「何等為增上戒學？謂比丘重於戒，戒增上；不重於定，定不增上；不重於慧，慧不增上，於彼彼分細微戒，犯則隨悔。所以者何？我不說彼不堪能，若彼戒隨順梵行、饒益梵行、久住梵行，如是比丘戒堅固、戒師常住、戒常隨順生，受持而學，如是知、如是見，斷三結，謂身見、戒取、疑。斷此三結，得須陀洹，不墮惡趣法，決定 *正趣三菩提，七有天人往生，究竟苦邊，是名學增上戒<note n="s29.91"/>。
<p/>「何等為增上意學？是比丘重於戒，戒增上；重於定，定增上；不重於慧，慧不增上，於彼彼分細微戒，……乃至受持學戒，如是知、如是見，斷於五下分結，謂身見、戒取、疑、貪欲、瞋恚。斷此五下分結，受生般涅槃，得<note n="s29.92"/>阿那含，不還此世，是名增上意學。
<p/>「何等為增上慧學？是比丘重於戒，戒增上；重於定，定增上；重於慧，慧增上，彼如是知、如是見，欲有漏心解脫、有有漏心解脫、無明有漏心解脫，解脫知見：我生已盡，梵行已立，所作已作，自知不受後有，是名增上慧學。」
<p/>佛說此經已，諸比丘聞佛所說，歡喜奉行！
<sid n="833"/><note n="s29.93"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「過二百五十戒，隨次半月來說波羅提木叉修多羅，若彼善男子自隨意所欲而學者，我為說三學。若學此三學，則攝受一切學戒。何等為三？謂增上戒學、增上意學、增上慧學。
<p/>「何等為增上戒學？是比丘重於戒，戒增上；不重於定，定不增上；不重於慧，慧不增上，於彼彼分細微戒，……乃至受持學戒，如是知、如是見，斷三結，謂身見、戒取、疑，貪、恚、癡薄，成一種子道。彼地未等覺者，名斯陀含；彼地未等覺者，名家家；彼地未等覺者，名七有；彼地未等覺者，名隨法行；彼地未等覺者，名隨信行，是名增上戒學。
<p/>「何等為增上意學？是比丘<note n="s29.94"/>重於戒，戒增上；重於定，定增上；不重於慧，慧不增上，於彼彼分細微戒學，……乃至受持學戒，如是知、如是見，斷五下分結，謂身見、戒取、疑、貪欲、瞋恚。斷此五下分結<note n="s29.95"/>，能得中般涅槃。彼地未等覺者，得生般涅槃；彼地未等覺者，得無行般涅槃；彼地未等覺者，得有行般涅槃；彼地未等覺者，得上流般涅槃，是名增上意學。
<p/>「何等為增上慧學？是比丘重於戒，戒增上；重於定，定增上；重於慧，慧增上，如是知、如是見，欲有漏心解脫、有有漏心解脫、無明有漏心解脫，解脫知見：我生已盡，梵行已立，所作已作，自知不受後有，是名增上慧學。」
<p/>佛說此經已，諸比丘聞佛所說，歡喜奉行！
<sid n="834"/><note n="s29.96"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「若比丘具足戒住者，善攝持波羅提木叉，具足威儀行處，見細微罪，能生怖畏。比丘具足戒住，善攝持波羅提木叉，具足威儀行處，見細微罪，能生怖畏，等受學戒，令三學修習滿足。何等為三？增上戒學、增上意學、增上慧學。
<p/>「何等為增上戒學？是比丘戒為滿足，少定、少慧，於彼彼分細微戒，……乃至受持戒學，彼如是知、如是見，斷三結，謂身見、戒取、疑。斷此三結，得須陀洹，不墮惡趣法<note n="s29.97"/>，決定正趣三菩提，七有天人往生，究竟苦邊。
<p/>「何等為增上意學？是比丘定<note n="s29.98"/>滿足，三昧滿足，少於慧，於<note n="s29.99"/>彼彼分細微戒，犯則隨悔，乃至受持學戒，如是知、如是見，斷五下分結，謂身見、戒取、疑、貪欲、瞋恚。斷此五下分結，得生般涅槃，阿那含不復還生此世，是名增上意學。
<p/>「何等為增上慧學？是比丘學戒滿足、定滿足、慧滿足，如是知、如是見，欲有漏心解脫、有有漏心解脫、無明有漏心解脫，解脫知見：我生已盡，梵行已立，所作已作，自知不受後有，是名增上慧學。」
<p/>佛說此經已，諸比丘聞佛所說，歡喜奉行！
<sid n="835"/><note n="s29.100"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「若比丘具足戒住，善攝波羅提木叉，具足威儀行處，見微細罪，能生怖畏，受持學戒住，滿足三學。何等為三？謂增上戒、增上意、增上慧。
<p/>「何等為增上戒？是比丘戒滿足，少定<note n="s29.101"/>、少慧，於彼彼分細微戒，……乃至受持學戒，如是知、如是見，斷三結，貪、恚、癡薄，得一種子道。若彼地未等覺者，得斯陀含；彼地未等覺者，名家家；彼地未等覺者，得須陀洹；彼地未等覺者，得隨法行；彼地未等覺者，得隨信行<note n="s29.102"/>，是名增上戒學。
<p/>「何等為增上意學？是比丘戒滿足、定滿足，少於慧，於彼彼分細微戒，……乃至受持學戒，如是知、如是見，斷五下分結，謂身見、戒取、疑、貪欲、瞋恚。斷此五下分結，得中般涅槃。於彼未等覺者，得生般涅槃；於彼未等覺者，得無行般涅槃；於<note n="s29.103"/>彼未等覺者，得有行般涅槃；於彼未等覺<note n="s29.104"/>者，得上流般涅槃，是名增上意學。
<p/>「何等為增上慧學？是比丘學戒滿足、定滿足、慧滿足，如是知、如是見，欲有漏心解脫、有有漏心解脫、無明有<note n="s29.105"/>漏心解脫，解脫知見：我生已盡，梵行已<note n="s29.106"/>立，所作已作，自知不受後有，是名增上慧學。」
<p/>佛說此經已，諸比丘聞佛所說，歡喜奉行！
<sid n="836"/><note n="s29.107"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有二<note n="s29.108"/>學。何等為 *二？謂<note n="s29.109"/>上威儀學、上波羅提木叉學。」
<p/>爾時，世尊;卽說偈言：
<p/>「學者學戒時，直道隨順行，
<p/>專審勤方便，善自護其身<note n="s29.110"/>。
<p/>得初漏盡智，次究竟無知；
<p/>得無知解脫，知見悉已度，
<p/>成不動解脫，諸有結滅盡。
<p/>彼諸根具足，諸根寂靜樂，
<p/>持此後邊身，摧伏眾魔怨。」
<p/>佛說此經已，諸比丘聞佛所說，歡喜奉行！
<sid n="837"/><note n="s29.111"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「學戒多福利，住智慧為上，解脫堅固，念為增上。若比丘學戒福利，智慧為上，解脫堅固，念增上已，令<note n="s29.112"/>三學滿足。何等為三？謂增上戒學、增上意學、增上慧學。」
<p/>爾時，世尊卽說偈言：
<p/>「學戒隨福利，專思三昧禪；
<p/>智慧為最上，現生之最後；
<p/>牟尼持後邊，降魔度彼岸。」
<p/>佛說此經已，諸比丘聞佛所說，歡喜奉行！
<sid n="838"/><note n="s29.113"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘，如上說，差別者：「諸比丘！何等為學戒隨福利？謂大師為諸聲聞制戒，所謂攝僧，極攝僧，不信者信，信者增其信，調伏惡人，;慙愧者得樂住，現法防護有漏，未來得正對治，令梵行久住<note n="s29.114"/>。如大師已為聲聞制戒，謂攝僧，……乃至梵行久住。如是如是學戒者，行堅固戒、恒戒、常行戒、受持學戒，是名比丘戒福利。
<p/>「何等智慧為上？謂大師為聲聞說法，大悲哀愍，以義饒益，若安慰、若安樂、若安慰安樂。如是如是大師為諸聲聞說法，大悲哀愍，以義饒益，安慰安樂；如是如是於彼彼法、彼彼處，智慧觀察，是名比丘智慧為上。
<p/>「何等為解脫堅固？謂大師為諸聲聞說法，大悲哀愍，以義饒益，安慰安樂。如是如是說彼彼法，如是彼處如是<note n="s29.115"/>彼處得解脫樂，是名比丘堅固解脫。
<p/>「何等為比丘念增上？未滿足戒身者，專心繫念安住；未觀察者，於彼彼處智慧繫念安住；已觀察者，於彼彼處重念安住；未觸法者，於彼彼處解脫念安住；已觸法者，於彼彼處解脫念安住，是名比丘正念增上。」
<p/>爾時，世尊𣈳說偈言：
<p/>「學戒隨福利，專思三昧禪；
<p/>智慧為最上，現生最後邊；
<p/>牟尼持後邊，降魔度彼岸。」
<p/>佛說此經已，諸比丘聞佛所說，歡喜奉行！
<p/>尸婆迦修多羅<note n="s29.116"/>，如後，佛當說。
<p/>如是阿難陀比丘及異比丘所問、佛問諸比丘三經，亦如上說。
<sid n="839"/><note n="s29.117"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「譬如田夫<note n="s29.118"/>有三種作田，隨時善作。何等為三？謂彼田夫隨時耕磨，隨時溉灌，隨時下種。彼田夫隨時耕磨、溉灌、下種已，不作是念：欲令今日生長，今日果實，今日成熟，若明日、後日也。諸比丘！然彼長者耕田、溉灌、下種已，不作是念：今日生長、果實、成熟，若明日、若復後日。而彼種子已入地中，則自隨時生長，果實成熟。如是，比丘於此三學隨時善學，謂善戒學、善意學、善慧學已，不作是念：欲令我今日得不起諸漏，心善解脫，若明日、若後日。不作是念，自然神力能令今日……若明日、後日，不起諸漏，心善解脫。彼已隨時增上戒學、增上意學、增上慧學已，隨彼時節，自得不起諸漏，心善解脫。
<p/>「譬如，比丘<note n="s29.119"/>！伏;鷄生卵，若十乃至十二，隨時消息，冷暖愛護。彼伏;鷄不作是念：我今日，若明日、後日，當以口啄，若以爪<note n="s29.120"/>刮，令其兒安隱得生；然其伏娤善伏其子，愛護隨時，其子自然安隱得生。如是，比丘善學三學，隨其時節，自得不起諸漏，心善解脫。」
<p/>佛說此經已，諸比丘聞佛所說，歡喜奉行！
<sid n="840"/><note n="s29.121"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「譬如驢隨群牛而行，而作是念：我作牛聲。然其彼形亦不似牛，色亦不似牛<note n="s29.122"/>，聲出不似，隨大群牛，謂已是牛，而作牛鳴，而去牛實遠。如是，有一愚癡男子違律犯戒，隨逐大眾，言：『我是比丘，我是比丘。』而不學習勝欲增上戒學、增上意學、增上慧學，隨逐大眾，自言：『我是比丘，我是比丘。』其實去比丘大遠。」
<p/>爾時，世尊𣈳說偈言：
<p/>「同蹄無角獸，四足具聲口，
<p/>隨逐大<note n="s29.123"/>群牛，常以為等侶，
<p/>形亦非牛類，不能作牛聲。
<p/>如是愚癡人，不隨繫心念，
<p/>於善逝教誡，無欲勤方便，
<p/>懈怠心輕慢，不獲無上<note n="s29.124"/>道；
<p/>如驢在群牛<note n="s29.125"/>，去牛常自遠。
<p/>彼雖隨大眾，內行常自乖。」
<p/>佛說此經已，諸比丘聞佛所說，歡喜奉行！
<sid n="841"/><note n="s29.126"/>
<p/>如是我聞：
<p/>一時，佛住跋耆聚落，尊者跋耆子侍佛左右。
<p/>爾時，尊者跋耆子詣佛所，稽首禮足，退住一面，白佛言：「世尊！佛說過二百五十戒<note n="s29.127"/>，令族姓子隨次半月來說波羅提木叉修多羅，令諸族姓子隨欲而學。然今，世尊！我不堪能隨學而學。」
<p/>佛告跋耆子：「汝堪能隨時學三學不？」
<p/>跋耆子白佛言：「堪能，世尊！」
<p/>佛告跋耆子：「汝當隨時增上戒學、增上意學、增上慧學。隨時精勤增上戒學、增上意學、增上慧學已，不久當得盡諸有漏，無漏心解脫、慧解脫，現法自知作證：我生已盡，梵行已立，所作已作，自知不受後有。」
<p/>爾時，尊者跋耆子聞佛所說，歡喜隨喜，作禮而去。
<p/>爾時，尊者跋耆子受佛教誡、教授已，獨一靜處，專精思惟，如上說，……乃至心善解脫，得阿羅漢。
<p/>雜阿含經卷第二十九
