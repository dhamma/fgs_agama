~1#d1p.1#d1p.2#d1p.3
　　夫宗極絕於稱謂，賢聖以之沖默；玄旨非言不傳，釋迦所以致教。是以如來出世
，大教有三：約身口，則防之以禁律；明善惡，則導之以契經；演幽微，則辨#d1p.4之以
法相。然則三藏之作也，本於殊應，會之有宗，則異途同趣矣。
　　禁律，律藏也，四分十誦。法相，阿毗曇藏也，四分五誦。契經，四阿含藏也：
增一阿含四分八誦，中阿含四分五誦，雜阿含四分十誦；此長阿含四分四誦，合三十
經以為一部。
　　阿含，秦言法歸。法歸者，蓋是萬善之淵府，總持之林苑。其為典也，淵博弘富
，韞#d1p.5而彌廣；明宣禍福賢愚之迹，剖判真偽異齊#d1p.6之原，歷記古今成敗之數，墟域
~2二儀品物之倫；道無不由，法無不在。譬彼巨海，百川所歸，故以法歸為名。開析#d1p.7
修途，所記長遠，故以長為目。翫茲典者，長迷頓曉。邪正難 *辨，顯如晝夜；報應
冥昧，照若影響；劫數雖遼，近猶朝夕；六合雖曠，現若目前。斯可謂朗大明於幽室
，惠五目於眾瞽，不闚戶牖，而智無不周矣。
　　大秦天王，滌除玄覽，高韻獨邁，恬智交養，道世俱濟，每懼微言翳於殊俗。以
右將軍使者司隸校尉晉公姚爽，質直清柔，玄心超詣，尊尚大法，妙悟自然，上特留
懷，每任以法事。以弘始十二年歲次，上章閹#d1p.8茂，請罽賓三藏沙門佛陀耶舍出律藏
一#d1p.9分四十五卷，十四年訖。十五年歲次，昭陽赤#d1p.10奮若出此長阿含訖。涼州沙門佛
念#d1p.11為譯，秦國道士道含筆受。時，集京夏名勝沙門，於第校定，恭承法言，敬受無
差，蠲華崇朴，務存聖旨。余以嘉遇猥參聽次，雖無翼善之功，而預親承之末，故略
記時事，以示來賢焉。
~1#d1.1#d1.2#d1.3
^d1（一）第一分初大本經#d1.4第一
　　如是我聞：
　　一時，佛在舍衛#d1.5國祇樹花林窟#d1.6，與大比丘眾千二百五十人俱。
~2　　時，諸比丘於乞食後集花林堂，各共議言：「諸賢比丘！唯無上尊為最奇特，神
通遠達，威力弘大，乃知過去無數諸佛，入於涅槃#d1.7，斷諸結使#d1.8，消#d1.9滅戲論#d1.10。
又知彼佛劫數多少，名號、姓字，所生種族，其所飲食，壽命脩短，所更苦樂。又知
彼佛有如是戒，有如是法，有如是慧，有如是解，有如是住。云何，諸賢！如來#d1.11為
善別法性#d1.12，知如是事，為諸天來語，乃知此事？」
　　爾時，世尊#d1.13在閑靜處，天耳清淨，聞諸比丘作如是議，卽從座起，詣花林堂，
就座而坐。
　　爾時，世尊知而故問，謂：「諸比丘！汝等集此，何所語議？」時，諸比丘具以
事答。
　　爾時，世尊告諸比丘：「善哉！善哉！汝等以平等信，出家修道，諸所應行，凡
有二業：一曰賢聖講法，二曰賢聖默然#d1.14。汝等所論，正應如是。如來神通#d1.15，威力
弘大，盡知過去無數劫#d1.16事，以能善解法性故知，亦以諸天來語故知。」佛時頌曰：
　　「比丘集法堂，講說賢聖論；
　　如來處靜室，天耳#d1.17盡聞知。
~3　　佛日光普照，分別法界義；
　　亦知過去事，三佛般泥洹#d1.18。
~4　　名號、姓、種族，受生分亦知；
　　隨彼之處所，淨眼#d1.19皆記#d1.20之。
　　諸天大威力，容貌甚端嚴；
　　亦來啟告我，三佛般泥洹。
　　記生、名號、姓，哀鸞#d1.21音盡知；
　　無上天人尊，記於過去佛。」
　　又告諸比丘：「汝等欲聞如來識宿命智#d1.22，知於過去諸佛因緣不？我當說之。」
　　時，諸比丘白佛#d1.23言：「世尊！今正是時，願樂欲聞。善哉！世尊！以時講說，
當奉行之。」
　　佛告諸比丘：「諦聽！諦聽！善思念之，吾當為汝分別解說。」時，諸比丘受教
而聽。
　　佛告諸比丘：「過去九十一劫，時世有佛名毗婆尸#d1.24如來、至真，出現於世。復
次，比丘！過去三十一劫，有佛名尸棄#d1.25如來、至真，出現於世。復次，比丘！卽彼
三十一劫中，有佛名毗舍婆#d1.26如來、至真，出現於世。復次，比丘！此賢劫#d1.27中有佛
~5名拘樓孫#d1.28，又名拘那含#d1.29，又名迦葉#d1.30。我今亦於賢劫中成最正覺#d1.31。」佛時頌曰：
　　「過九十一劫，有毗婆尸佛；
~6　　次三十一劫，有佛名尸棄；
　　卽於彼劫中，毗舍如來出。
　　今此賢劫中，無數那維#d1.32歲；
　　有四大仙人，愍眾生故出：
　　拘樓孫、那含、迦葉、釋迦文。
　　「汝等當知，毗婆尸佛時，人壽八萬歲。尸棄佛時，人壽七萬歲。毗舍婆佛時，
人壽六萬歲。拘 *樓孫佛時，人壽四萬歲。拘那含佛時，人壽三萬歲。迦葉佛時，人
壽二萬歲。我今出世，人壽百歲，少出多減。」佛時頌曰：
　　「毗婆尸時人，壽八萬四千；
　　尸棄佛時人，壽命七萬歲；
　　毗舍婆時人，壽命六萬歲；
　　拘樓孫時人，壽命四萬歲；
　　拘那含時人，壽命三萬歲；
　　迦葉佛時人，壽命二萬歲；
~7　　如我今時人，壽命不過百。
　　「毗婆尸佛出剎利#d1.33種，姓拘利若#d1.34；尸棄佛、毗舍婆佛種、姓亦爾。拘 *樓孫
佛出婆羅門#d1.35種，姓迦葉；拘那含佛、迦葉佛種、姓亦爾。我今如來、至真，出剎利
種，姓名曰瞿曇#d1.36。」佛時頌曰：
　　「毗婆尸如來，尸棄、毗舍婆，
　　此三等正覺，出 *拘利若姓。
　　自餘三如來，出於迦葉姓。
　　我今無上尊，導御諸眾生；
　　天人中第一，勇猛姓瞿曇。
　　前三等正覺，出於剎利種；
~8　　其後三如來，出婆羅門種；
　　我今無上尊，勇猛出剎利。
　　「毗婆尸佛坐波波羅#d1.37樹下成最正覺，尸棄佛坐分陀利#d1.38樹下成最正覺，毗舍婆
佛坐婆羅#d1.39樹下成最正覺，拘 *樓孫佛坐尸利沙#d1.40樹下成最正覺，拘那含佛坐優曇婆
羅#d1.41樹下成最正覺，迦葉佛坐尼拘類#d1.42樹下成最正覺。我今如來、至真，坐鉢多#d1.43樹
下成最正覺。」佛時頌曰：
　　「毗婆尸如來，往詣波#d1.44羅樹；
　　卽於彼處所，得成最正覺。
　　尸棄分陀樹，成道滅有原。
　　毗舍婆如來，坐婆羅#d1.45樹下；
　　獲解脫知見#d1.46，神足#d1.47無所礙。
　　拘樓孫如來，坐尸利沙樹#d1.48；
　　一切智清淨，無染無所著#d1.49。
　　拘那含牟尼#d1.50，坐烏暫樹下；
~9~10　　卽於彼處所，滅諸貪憂惱。
　　迦葉如來坐，尼拘類#d1.51樹下；
　　卽於彼處所，除滅諸有本。
　　我今釋迦文，坐於鉢多樹。
　　如來十力#d1.52尊，斷滅諸結#d1.53使；
　　摧伏眾魔怨，在眾演大明。
　　七佛精進力，放光滅闇冥；
　　各各坐諸樹，於中成正覺。
　　「毗婆尸如來三會說法，初會弟子有十六萬八千人，二會弟子有十萬人，三會弟
子有八萬人。尸棄如來亦三會說法，初會弟子有十萬人，二會弟子有八萬人，三會弟
子有七萬人。毗舍婆如來二會說法，初會弟子有七萬人，次會弟子有六萬人。拘樓孫
如來一會說法，弟子四萬人。拘那含如來一會說法，弟子三萬人。迦葉如來一會說法
，弟子二萬人。我今一會說法，弟子千二百五十人。」佛時頌曰：
　　「毗婆尸名觀，智慧不可量；
~11　　遍見無所畏，三會弟子眾。
　　尸棄光無動，能滅諸結使；
　　無量大威德，無能測量者；
　　彼佛亦三會，弟子普共集。
　　毗舍婆斷結，大仙人要集；
　　名聞於諸方，妙法大名稱；
　　二會弟子眾，普演深奧義。
　　拘樓孫一會，哀愍療諸苦；
　　導師化眾生，一會弟子眾。
　　拘那含如來，無上亦如是；
　　紫磨金色身，容貌悉具足；
~12　　一會弟子眾，普演微妙法。
　　迦葉一一毛，一心無亂想；
　　一#d1.54語不煩重，一會弟子眾。
　　能仁#d1.55意寂滅，釋種沙門#d1.56上；
　　天中天最尊，我一會弟子。
　　彼會我現義，演布清淨教；
　　心常懷歡喜，漏盡#d1.57盡後#d1.58有。
　　毗婆、尸棄三，毗舍婆佛二，
　　四佛各各一，仙人會演說。
　　「時，毗婆尸佛有二弟子：一名騫荼#d1.59，二名提舍#d1.60，諸弟子中最為第一。尸棄佛
有二弟子：一名阿毗浮#d1.61，二名三婆婆#d1.62，諸弟子中最為第一。毗舍婆佛有二弟子：
一名扶遊#d1.63，二名鬱多摩#d1.64，諸弟子中最為第一。拘 *樓孫佛有二弟子：一名薩尼#d1.65
，二名毗樓#d1.66，諸弟子中最為第一。拘那含佛有二弟子：一名舒槃那#d1.67，二名鬱多
樓#d1.68，諸弟子中最為第一。迦葉佛有二弟子：一名提舍#d1.69，二名婆羅婆#d1.70，諸弟子中
~13~14最為第一。今我二弟子：一名舍利弗#d1.71，二名目揵連#d1.72，諸弟子中最為第一。」佛時
頌曰：
　　「騫 *荼、 *提舍等，毗婆尸弟子；
　　阿毗浮、三婆，尸棄佛弟子。
　　扶遊、鬱多摩，弟子中第一，
　　二俱降魔怨，毗舍婆弟子。
　　薩尼#d1.73、毗樓等，拘樓孫弟子；
　　舒槃#d1.74、鬱多樓#d1.75，拘那含弟子；
　　提舍、婆羅婆，迦葉佛弟子；
　　舍利弗、目連，是我第一子。
　　「毗婆尸佛有執事弟子#d1.76，名曰無憂#d1.77。尸棄佛執事弟子，名曰忍行#d1.78。毗舍婆
佛有執事弟子，名曰寂滅#d1.79。拘樓孫佛有執事弟子，名曰善覺#d1.80。拘那含佛有執事弟
子，名曰安和#d1.81。迦葉佛有執事弟子，名曰善友#d1.82。我執事弟子，名曰阿難#d1.83。」佛
時頌曰：
~15　　「無憂與忍行，寂滅及善覺，
　　安和、善友等，阿難為第七。
　　此為佛侍者，具足諸義趣；
　　晝夜無放逸，自利亦利他。
~16　　此七賢弟子，侍七佛左右；
　　歡喜而供養，寂然#d1.84歸滅度。
　　「毗婆尸佛有子，名曰方膺。尸棄佛有子，名曰無量。毗舍婆佛有子，名曰妙覺
。拘 *樓孫佛有子，名曰上勝。拘那含佛有子，名曰導師。迦葉佛有子，名曰集#d1.85軍
。今我有子，名曰羅睺羅#d1.86。」佛時頌曰：
　　「方膺、無量子，妙覺及上勝，
　　導師、 *集軍等，羅睺羅第七。
　　此諸豪貴子，紹繼諸佛種；
　　愛法好施惠，於聖法無畏。
　　「毗婆尸佛父名槃頭#d1.87，剎利王種，母名槃頭婆提#d1.88，王所治城名曰#d1.89槃頭婆提#d1.90
。」佛時頌曰：
　　「遍眼父槃頭，母槃頭婆提；
　　槃頭婆提城，佛於中說法。
　　「尸棄佛父名 *曰明相#d1.91，剎利王種，母名光曜#d1.92，王所治城名 *曰光相#d1.93。」
~17佛時頌曰：
　　「尸棄父明相，母名曰光曜；
　　於光#d1.94相城中，威德降外敵。
　　「毗舍婆佛父名善燈#d1.95，剎利王種，母名稱戒#d1.96，王所治城名曰無喻#d1.97。」佛時
~18頌曰：
　　「毗舍婆佛父，善燈剎利種；
　　母名曰稱戒，城名曰無喻。
　　「拘 *樓孫佛父名祀得#d1.98，婆羅門種，母名善枝#d1.99，王名安和#d1.100，隨王名故城名
安和。」佛時頌曰：
　　「 *祀得婆羅門，母名曰善枝；
　　王名曰安和，居在安和城。
　　「拘那含佛父名大德#d1.101，婆羅門種，母名善勝#d1.102，是時王名清淨#d1.103，隨王名故城
名清淨。」佛時頌曰：
　　「大德婆羅門，母名曰善勝；
　　王名曰清淨，居在清淨城。
　　「迦葉佛父名曰梵德#d1.104，婆羅門種，母名曰財主#d1.105，時#d1.106王名汲毗#d1.107，王所治城
名波羅㮈#d1.108。」佛時頌曰：
　　「梵德婆羅門，母名曰財主；
~19　　時王名汲#d1.109毗，在波羅㮈城。
　　「我父名淨飯#d1.110，剎利王種，母名大化#d1.111，王所治城名迦毗羅衛#d1.112。」佛時頌曰：
~20　　「父剎利淨飯，母名曰大化#d1.113；
　　土廣民豐饒，我從彼而生。
　　「此是諸佛因緣、名號、種族、所出生處，何有智者聞此因緣而不歡喜，起愛樂
心？」
　　爾時，世尊告諸比丘：「吾今欲以宿命智說過去佛事，汝欲聞不？」
　　諸比丘對曰：「今正是時，願樂欲聞！」
　　佛告諸比丘：「諦聽！諦聽！善思念之，吾當為汝分別解說。比丘！當知諸佛常
法#d1.114：毗婆尸菩薩#d1.115從兜率天#d1.116降神母胎，從右脇入，正念不亂。當於爾時，地為震
動，放大光明，普照世界，日月所不及處皆蒙大明，幽冥#d1.117眾生，各相覩見，知其所
趣。時，此光明復照魔宮，諸天、釋、梵、沙門、婆羅門及餘眾生普蒙大明，諸天光
明自然不現#d1.118。」佛時頌曰：
　　「密雲聚#d1.119虛空，電光照天下，
　　毗婆尸降胎，光明照亦然；
　　日月所不及，莫不蒙大明，
~21　　處胎淨無穢，諸佛法皆然。
　　「諸比丘！當知諸佛常法：毗婆尸菩薩在母胎時，專念不亂，有四天子#d1.120，執#d1.121
戈矛#d1.122侍護其人#d1.123，人與非人不得侵嬈#d1.124，此是常法。」佛時頌曰：
~22　　「四方四天子，有名稱威德，
　　天帝釋所遣，善守護菩薩。
　　手常執戈 *矛，衛護#d1.125不去離，
　　人非人不嬈，此諸佛常法。
　　天神所擁護，如天女衛天，
　　眷屬懷歡喜，此諸佛常法。」
　　又告比丘：「諸佛常法：毗婆尸菩薩從兜率天降神母胎，專念不亂，母身安隱，
無眾惱患，智慧增益。母自觀胎，見菩薩身諸根具足，如紫磨金#d1.126，無有瑕穢。猶如
有目之士#d1.127觀淨琉璃#d1.128，內外清徹，無眾障翳。諸比丘！此是諸佛常法。」爾時，世
尊而說偈言：
　　「如淨琉璃珠，其明如日月；
　　仁尊處母胎，其母無惱患。
　　智慧為增益，觀胎如金像；
　　母懷妊安樂，此諸佛常法。」
~23　　佛告#d1.129比丘：「毗婆尸菩薩從兜率天降神母胎，專念不亂，母心清淨，無眾欲想
，不為淫火之所燒然，此是諸佛常法。」爾時，世尊而說偈言：
　　「菩薩住母胎，天中#d1.130天福成；
　　其母心清淨，無有眾欲想。
　　捨離諸淫欲，不染不親近；
　　不為欲火燃，諸佛母常淨。」
　　佛告比丘：「諸佛常法：毗婆尸菩薩從兜率天降神母胎，專念不亂，其母奉持五
戒#d1.131，梵行清淨#d1.132，篤信仁愛，諸善成就，安樂無畏，身壞命終，生忉利天#d1.133，此是
~24常法。」爾時，世尊而說偈言：
　　「持人中尊身，精進、戒具足，
　　後必受天身，此緣名佛母。」
　　佛告比丘：「諸佛常法：毗婆尸菩薩當其生時，從右脇出#d1.134，地為震動，光明普
照。始入胎時，闇冥之處，無不蒙明，此是常法。」爾時，世尊而說偈言：
　　「太子生地動，大光靡不照，
　　此界及餘界，上下與諸方。
　　放光施淨目#d1.135，具足於天身，
　　以歡喜淨音，轉稱菩薩名。」
　　佛告比丘：「諸佛常法：毗婆尸菩薩當其生時，從右脇出，專念不亂。時，菩薩
母手攀樹枝，不坐不臥。時，四天子手捧#d1.136香水，於母前立言：『唯然，天母！今生
聖子，勿懷憂慼。』此是常法。」爾時，世尊而說偈言：
　　「佛母不坐臥，住戒修梵行；
　　生尊不懈怠，天人所奉侍。」
~25　　佛告比丘：「諸佛常法：毗婆尸菩薩當其生時，從右脇出，專念不亂，其身清淨，
不為穢惡之所汙染#d1.137。猶如有目之士，以淨明珠投白繒上，兩不相汙，二俱淨故。
菩薩出胎亦復如是，此是常法。」爾時，世尊而說偈言：
　　「猶如淨明珠，投繒不染汙；
　　菩薩出胎時，清淨無染汙。
　　佛告比丘：「諸佛常法：毗婆尸菩薩當其生時，從右脇出，專念不亂。從右脇出
，墮地行七步，無人扶持#d1.138，遍觀四方，舉手而言：『天上天下唯我為尊，要度眾生
生老病死#d1.139。』此是常法。」爾時，世尊而說偈言：
~26　　「猶如師子步，遍觀於四方；
　　墮地行七步，人師子亦然。
　　又如大龍行，遍觀於四方；
　　墮地行七步，人龍亦復然。
　　兩足尊#d1.140生時，安行於七步；
　　觀四方舉聲，當盡生死苦。
　　當其初生時，無等#d1.141等與等#d1.142，
　　自觀生死本，此身最後邊。」
　　佛告比丘：「諸佛常法：毗婆尸菩薩當其生時，從右脇出，專念不亂，二泉湧出
一溫一冷，以供澡浴，此是常法。」爾時，世尊而說偈言：
　　「兩足尊生時，二泉自涌出；
　　以供菩薩用，遍眼浴清淨。
　　二泉自涌出，其水甚清淨；
　　一溫一#d1.143清冷，以浴一切智。
~27　　「太子初生，父王槃頭召集相師及諸道術，令觀太子，知其吉凶。時，諸相師受
命而觀，卽前披衣，見有具相，占曰：『有此相者，當趣二處，必然無疑。若在家者
，當為轉輪聖王#d1.144，王四天下，四兵具足，以正法治，無有偏枉，恩及天下，七寶#d1.145
自至，千子勇健，能伏外敵，兵仗#d1.146不用，天下太平。若出家學道，當成正覺，十號
~28具足#d1.147。』
　　「時，諸相師卽白王言：『王所生子，有三十二相#d1.148，當趣二處，必然無疑。在
家當為轉輪聖王；若其出家，當#d1.149成正覺，十號具足。』」佛時頌曰：
　　「百福太子生，相師之所記#d1.150，
　　如典記所載，趣二處無疑。
　　若其樂家者，當為轉輪王，
　　七寶難可獲，為王寶自至。
　　真金千輻具，周匝金輞持，
　　轉#d1.151能飛遍行，故名為天輪。
　　善調七支#d1.152住，高廣白如雪，
　　能善飛虛空，名第二象寶。
　　馬行周天下，朝去暮還食，
　　朱髦#d1.153孔雀咽#d1.154，名為第三寶。
　　清淨琉璃珠，光照一由旬#d1.155，
~29　　照夜明如晝，名為第四寶。
　　色聲香味觸，無有與等者，
　　諸女中第一，名為第五寶。
　　獻王琉璃寶，珠玉及眾珍，
　　歡喜而貢奉，名為第六寶。
　　如轉輪王念，軍眾速來去，
~30　　捷#d1.156疾如王意，名為第七寶。
　　此名為七寶，輪、象、馬純白、
　　居士#d1.157、珠、女寶、典兵寶為七。
　　觀此無有厭，五欲自娛樂，
　　如象斷羈絆#d1.158，出家成正覺。
　　王有如是子，二足人中尊，
　　處世轉法輪，道成無懈怠。
　　「是時，父王殷勤再三，重問相師：『汝等更觀太子三十二相，斯名何等？』時
諸相師𣈳披太子衣，說三十二相：『一者足安平，足下平滿，蹈地安隱。二者足下
相輪，千輻成就，光光相照。三者手足網縵，猶如鵝王。四者手足柔軟，猶如天衣。
五者手足指纎，長無能及者。六者足跟充滿，觀視無厭。七者鹿膞腸，上下𦟛直#d1.159。
八者鉤鎖骨，骨節相鉤，猶如鎖連#d1.160。九者陰馬藏#d1.161。十者平立垂手過膝。十一、一
一毛#d1.162孔一#d1.163毛生，其毛右旋，紺琉璃色。十二、毛生右旋，紺色仰靡。十三、身黃
金色。十四、皮膚細軟，不受塵穢。十五、兩肩齊亭#d1.164，充滿圓好。十六、胸有萬
~31字#d1.165。十七、身長倍人。十八、七處平滿。十九、身長廣等，如尼拘類#d1.166樹。二十、
頰車如師子。二十一、胸膺方整如師子。二十二、口四十齒。二十三、方整齊平#d1.167。
二十四、齒密無間。二十五、齒白鮮明。二十六、咽喉清淨，所食眾味，無不稱適。
二十七、廣長舌，左右䑛耳。二十八、梵音#d1.168清徹。二十九、眼紺青色。三十、眼如
~32牛王，眼上下俱眴。三十一、眉間白毫#d1.169柔軟細澤，引長一尋，放則右旋螺如真珠。
三十二、頂有肉髻#d1.170。是為三十二相#d1.171。』」卽說頌曰：
　　「善住柔軟足，不蹈地跡現。
　　千輻相莊嚴，光色靡不具。
　　如尼拘#d1.172類樹，縱廣正平等。
　　如來未曾有，祕密陰馬#d1.173藏。
　　金寶莊嚴身，眾相互相映。
　　雖順俗流行#d1.174，塵土亦不汙。
　　天色極柔軟，天蓋自然覆。
　　梵音、身紫金，如華始出池。
　　王以問相師，相師敬報王。
　　稱讚菩薩相，舉身光明具。
　　手足諸支節，中外靡不現。
　　食味盡具足，身正不傾斜#d1.175。
~33　　足下輪相見，其音如哀鸞。
　　𦟛䏶形相具，宿業之所成。
　　臂肘圓#d1.176滿好，眉目甚端嚴。
　　人中師子尊，威力最第一。
　　其頰車方整，臥脇如師子。
　　齒方整四十，齊密中無間。
　　梵音未曾有，遠近隨緣到。
　　平立不傾身，二手摩捫膝。
~34　　手齊整柔軟，人尊美相具。
　　一孔一毛生，手足網縵相。
　　肉髻、目紺青，眼上下俱眴。
　　兩肩圓充滿，三十二相具。
　　足跟無高下，鹿 *膞腸碈飜。
　　天中天來此，如象絕羈絆#d1.177；
　　解脫眾生苦，處生老病死。
　　以慈悲心故，為說四真諦；
　　開演法句義，令眾奉至尊。」
　　佛告比丘：「毗婆尸菩薩生時，諸天在上，於#d1.178虛空中手執白蓋寶扇，以障寒暑
、風雨、塵土。」佛時頌曰：
　　「人中未曾有，生於二足尊；
　　諸天懷敬養，奉寶蓋寶扇。
　　「爾時，父王給四乳母：一者乳哺，二者澡浴，三者塗香，四者娛樂。歡喜養育
~35，無有懈倦#d1.179。」於是頌曰：
　　「乳母有慈愛，子生卽付#d1.180養；
　　一乳哺一浴，二塗香娛樂。
　　世間最妙香，以塗人中尊。
　　「為童子時，舉國士女視無厭足。」於是頌曰：
　　「多人所敬愛，如金像始成；
　　男女共諦觀，視之無厭足。
　　「為童子時，舉國士女眾共懷#d1.181抱，如觀寶華。」於是頌曰：
　　「二足尊生時#d1.182，多人所敬愛#d1.183；
~36　　展轉共 *懷抱，如觀寶花香。
　　「菩薩生時，其目不眴#d1.184，如忉利天。以不眴故，名#d1.185毗婆尸。」於是頌曰：
　　「天中天不眴，猶如忉利天；
　　見色而正觀，故號毗婆尸。
　　「菩薩生時，其聲清徹，柔軟和雅，如迦羅頻伽#d1.186鳥聲。」於是頌曰：
　　「猶如雪山鳥，飲華汁而鳴；
　　其彼二足尊，聲清徹亦然。
　　「菩薩生時，眼能徹視見一由旬。」於是頌曰：
　　「清淨業行報，受天妙光明；
　　菩薩目所見，周遍一由旬。
　　「菩薩生時，年漸長大，在天正堂#d1.187，以道開化，恩及庶民，名德遠聞。」於是
頌曰：
　　「童幼處正堂，以道化天下；
　　決斷眾事務，故號毗婆尸。
~37　　清淨智廣博，甚深猶大海；
　　悅可於羣生，使智慧增廣。
　　「於時，菩薩欲出遊觀，告敕御者嚴駕寶車，詣彼園林，巡行遊觀。御者卽便嚴
駕訖已，還白：『今正是時。』太子卽乘寶車詣彼園觀。於其中路見一老人，頭白齒
落，面皺身僂，拄杖羸步，喘息而行。太子顧問侍者：『此為何人？』答曰：『此是
老人。』又問：『何如為老？』答曰：『夫老者生壽向盡，餘命無幾，故謂之老。』
太子又問：『吾亦當爾，不免此患耶#d1.188？』答曰：『然，生必有老，無有豪賤。』於
是，太子悵然不悅，卽告侍者迴駕還宮，靜默思惟，念此老苦，吾亦當有#d1.189。」佛於
是頌曰：
~38　　「見老命將盡，拄杖而羸步；
　　菩薩自思惟，吾未免此難。
　　「爾時，父王問彼侍者：『太子出遊，歡樂不耶？』答曰：『不樂。』又問其故
，答曰：『道逢老人，是以不樂。』爾時，父王默自思念：昔日相師占相太子，言當
出家，今者不悅，得無爾乎？當設方便，使處深宮，五欲娛樂#d1.190，以悅其心，令不出
家。卽便#d1.191嚴飾宮館，簡擇#d1.192婇女以娛樂之。」佛於是頌曰：
　　「父王聞此言，方便嚴宮館；
　　增益以五欲，欲使不出家。
　　「又於後時，太子復命御者嚴駕出遊。於其中路逢一病人，身羸腹大，面目黧黑
，獨臥糞穢#d1.193，無人瞻視，病甚苦毒，口不能言。顧問御者：『此為何人？』答曰：
『此是病人。』問#d1.194曰：『何如為病？』答曰：『病者，眾痛迫切，存亡無期，故曰
病也。』又曰：『吾亦當爾，未#d1.195免此患耶？』答曰：『然，生則有病，無有貴賤。
』於是，太子悵然不悅，卽告御者迴車還宮。靜默思惟，念此病苦，吾亦當爾#d1.196。」
佛於是頌曰：
~39　　「見彼久病人，顏色為衰損；
　　靜默自思惟，吾未免此患。
　　「爾時，父王復問御者：『太子出遊，歡樂不耶？』答曰：『不樂。』又問其故
，答曰：『道逢病人，是以不樂。』於是父王默然思惟#d1.197：昔日相師占相太子，言當
出家，今日不悅，得無爾乎？吾當更設方便，增諸伎樂，以悅其心，使不出家。卽復
嚴飾宮館，簡 *擇婇女以娛樂之。」佛於是頌曰：
　　「色聲香味觸，微妙可悅樂，
　　菩薩福所致，故娛樂其中。
~40　　「又於異時，太子復敕御者嚴駕出遊。於其中路逢一死人，雜色繪幡前後導引，
宗族親里悲號哭泣，送之出城。太子復問：『此為何人？』答曰：『此是死人。』問
曰：『何如為死？』答曰：『死者，盡也。風先火次#d1.198，諸根壞敗，存亡異趣，室家
離別，故謂之死。』太子又問御者：『吾亦當爾，不免此患耶？』答曰：『然，生必
有死，無有貴賤。』於是，太子悵然不悅，卽告御者迴車還宮，靜默思惟，念此死苦
，吾亦當然。」佛時頌曰：
　　「始見有人#d1.199死，知其復更生；
　　靜默自思惟，吾未免此患。
　　「爾時，父王復問御者：『太子出遊，歡樂不耶？』答曰：『不樂。』又問其故
，答曰：『道逢死人，是故不樂。』於是父王默自思念：昔日相師占相太子，言當出
家，今日不悅，得無爾乎？吾當更設方便，增諸伎樂以悅其心，使不出家。卽復嚴飾
宮館，簡 *擇婇女以娛樂之。」佛於是頌曰：
　　「童子有名稱，婇女眾圍遶；
　　五欲#d1.200以自娛，如彼天帝釋。
~41　　「又於異時，復敕御者嚴駕出遊，於其中路逢一沙門，法服持鉢，視地而行。卽
問御者：『此為何人？』御者答曰：『此是沙門。』又問：『何謂沙門？』答曰：『
沙門者，捨離恩愛，出家修道，攝御諸根，不染外欲，慈心一切，無所傷害，逢苦不
慼，遇樂不欣，能忍如地，故號沙門。』太子曰：『善哉！此道真正永絕塵累，微妙
清虛，唯#d1.201是為快。』卽敕御者迴車就之。
　　「爾時，太子問沙門曰：『剃除鬚髮，法服持鉢，何所志求？』沙門答曰：『夫
出家者，欲調伏心意，永離塵垢，慈育羣生，無所侵 *嬈，虛心靜寞#d1.202，唯道是務。
』太子曰：『善哉！此道最真。』尋敕御者：『賷吾寶衣; 幷及乘轝，還白大王，我卽
於此剃除鬚髮，服三法衣#d1.203，出家修道。所以#d1.204然者，欲調伏心意，捨離塵垢，清淨
~42自居，以求道術。』於是，御者卽以太子所乘寶車及與衣服還歸父王。太子於後卽剃
除#d1.205鬚髮，服三法衣，出家修道。」
　　佛告比丘：「太子見老、病人，知世苦惱；又見死人，戀世情滅；及見沙門，廓
然大悟。下寶車時，步步中間轉遠縛著，是真出家，是真遠離。時，彼國人聞太子剃
除鬚髮，法服持鉢，出家修道，咸相謂言：『此道必真，乃令太子捨國榮位，捐棄所
重。』於#d1.206時，國中八萬四千人往就太子，求為弟子，出家修道。」佛時頌曰：
　　「撰#d1.207擇深妙法，彼聞隨出家；
　　離於恩愛獄，無有眾結縛。
　　「於#d1.208時，太子卽便納受，與之遊行，在在教化。從村至#d1.209村，從國至國，所至
之處，無不恭敬四事供養。菩薩念言：吾與大眾，遊行諸國，人間憒鬧，此非我宜。
何時當得離此羣眾，閑靜之處以求真道#d1.210，尋獲志願，於閑靜處專精修道？復作是念
：眾生可愍，常處闇冥，受身危脆，有生、有老、有病、有死。眾苦所集，死此生彼
，從彼生此。緣此苦陰，流轉#d1.211無窮，我當何時曉了苦陰，滅生、老、死？
　　「復作是念：生死何從？何緣而有？卽以智慧觀察所由，從生有老死，生是老死
~43緣；生從有起，有是生緣；有從取起，取是有緣；取從愛起，愛是取緣；愛從受起，
受是愛緣；受從觸起，觸是受緣；觸從六入起，六入是觸緣；六入從名色起，名色是
六入緣；名色從識起，識是名色緣；識從行起，行是識緣；行從癡起，癡是行緣。是
為緣癡有行，緣行有識，緣識有名色，緣名色有六入，緣六入有觸，緣觸有受，緣受
有愛，緣愛有取，緣取有有，緣有有生，緣生有老、病、死、憂、悲、苦惱，此苦盛
陰#d1.212，緣生而有，是為苦集。菩薩思惟：苦集陰#d1.213時，生智、生眼、生覺、生明、生
通、生慧、生證。
~44　　「於時，菩薩復自思惟：何等無故老死無？何等滅故老死滅？卽以智慧觀察所由
，生無故老死無，生滅故老死滅；有無故生無，有滅故生滅；取無故有無，取滅故有
滅；愛無故取無，愛滅故取滅；受無故愛無，受滅故愛滅；觸無故受無，觸滅故受滅
；六入無故觸無，六入滅故觸滅；名色無故六入無，名色滅故六入滅；識無故名色無
，識滅故名色滅；行無故識無，行滅故識滅；癡無故行無，癡滅故行滅。是為癡滅故
行滅，行滅故識滅，識滅故名色滅，名色滅故六入滅，六入滅故觸滅，觸滅故受滅，
受滅故愛滅，愛滅故取滅，取滅故有滅，有滅故生滅，生滅故老、死、憂、悲、苦惱
滅。菩薩思惟：苦陰#d1.214滅時，生智、生眼、生覺、生明、生通、生慧、生證。爾時，
菩薩逆順觀十二因緣，如實知，如實見已，卽於座上成阿耨多羅三藐三菩提#d1.215。」佛
時頌曰：
　　「此言眾中說，汝等當善聽，
　　過去菩薩觀，本所未聞法。
　　老死從何緣？因何等而有？
　　如是正觀已，知其本由生。
~45　　生本由何緣？因何事而有？
　　如是思惟已，知生從有起。
　　取彼取彼已，展轉更增有；
　　是故如來說，取是有因緣。
　　如眾#d1.216穢惡聚，風吹惡#d1.217流演；
　　如是取相因，因愛而廣普。
　　愛由於受生，起苦羅網本；
　　以染著因緣，苦樂共相應。
　　受本由何緣？因何而有受？
　　如#d1.218是思惟已，知受由觸生。
~46　　觸本由何緣？因何而有觸？
　　如是思惟已，觸由六入生。
　　六入本何緣？因何有六入？
　　如是思惟已，六入名色生。
　　名色本何緣？因何有名色？
　　如是思惟已，名色從識生。
　　識本由何緣？因何而有識？
　　如是思惟已，知識從行生。
　　行本由何緣？因何而有行？
　　如是思惟已，知行從癡生。
　　如是因緣者，名為實義因，
　　智慧方便觀，能見因緣根。
　　苦非賢聖造，亦非無緣有，
　　是故變易苦，智者所斷除。
~47　　若無明滅盡，是時則無行；
　　若無有行者，則亦無有識；
　　若識永滅者，亦無有名色；
　　名色既已#d1.219滅，卽#d1.220無有諸入；
　　若諸入永滅，則亦無有觸；
　　若觸永滅者，則亦無有受；
　　若受永滅者，則亦無有愛；
　　若愛永滅者，則亦無有取；
　　若取永滅者，則亦無有有；
　　若有永滅者，則亦無有生；
　　若生永滅者，無老病苦陰；
　　一切都永盡，智者之所說。
~48　　十二緣甚深，難見難識知；
　　唯佛能善覺，因是有是無。
　　若能自觀察，則無有諸入；
　　深見因緣者，更不外求師。
　　能於陰、界、入#d1.221，離欲無染者#d1.222；
　　堪受一切施，淨報施者恩。
　　若得四辯才#d1.223，獲得#d1.224決定證；
　　能解眾結#d1.225縛，斷除#d1.226無放逸。
　　色受想行識，猶如朽故車；
　　能諦觀此法，則成等正覺。
　　如鳥遊虛空，東#d1.227西隨風遊#d1.228；
　　菩薩斷眾結，如風靡輕衣。
　　毗婆尸閑靜，觀察於諸法；
　　老死何緣有？從何而得滅？
~49　　彼作是觀已，生清淨智慧；
　　知老死由生，生滅老死滅。
　　「毗婆尸佛初成道時，多修二觀：一曰安隱觀，二曰出離觀。」佛於是頌曰：
　　「如來無等等，多修於二觀；
　　安隱及出離，仙人度彼岸。
　　其心得自在，斷除眾結使；
　　登#d1.229山觀四方，故號毗婆尸。
~50　　大智光除冥，如以鏡自照；
　　為世除憂惱，盡生老死苦。
　　「毗婆尸佛於閑靜處復作是念：我今已得此無上法，甚深微妙，難解難見，息
滅#d1.230、清淨#d1.231，智者所知，非是凡愚所能及也。斯由眾生異忍、異見、異受、異學，
依彼異見，各樂所求，各務所習。是故於此甚深因緣，不能解了，然愛盡涅槃，倍復
難知，我若為#d1.232說，彼必不解，更生觸擾。作是念已，卽便默然不復說法。
　　「時，梵天王知毗婆尸如來所念，卽自思惟：念#d1.233此世間便為敗壞，甚可哀愍。
毗婆尸佛乃得知#d1.234此深妙之法，而不欲說。譬如力士屈伸臂頃，從梵天宮忽然來下，
立於佛前，頭面禮足，卻住一面。時，梵天王右膝著地，叉手合掌白佛言：『唯願世
尊以時說法！今此眾生塵垢微薄，諸根猛利，有恭敬心，易可開化，畏怖後世無救之
罪，能滅惡法，出生善道。』
　　「佛告梵王：『如是！如是！如汝所言，但我於閑靜處默自思念：所得正法甚深
微妙，若為彼說，彼必不解，更生觸擾，故我默然不欲說法。我從無數阿僧祇劫#d1.235，
勤苦不懈，修無上行，今始獲此難得之法，若為淫、怒、癡眾生說者，必不承用，徒
~51自勞疲。此法微妙，與世相反，眾生染欲，愚冥所覆，不能信解。梵王！我觀如此，
是以默然不欲說法。』
　　「時，梵天王復重勸請，殷勤懇惻，至於再三：『世尊！若不說法，今此世間便
為壞敗，甚可哀愍。唯願世尊以時敷演，勿使眾生墜落餘趣！』爾時，世尊三聞梵王
殷勤勸請，卽以佛眼觀視世界，眾生垢有厚薄，根有利鈍，教有難易。易受教者畏後
世罪，能 #d1.236滅惡法，出生善道。譬如優鉢羅花、鉢頭摩華、鳩勿頭華、分陀利華#d1.237，
或有始出汙泥未至水者，或有已出與水平者，或有出水未敷開者，然皆不為水所染著
~52，易可開敷。世界眾生，亦復如是。
　　「爾時，世尊告梵王曰：『吾愍汝等，今當開演甘露法門#d1.238，是法深妙，難可解
知，今為信受樂聽者說，不為觸擾無益者說。』
　　「爾時，梵王知佛受請，歡喜踊躍，遶佛三匝，頭面禮足，忽然不現。其去未久
，是時如來靜默自思：我今先當為誰說法？卽自念言：當入槃頭城內，先為王子 *提
舍、大臣子騫 *荼開甘露法門。於是，世尊如力士屈伸臂頃，於道樹忽然不現#d1.239，至
槃頭城槃頭王鹿野苑中，敷座而坐。」佛於是頌曰：
　　「如師子在林，自恣而遊行；
　　彼佛亦如是，遊行無罣礙。
　　「毗婆尸佛告守苑人曰：『汝可入城，語王子 *提舍、大臣子騫 *荼：寧欲知不
？毗婆尸佛今在鹿野苑中，欲見卿等，宜知是時。』時，彼守苑人受教而行，至彼二
人所，具宣佛教。二人聞已，卽至佛所，頭面禮足，卻坐一面。佛漸為說法，示教利
喜：施論、戒論、生天之論#d1.240，欲惡不淨，上漏為患，讚歎出離為最微妙清淨第一。
爾時，世尊見此二人心意柔軟，歡喜信樂，堪受正法，於是卽為說苦聖諦，敷演開解
~53，分布宣釋苦集聖諦、苦滅聖諦、苦出要諦#d1.241。
　　「爾時，王子 *提舍、大臣子騫 *荼卽於座上遠塵離#d1.242垢，得法眼淨，猶若素質
易為受染。是時，地神卽唱斯言：『毗婆尸如來於槃頭城鹿野苑中轉無上法輪，沙門
、婆羅門、諸天、魔#d1.243、梵及餘世人所不能轉。』如是展轉，聲徹四天王，乃至他化
自在天#d1.244，須臾之頃，聲至梵天。」佛時頌曰：
　　「歡喜心踊躍，稱讚於如來，
　　毗婆尸成佛，轉無上法輪。
~54　　初從樹王起，往詣槃頭城，
　　為騫 *荼、 *提舍，轉四諦法輪。
　　時騫 *荼、 *提舍，受佛教化已，
　　於淨法輪中，梵行無有上。
　　彼#d1.245忉利天眾，及以天帝釋，
　　歡喜轉相告，諸天無不聞。
　　佛出於世間，轉無上法輪；
　　增益諸天眾，減損阿須倫#d1.246。
　　昇仙名普聞，善#d1.247智離世邊；
　　於諸法自在，智慧轉法輪。
　　觀察#d1.248平等法，息心無垢穢；
　　以離生死厄#d1.249，智慧轉法輪。
　　滅苦#d1.250離諸惡，出欲得自在；
　　離於恩愛獄，智慧轉法輪。
~55　　正覺人中尊，二足尊調御；
　　一切縛得#d1.251解，智慧轉法輪。
　　教化善導師，能降伏魔怨；
　　彼離於諸惡，智慧轉法輪。
　　無漏力降魔，諸根定不懈；
　　盡漏離魔縛，智慧轉法輪。
　　若學決定法，知諸法無我；
　　此為法中上，智慧轉法輪。
~56　　不以利養故，亦不求名譽；
　　愍彼眾生故，智慧轉法輪。
　　見眾生苦厄，老病死逼迫；
　　為此三惡趣#d1.252，智慧轉法輪。
　　斷貪瞋恚癡#d1.253，拔愛之根源#d1.254；
　　不動而解脫#d1.255，智慧轉法輪。
　　難勝我已#d1.256勝，勝 *已自降伏；
　　 *已勝難勝魔#d1.257，智慧轉法輪。
　　此無上法輪，唯佛乃能轉；
　　諸天魔釋梵，無有能轉者。
　　親近轉法輪，饒益天人眾；
　　此等天人師，得度於彼岸。
　　「是時，王子 *提舍、大臣子騫 *荼見法得果，真實無欺，成就無畏，卽白毗婆
尸佛言：『我等欲於如來法中淨修梵行。』佛言：『善來，比丘！吾法清淨自在，修
~57行以盡苦際。』爾時，二人卽得具戒。具戒未久，如來又以三事示現：一曰神足，二
曰觀他心，三曰教誡#d1.258，卽得無漏、心解脫#d1.259、生死#d1.260無疑智。
　　「爾時，槃頭城內眾多人民，聞二人出家學道，法服持鉢，淨修梵行，皆相謂曰
：『其道必真，乃使此等捨世榮位，捐棄所重。』時，城內八萬四千人往詣鹿野苑中
毗婆尸佛所，頭面禮足，卻坐一面。佛漸為說法，示教利喜：施論、戒論、生天之論
，欲惡不淨，上漏為患，讚歎出離為最微妙清淨第一。爾時，世尊見此大眾心意柔軟
，歡喜信樂，堪受正法，於是卽為說苦聖諦，敷演開解，分布宣釋苦集#d1.261聖諦、苦滅
~58聖諦、苦出要聖#d1.262諦。
　　「時，八萬四千人卽於座上遠塵離垢，得法眼淨，猶如#d1.263素質易為受色，見法得
果，真實無欺，成就無畏，卽白佛言：『我等欲於如來法中淨修梵行。』佛言：『善
來，比丘！吾法清淨自在，修行以盡苦際。』時，八萬四千人卽得具戒。具戒未久，
世尊以三事教化：一曰神足，二曰觀他心，三曰教誡，卽得無漏、心解脫、生死無疑
智現#d1.264前。八萬四千人聞佛於鹿野苑中，轉無上法輪，沙門、婆羅門、諸天、魔、梵
及餘世人所不能轉，卽詣槃頭城毗婆尸佛所，頭面禮足，卻坐一面。」佛時頌曰：
　　「如人#d1.265救頭燃，速疾求滅處；
　　彼人亦如是，速詣於如來。
　　「時，佛為說法亦復如是。爾時，槃頭城有十六#d1.266萬八千大比丘眾，提舍比丘、
騫荼#d1.267比丘於大眾中上昇虛空，身出水火，現諸神變，而為大眾說微妙法。爾時，如
來默自念#d1.268言：今此城內乃有十六萬八千大比丘眾，宜遣遊行，各二人俱在在處處#d1.269
，至於#d1.270六年，還來城內說具足戒。
　　「時，首陀會天#d1.271知如來心，譬如力士屈伸臂頃，從彼天沒，忽然至此，於世尊
~59前，頭面禮足，卻住一面，須臾白佛言：『如是，世尊！此槃頭城內比丘眾多，宜各
分布，處處遊行，至於六年，乃還此城，說具足戒，我當擁護，令無伺求得其便者。
』爾時，如來聞此天語，默然可之。
　　「時，首陀會天見佛默然許可，卽禮佛足，忽然不現#d1.272，還至天上。其去未久，
~60佛告諸比丘：『今此城內，比丘眾多，宜各分布，遊行教化，至六年已，還集說戒。
』時，諸比丘受佛教已，執持衣鉢，禮佛而去。」佛時頌曰：
　　「佛悉#d1.273無亂眾，無欲無戀著；
　　威如金翅鳥，如鶴捨空池。
　　「時，首陀會天於一年後告諸比丘：『汝等遊行已過一年，餘有五年。汝等當知
，訖六年已，還城說戒。』如是至於六年，天復告言：『六年已滿，當還說戒。』時
，諸比丘聞天語已，攝持衣鉢，還槃頭城，至鹿野苑毗婆尸佛所，頭面禮足，卻坐一
面。」佛時頌曰：
　　「如象#d1.274善調，隨意所之#d1.275；
　　大眾如是，隨教而還。
　　「爾時，如來於大眾前上昇虛空，結跏#d1.276趺坐，講說戒經：忍辱為第一，佛說涅
槃最，不以除鬚髮害他為沙門#d1.277。時，首陀會天去佛不遠，以偈頌#d1.278曰：
　　『如來大智，微妙獨尊，
　　止#d1.279觀具足，成最正覺。
~61　　愍羣生故，在世成道，
　　以四真諦#d1.280，為聲聞#d1.281說。
　　苦與苦因，滅苦之諦，
　　賢聖八道，到安隱處。
　　毗婆尸佛，出現於世，
　　在大眾中，如日光曜。』
　　「說此偈已，忽然不現。」
~62　　爾時，世尊告諸比丘：「我自思念；昔一時於羅閱城#d1.282耆闍崛#d1.283山，時生是念：
我所生處，無所不遍，唯除首陀會天，設生彼天，則不還此。我時，比丘！復生是念
：我欲至無造天#d1.284上。時，我如壯士屈伸臂頃，於此間沒，現於彼天。時，彼諸天見
我至彼，頭面作禮，於一面立，而白我言：『我等皆是毗婆尸如來弟子，從彼佛化，
故來生此，具說彼佛因緣本末。又尸棄佛、毗舍婆#d1.285佛、拘 *樓孫佛、拘那含佛、迦
葉佛、釋迦牟尼佛，皆是我師，我從受化，故來生此。』亦說諸佛因緣本末，至生阿
迦尼吒諸天#d1.286，亦復如是。」佛時頌曰：
　　「譬如力士，屈伸臂頃，
　　我以神足，至無造天。
　　第七大仙，降伏二魔，
　　無熱#d1.287、無#d1.288見，叉手敬禮。
　　如晝度樹#d1.289，釋師遠聞，
　　相好具足，到善見天#d1.290。
　　猶如蓮華，水所不著，
~63　　世尊無染，至大善見#d1.291。
　　如日初出，淨無塵翳，
　　明若秋月，詣一究竟。
　　此五居處，眾生行#d1.292淨，
　　心淨故來，詣無煩惱。
~64　　淨心而來，為佛弟子，
　　捨離染取，樂於無取。
　　見法決定，毗婆尸子，
　　淨心善來，詣大仙人。
　　尸棄佛子，無垢無為，
　　以淨心來，詣離有尊。
　　毗 *舍婆子，諸根具足，
　　淨心詣我，如日照空。
　　拘樓孫子，捨離諸欲，
　　淨心詣我，妙光焰盛。
　　拘那含子，無垢無為，
　　淨心詣我，光如月滿。
　　迦葉弟子，諸根具足，
　　淨心詣我，如北天念#d1.293。
~65　　不亂#d1.294大仙，神足第一，
　　以堅固心，為佛弟子。
　　淨心而來，為佛弟子，
　　禮敬如來，具#d1.295啟人尊。
　　所生成道，名、姓、種族，
　　知見深法，成無上道。
　　比丘靜處，離於塵垢，
　　精勤不懈，斷諸有結。
　　此是諸佛，本末因緣，
　　釋迦如來，之所演說。」
　　佛說此大因緣經已，諸比丘聞佛所說，歡喜奉行！
~66　　佛說#d1.296長阿含經卷第一#d1.297 
~67#d2.1
^d2（二）第一分遊行經#d2.2第二初#d2.3
　　如是我聞：
　　一時，佛在羅閱城耆闍崛山中，與大比丘眾千二百五十人俱。
~68　　是時，摩竭#d2.4王阿闍世#d2.5欲伐跋祇#d2.6，王自念言：彼雖勇健，人眾豪強，以我取
彼，未足為難#d2.7。時，阿闍世王命婆羅門大臣禹舍#d2.8，而告之曰：「汝詣耆闍崛山，
至世尊所，持我名字，禮世尊足，問訊世尊：『起居輕利，遊步強耶？』又白世尊：
『跋祇國人自恃勇健，民眾豪強，不順伏我，我欲伐之，不審世尊何所誡敕？』若有
教誡，汝善憶念，勿有遺漏，如所聞說。如來所言，終不虛妄。」
　　大臣禹舍受王教已，卽乘寶車詣耆闍崛山，到所止處，下車步進，至世尊所，問
訊畢，一面坐，白世尊曰：「摩竭王阿闍世稽首佛足，敬問殷勤：『起居輕利，遊步
强耶？』又白世尊：『跋祇國人自恃勇健，民眾豪強，不順伏我，我欲伐之，不審
世尊何所誡敕？』」
　　爾時，阿難在世尊後執扇扇佛。佛告阿難：「汝聞跋祇國人數相集會，講議正事
不？」
　　答曰：「聞之。」
　　佛告阿難：「若能爾者，長幼和順，轉更增盛，其國久安，無能侵損。阿難！汝
聞跋祇國人君臣和順，上下相敬不？」
~69　　答曰：「聞之。」
　　「阿難！若能爾者，長幼和順，轉更增盛，其國久安，無能侵損。阿難！汝聞跋
祇國人奉法曉忌，不違禮度不？」
　　答曰：「聞之。」
　　「阿難！若能爾者，長幼和順，轉更增盛，其國久安，無能侵損。阿難！汝聞跋
祇國人孝事父母，敬順師長不？」
　　答曰：「聞之。」
　　「阿難！若能爾者，長幼和順，轉更增盛#d2.9，其國久安，無能侵損。阿難！汝聞
~70跋祇國人恭於宗廟，致敬鬼神不？」
　　答曰：「聞之。」
　　「阿難！若能爾者，長幼和順，轉更增 *盛，其國久安，無能侵損。阿難！汝聞
跋祇國人閨門真正潔淨無穢，至於戲笑，言不及邪不？」
　　答曰：「聞之。」
　　「阿難！若能爾者，長幼和順，轉更增盛，其國久安，無能侵損。阿難！汝聞跋
祇國人宗事沙門#d2.10，敬持戒者，瞻視護養#d2.11，未嘗懈惓#d2.12不？」
　　答曰：「聞之。」
　　「阿難！若能爾者，長幼和順，轉更增盛，其國久安，無能侵損。」
　　時，大臣禹舍白佛言：「彼國人民，若行一法，猶不可圖，況復具七？國事多故
，今#d2.13請辭還歸。」
　　佛言：「可，宜知是時#d2.14。」時，禹舍卽從座起，遶佛三匝，揖讓而退。
　　其去未久，佛告阿難：「汝敕羅閱祇左右諸比丘盡集講堂。」
　　對曰：「唯然。」卽詣羅閱祇城，集諸比丘，盡會講堂，白世尊曰：「諸比丘已
~71集，唯聖知時。」
　　爾時，世尊卽從座起，詣法講堂，就座而坐，告諸比丘：「我當為汝說七不退
法#d2.15，諦聽！諦聽！善思念之。」
　　時，諸比丘白佛言：「唯然，世尊！願樂欲聞！」
　　佛告諸比丘：「七不退法者：一曰數相集會，講論正義，則長幼和順，法不可壞
。二曰上下和同，敬順無違，則長幼和順，法不可壞。三曰奉法曉忌，不違制度，則
長幼和順，法不可壞。四曰若有比丘力能護眾，多諸知識，宜敬事之，則長幼和順，
法不可壞。五曰念護心意#d2.16，孝#d2.17敬為首，則長幼和順，法不可壞。六曰淨修梵行，
~72不隨欲態#d2.18，則長幼和順，法不可壞。七曰先人後己，不貪名利，則長幼和順，法不
可壞。」
　　佛告比#d2.19丘：「復有七法，令法增長，無有損耗。一者樂於少事，不好多為，則
法增長，無有損耗。二者樂於靜默，不好多言。三者少於睡眠，無有昏昧。四者不為
羣黨，言無益事。五者不以無德而自稱譽。六者不與惡人而為伴黨。七者樂於山林閑
靜獨處。如是比丘，則法增長，無有損耗。」
　　佛告比丘：「復有七法，令法增長，無有損耗。何謂為七？一者有信，信於如來
、至真、正#d2.20覺……十號具足。二者知慚，恥於己闕。三者知愧，羞為惡行。四者多
聞，其所受持，上中下善，義味深奧，清淨無穢，梵行具足。五者精勤苦行，滅惡修
善，勤習不捨。六者昔所學習，憶念不忘。七者修習智慧，知生滅法，趣賢聖要，盡
諸苦本。如是七法，則法增長，無有損耗。」
　　佛告比丘：「復有#d2.21七法，令法增長，無有損耗。何謂為七？一者敬佛，二者敬
法，三者敬僧，四者敬戒，五者敬定，六者敬順父母，七者敬不放逸。如是七法，則
法增長，無有損耗。」
~73　　佛告比丘：「復有七法，則法增長，無有損耗。何謂為七法#d2.22？一者觀身不淨，
二者觀食不淨，三者不樂世間，四者常念死想，五者起無常想，六者無常苦想，七者
苦無我想。如是七法，則法增長，無有損耗。」
　　佛告比丘：「復有七法，則法增長，無#d2.23有損耗。何謂為七#d2.24？一者修念覺意#d2.25
，閑靜無欲，出要無為#d2.26。二者修法覺意。三者修精進覺意。四者修喜覺意。五者修
猗覺意#d2.27。六者修定覺意。七者修護覺意。如是七法#d2.28，則法增長，無有損耗。」
~74　　佛告比丘：「有六不退法，令法增長，無有損耗。何謂為六？一者身常行慈，不
害眾生。二者口宣仁慈，不演惡言。三者意念慈心，不懷壞#d2.29損。四者得淨利養，與
眾共之，平等無二。五者持賢聖戒，無有闕漏，亦無垢穢，必定不動。六者見賢聖道
，以盡苦際。如是六法，則法增長，無有損耗。」
　　佛告比丘：「復有六不退法，令法增長，無有損耗。一者念佛，二者念法，三者
念僧，四者念戒，五者念施，六者念天。修此六念，則法增長，無有損耗。」
　　爾時，世尊於羅閱祇隨宜住已，告阿難言：「汝等皆嚴，吾欲詣竹園#d2.30。」
　　對曰：「唯然。」卽嚴衣鉢，與諸大眾侍從世尊，路由摩竭，次到竹園，往堂上
坐，與諸比丘說戒、定、慧#d2.31。修戒獲定，得大果報；修定獲智，得大果報；修智心
淨，得等解脫，盡於三漏#d2.32──欲漏、有漏、無明漏。已得解脫，生解脫智：生死已
盡，梵行已立，所作已辦，不受後有#d2.33。
　　爾時，世尊於竹園隨宜住已，告阿難曰：「汝等皆嚴，當詣巴陵弗城#d2.34。」
　　對曰：「唯然。」卽嚴衣鉢，與諸大眾侍從世尊，路由摩竭，次到巴 *陵弗城，
巴陵#d2.35樹下坐。
~75　　時，諸#d2.36清信士#d2.37聞佛與諸大眾遠來至此巴 *陵樹下，卽共出城，遙見世尊在巴
 *陵樹下，容貌端正，諸根寂定#d2.38，善調第一。譬猶大龍，以#d2.39水清澄，無有塵垢；
 三十二相、八十種好#d2.40，莊嚴其身。見已歡喜，漸到佛所，頭面禮足#d2.41，卻坐一面。
~76　　爾時，世尊漸為說法，示教利喜，諸清信士聞佛說法，卽白佛言：「我欲歸依佛
、法、聖眾，唯願世尊哀愍，聽許為優婆塞！自今已後，不殺、不盜、不淫、不欺、
不飲酒，奉戒不忘#d2.42。明欲設供，唯願世尊與諸大眾垂愍屈顧！」
　　爾時，世尊默然許可。諸清信士見佛默然，卽從座起，遶佛三匝，作禮而歸。尋
為如來起大堂舍，平治處所，掃灑燒香，嚴敷寶座。供設既辦，往白世尊：「所設已
具，唯聖知時。」
　　於是，世尊卽從座起，著衣持鉢，與大眾俱詣彼講堂，澡手洗足，處中而坐。時
，諸比丘在左面坐，諸清信士在右面坐。
　　爾時，世尊告諸清信士曰：「凡人犯戒，有五衰耗。何謂為五？一者求財，所願
不遂。二者設有所得，日當衰耗。三者在所至處，眾所不敬。四者醜名惡聲，流聞天
下。五者身壞命終，當入地獄。」
　　又告諸清信士：「凡人持戒，有五功德。何謂為五？一者諸有所求，輒得如願。
二者所有財產，增益無損。三者所往之處，眾人敬愛。四者好名善譽，周聞天下。五
者身壞命終，必生天上。」
~77　　時，夜已半，告諸清#d2.43信士，宜各還歸。諸清信士卽承佛教，遶佛三匝，禮足而
歸。
　　爾時，世尊於後夜明相出時，至閑靜處，天眼清徹，見諸大天神各封宅地，中神
、下神亦封宅地#d2.44。是時，世尊卽還講堂，就座而坐，世尊知而#d2.45故問阿難：「誰造
此巴陵弗城？」
　　阿難白佛：「此是禹舍大臣所造，以防禦跋祇#d2.46。」
　　佛告阿難：「造此城者，正得天意，吾於後夜明相出時，至閑靜處，以天眼見諸
大天神#d2.47各封宅地，中、下諸神亦封宅地。阿難！當知諸大 *天神所封宅地，有人居
者#d2.48，安樂熾盛。中神所封，中人所居；下神所封，下人所居。功德多少，各隨所止
~78。阿難！此處賢人所居，商賈所集，國法真實#d2.49，無有欺罔，此城最勝，諸方所推，
不可破壞。此城久後若欲壞時，必以三事：一者大水，二者大火，三者中人與外人謀，
乃壞此城。」
　　時，巴陵弗諸清信士通夜供辦，時到白佛：「食具已辦，唯聖知時。」
　　時，清信士卽便施設，手自斟酌，食訖行水#d2.50，別取小牀#d2.51敷在佛前坐。
　　爾時，世尊卽示之曰：「今汝此處賢智所居，多持戒者，淨修梵行，善神歡喜。
卽為咒願：可敬知敬，可事知事，博施兼愛，有慈愍心，諸天所稱，常與善俱，不與
惡會。」
　　爾時，世尊為說法已，卽從座起，大眾圍遶，侍送而還。大臣禹舍從佛後行，時
作是念：今沙門瞿曇出此城門，卽名此門為瞿曇門#d2.52。又觀如來所渡河處，卽名此處
為瞿曇河#d2.53。爾時，世尊出巴陵弗城，至於水邊，時水岸上人民眾多，中有乘船渡者
，或有乘筏，或有乘桴而渡河者。爾時，世尊與諸大眾，譬如力士屈伸臂頃，忽至彼
岸。世尊觀此義已，卽說頌曰：
　　「佛為海船師，法橋渡河津；
~79　　大乘道#d2.54之輿，一切渡天人。
　　亦為自解結，渡岸得昇仙#d2.55；
　　都使諸弟子，縛解得涅槃。」
　　爾時，世尊從跋祇遊行至拘利村#d2.56，在一林下告諸比丘：「有四深法：一曰聖戒
，二曰聖定，三曰聖慧，四曰聖解脫。此法微妙，難可解知。我及汝等，不曉了故，
久在生死，流轉無窮。」爾時，世尊觀此義已，卽說頌曰：
　　「戒、定、慧、解上，唯佛能分別；
~80　　離苦而化彼，令斷生死習。」
　　爾時，世尊於拘利村隨宜住已，告阿難俱詣那陀村#d2.57。阿難受教，卽著衣持鉢，
與大眾俱侍從世尊，路由跋祇，到那陀村，止揵椎處#d2.58。
　　爾時，阿難在閑靜處，默自思惟：此那陀村十二居士：一名伽伽羅，二名伽#d2.59陵
伽，三名毗伽陀，四名伽利#d2.60輸，五名遮樓，六名婆耶樓，七名婆頭樓，八名藪婆頭
樓，九名陀梨舍㝹，十名藪達利舍㝹，十一名耶輸，十二名耶輸多樓。此諸人等，今
者命終，為生何處？復有五十人命終，又復有五百人命終，斯生何處？作是念已，從
靜處起至世尊所，頭面禮足，在一面坐，白佛言：「世尊！我向靜處#d2.61，默自思惟#d2.62
：此那陀村十二居士伽伽羅等命終，復有五十人命終，又有五百人命終，斯#d2.63生何處
？唯願解說！」
　　佛告阿難：「伽伽羅等十二人，斷五下分結#d2.64，命終生天，於彼卽般涅槃#d2.65，不
復還此。五十人命終者，斷除三結#d2.66，淫、怒、癡薄，得斯陀含#d2.67，還來此世，盡於
苦本。五百人命終者，斷除三結，得須陀洹#d2.68，不墮惡趣，必定成道，往來七生，盡
於苦際。阿難！夫生有死，自世之常，此何足怪#d2.69！若一一#d2.70人死，來問我者，非擾
~81亂耶？」
　　阿難答曰：「信爾，世尊！實是擾亂。」
~82　　佛告阿難：「今當為汝說於法鏡#d2.71，使聖弟子知所生處。三惡道盡，得須陀洹，
不過七生，必盡苦際，亦能為他說如是事。阿難！法鏡者，謂聖弟子得不壞信#d2.72，歡
喜信佛：如來、無所著、等正覺……十號具足。歡喜信法：真正微妙，自恣所說，無
有時節，示涅槃道，智者所行。歡喜信僧：善共和同，所行質直，無有諛#d2.73諂，道果
成就，上下和順，法身具足#d2.74。向須陀洹、得須陀洹，向斯陀含、得斯陀含，向阿那
含、得阿那含，向阿羅漢、得阿羅漢，四雙八輩#d2.75，是謂如來賢聖之眾，甚可恭敬，
世之福田#d2.76。信賢聖戒：清淨無穢，無有缺漏，明哲所行，獲三昧定#d2.77。阿難！是為
法鏡，使聖弟子佑所生處，三惡道盡，得須陀洹，不過七生，必盡苦際，亦能為他說
如是事#d2.78。」
　　爾時，世尊隨宜住已，告阿難俱詣毗舍離#d2.79國。卽受教行，著衣持鉢，與大眾俱
侍從世尊，路由跋祇，到毗舍離，坐一樹下。有一淫女，名菴婆婆梨#d2.80，聞佛將諸弟
子來至毗舍離，坐一樹下，卽#d2.81嚴駕寶車，欲往詣佛所禮拜供養。未至之間，遙見世
尊顏貌端正，諸根特異，相好備足，如星月中。見已歡喜，下車步進，漸至佛所，頭
面禮足，卻坐一面。
~83~84　　爾時，世尊漸為說法，示教利喜。聞佛所說#d2.82，發歡喜心，卽白佛言：「從今日
始，歸依三尊#d2.83，唯願聽許於正法中為優婆夷！盡此形壽#d2.84，不殺、不盜、不邪淫、
不妄語、不飲酒。」又白佛言：「唯願世尊及諸弟子明受我請，卽於今暮止宿我園。
」爾時，世尊默然受之。女見佛默然許可，卽從座起，頭面禮足，遶佛而歸。
　　其去未久，佛告阿難：「當與汝等詣彼園觀。」
　　對曰：「唯然。」佛卽從座起，攝持衣鉢，與眾弟子千二百五十人俱詣彼園。
　　時，毗舍離#d2.85諸隸車輩，聞佛在菴婆婆梨園中止住，卽便嚴駕五色寶車，或乘青
車青馬，衣、蓋、幢幡#d2.86、官屬皆青，五色#d2.87車馬，皆亦如是。時，五百隸車服#d2.88色
盡同，欲往詣佛，菴#d2.89婆婆梨辭佛還家，中路逢諸隸車。時，車行𩣺#d2.90疾，與彼寶車
共相鉤撥#d2.91，損折幢蓋而不避道，隸車責曰：「汝恃何勢，行不避道，衝撥我車，損
折幢#d2.92蓋？」
　　報曰：「諸貴！我已請佛明日設食，歸家供辦，是以行速，無容相避。」
　　諸隸車𣈳語女曰：「且置汝請，當先與我，我當與汝百千兩金。」
　　女尋答曰：「先請已定，不得相與。」
~85　　時，諸隸車又語女曰：「我更與汝十六倍百千兩金，必使我先。」
　　女猶不肯：「我請已定，不可爾也。」
　　時，諸隸車又語女曰：「我今與汝#d2.93中分國財，可先與我。」
　　女又報曰：「設使舉國財寶，我猶不取；所以然者，佛住我園，先受我請。此事
已了，終不相與。」
　　諸隸車等各振手歎婣：「今由斯女闕我初福。」卽便前進徑詣彼園。
~86　　爾時，世尊遙見五百隸車，車馬數萬，填#d2.94道而來，告諸比丘：「汝等欲知忉利
諸天遊戲園觀，威儀容飾，與此無異。汝等比丘！當自攝心，具諸威儀。云何比丘自
攝其心？於是比丘內身身觀，精勤不懈，憶念不忘，捨世貪憂；外身身觀，精勤不懈
，憶念不忘，捨世貪憂；內外身觀，精勤不懈，捨世貪憂。受、意、法觀，亦復如是
。云何比丘具諸威儀？於是比丘可行知行，可止知止；左右顧視，屈伸俯仰，攝持衣
鉢，食飲湯藥，不失儀#d2.95則；善設方便，除去蔭蓋#d2.96，行住坐臥，覺寐#d2.97語默，攝心
不亂，是謂比丘具諸威儀。」
　　爾時，五百隸車往至菴婆婆#d2.98梨園，欲到佛所，下車步進，頭面禮足，卻坐一面
。如來在座，光相獨顯，蔽諸大眾，譬如秋月，又如天地清明，淨無塵翳，日在虛空
，光明獨照。爾時，五百隸車圍遶侍坐#d2.99，佛於眾中，光相獨明。是時，座#d2.100中有一
梵志名曰幷𩞚#d2.101，卽從座起，偏袒#d2.102右臂，右膝著地，叉手#d2.103向佛，以偈讚曰：
　　「摩竭鴦伽#d2.104王，為快得善利，
　　身被寶珠鎧，世尊出其土。
　　威德動三千，名顯如雪山，
~87　　如蓮花開敷，香氣甚微妙。
　　今覩佛光明，如日之初出，
　　如月遊虛空，無有諸雲翳。
　　世尊亦如是，光照於世間，
　　觀如來智慧，猶闇覩庭燎#d2.105，
　　施眾以明眼，決了諸疑惑。」
~88　　時，五百隸車聞此偈已，復告幷𩞚：「汝可重說。」
　　爾時，幷𩞚卽於佛前再三重說。時，五百隸車聞重#d2.106說偈已，各脫寶衣，以施
幷*𩞚，幷*𩞚卽以寶衣奉上如來，佛愍彼故，卽為納受。
　　爾時，世尊告毗舍離諸隸車曰：「世有五寶甚為難得，何等為五？一者如來、至
真出現於世，甚為難得。二者如來正法能演說者，此人難得。三者如來演法能信解者
，此人難得。四者如來演法能成就者，此人難得。五者臨#d2.107危救厄知反復者，此人難
得。是謂五寶為難得也。」
　　時，五百隸車聞佛示教利喜已#d2.108，卽白佛言：「唯願世尊及諸弟子明受我請！」
　　佛告隸車：「卿已請我，我今便為得供養已，菴婆婆梨女先已請訖。」
　　時，五百隸車聞菴婆婆梨女已先請佛，各振手而言：「吾欲供養如來，而今此女
已奪我先。」卽從座起，頭面禮佛，遶佛三匝，各自還歸。
　　時，菴婆婆梨女卽於其夜種種供辦，明日時到，世尊卽與千二百五十比丘整衣持
鉢，前後圍遶，詣彼請所，就座而坐。時，菴婆婆梨女卽#d2.109設上饌#d2.110，供佛及僧。食
訖去鉢，;幷除机#d2.111案。時，女手執金瓶，行澡水畢，前白佛言：「此毗舍#d2.112離城所有
~89園觀，我園最勝，今以此園貢上如來，哀愍我故，願垂納受！」
　　佛告女曰：「汝可以此園施佛為首及招提僧#d2.113，所以然者，如來所有園林、房舍
、衣鉢六物，正使諸魔、釋#d2.114、梵#d2.115、大神力天，無有能堪受此供者。」時，女受教
，卽以此園施佛為首及招提僧。佛愍彼故，卽為受之。而說偈言#d2.116：
　　「起塔立精舍#d2.117，園果施清涼；
~90　　橋船以渡人，曠野施水草。
　　及以堂閣#d2.118施，其福日夜增；
　　戒具清淨者，彼必到善方。」
　　時，菴婆婆梨女取一小牀#d2.119於佛前坐，佛漸為說法，示教利喜：施論、戒論、生
夫之論，欲為大患，穢汙#d2.120不淨，上漏為礙，出要#d2.121為上。爾時，世尊知彼女意柔軟
和悅， *蔭蓋微薄，易可開化，如諸佛法，卽為彼女說苦聖諦，苦集、苦滅、苦出要
諦#d2.122。
　　時，菴婆婆梨女信心清淨，譬如淨潔白氈易為受色，卽於座上#d2.123遠塵離垢，諸法
法眼#d2.124生，見法得法，決定正住，不墮惡道，成就無畏，而白佛言：「我今歸依佛，
歸依法，歸依僧。」如是再三。「唯願如來聽我於#d2.125正法中為優婆夷！自今已後，盡
壽不殺、不盜、不邪#d2.126淫、不欺、不飲酒。」時，彼女從佛受五戒已，捨本所習，穢
垢消#d2.127除，卽從座起，禮佛而去。
　　爾時，世尊於毗舍離，隨宜住已，告阿難言：「汝等皆嚴，吾欲詣竹林叢。」
　　對曰：「唯然。」卽嚴衣鉢，與大#d2.128眾侍從世尊，路由跋祇，至彼竹林。
~91　　時，有婆羅門名毗沙陀耶，聞佛與諸大眾詣此竹林，默自思念：此沙門瞿曇，名
德流布，聞於四方，十號具足，於諸天、釋、梵#d2.129、魔、若魔、天、沙門、婆羅門中
，自身作證，為他說法，上中下言，皆悉真正，義味深奧，梵行具足。如此真人#d2.130，
宜往瞻覩。
　　時，婆羅門出於竹叢，往詣世尊，問訊訖，一面坐，世尊漸為說法，示教利喜。
~92婆羅門聞已歡喜，卽請世尊及諸大眾明日舍食。時，佛默然受請。婆羅門知已許可，
卽從座起，遶佛而歸。卽於其夜，供設飲#d2.131食。明日時到，唯聖知時#d2.132。
　　爾時，世尊著衣持鉢，大眾圍遶往詣彼舍，就座而坐。時，婆羅門設種種甘饌，
供佛及僧。食訖去鉢，行澡水#d2.133畢，取一小牀於佛前坐。爾時，世尊為婆羅門而作頌
曰：
　　「若以飲食，衣服臥具，
　　施持戒人，則獲大果。
　　此為真伴，終始相隨，
　　所至到處，如影隨形。
　　是故種善，為後世糧，
　　福為根基，眾生以安。
　　福為天護，行#d2.134不危險#d2.135，
　　生不遭難，死則上天。」
　　爾時，世尊為婆羅門說微妙法，示教利喜已，從座而去。於時彼土穀貴飢饉，乞
~93求難得，佛告阿難：「敕此國內現諸比丘盡集講堂。」
　　對曰：「唯然。」卽承教旨，宣令遠近普集講堂。
　　是時，國內大眾皆集，阿難白佛言：「大眾已集，唯聖知時。」
　　爾時，世尊卽從座起，詣於講堂，就座而坐，告諸比丘：「此土飢饉，乞求難得
，汝等宜#d2.136各分部，隨所知識，詣毗舍離及越祇國#d2.137，於彼安居#d2.138，可以無乏。吾獨
與阿難於此安居，所以然者，恐有短乏。」是時，諸比丘受教卽行，佛與阿難獨留。
　　於後夏安居中#d2.139，佛身疾生，舉體#d2.140皆痛，佛自念言：我今疾生，舉身痛甚，而
~94諸弟子悉皆#d2.141不在，若取涅槃，則非我宜，今當精勤自力以留壽命。
　　爾時，世尊於靜室出，坐清涼處，阿難見已，速疾往詣，而白佛言：「今觀尊顏
，疾如有#d2.142損。」
　　阿難又言：「世尊有疾，我心惶懼，憂結荒迷，不識方面，氣息未絕，猶少#d2.143醒
悟。默思：如來未卽滅度#d2.144，世眼#d2.145未滅，大法未損，何故今者不有教令於眾弟子
乎？」
　　佛告阿難：「眾僧於我有所須耶？若有自言：『我持眾僧，我攝眾僧。』斯人於
眾應有教令#d2.146。如來不言：『我持於眾，我攝於眾。』豈當於眾有教令乎？阿難！我
所說法，內外已訖，終不自稱所見通達。吾已老矣，年且#d2.147八十，譬如故車，方便修
治得有所至。吾身亦然，以方便力得少留#d2.148壽，自力精進，忍此苦痛，不念一切想，
入無想定#d2.149，時我身安隱，無有惱患。是故，阿難！當自#d2.150熾燃，熾燃於法，勿他熾
燃；當自歸依，歸依於法，勿他歸依#d2.151。云何自熾燃，熾燃於法，勿他熾燃；當自歸
依，歸依於法，勿他歸依？阿難！比丘觀內身精勤無懈#d2.152，憶念不忘，除世貪憂；觀
外身、觀內#d2.153外身，精勤不 *懈，憶念不忘，除世貪憂。受、意、法觀，亦復如是。
~95是謂，阿難！自熾燃，熾燃於法，勿他熾燃；當#d2.154自歸依，歸依於法，勿他歸依。」
~96　　佛告阿難：「吾滅度後，能有修行此#d2.155法者，則為真我#d2.156弟子第一學者#d2.157。」
　　佛告阿難：「俱至遮婆羅塔#d2.158。」
　　對曰：「唯然。」
　　如來卽起，著衣持鉢，詣一樹下，告阿難：「敷座#d2.159，吾患背痛，欲於此止。」
　　對曰：「唯然。」尋卽敷座。
　　如來坐已，阿難敷一小座於佛前坐，佛告阿難：「諸有修四神足#d2.160，多修習行，
常念不忘，在意所欲，可得不死一劫有餘。阿難！佛四神足已多修#d2.161行，專念不忘，
在意所欲，如來可止一劫有餘，為世除冥，多所饒益，天人獲安。」
　　爾時，阿難默然不對。如是再三，又亦默然。是時阿難為魔所蔽，懞懞#d2.162不悟，
佛三現相而不知請。
　　佛告阿難：「宜知是時。」阿難承佛意旨，卽從座起，禮佛#d2.163而去。去佛不遠，
在一樹下靜意思惟。
　　其間未久，時魔波旬#d2.164來白佛：「佛#d2.165意無欲，可般涅槃，今正是時，宜速滅度
。」
~97　　佛告波旬：「且止！且止！我自知時。如來今者未取涅槃，須我諸比丘集，又#d2.166
能自調，勇捍#d2.167無怯，到安隱處，逮得己利，為人導師，演布經教，顯於句義。若有
~98異論，能以正法而降伏之。又以神變#d2.168，自身作證。如是弟子皆悉未集，又諸比丘、
比丘尼#d2.169、優婆塞、優婆夷，普皆如是，亦復未集。今者要當廣於梵行，演布覺意，
使諸天人普見神變。」
　　時，魔波旬復白佛言：「佛昔於鬱鞞羅#d2.170尼連禪#d2.171水邊，阿遊波尼俱律#d2.172樹下初
成正覺，我時至世尊所，勸請如來可般涅槃：『今正是時，宜速滅度！』爾時，如來
卽報我言：『止！止！波旬！我自知時，如來今者未取#d2.173涅槃，須我諸弟子集，乃至
天人見神變化乃取滅度。』佛今弟子已集，乃至天人見神變化，今正是時，何不滅度
？」
　　佛言：「止！止！波旬！佛自知時不久住也，是後三月，於本生處#d2.174拘尸那竭#d2.175
娑羅園雙樹間，當取滅度。」時，魔卽念：佛不虛言，今必滅度。歡喜踊躍，忽然不
現。
　　魔去未久，佛卽於遮婆#d2.176羅塔，定意三昧，捨命住壽#d2.177。當此之時，地大震動，
舉國人民莫不驚怖，衣毛為豎，佛放大光，徹照無窮，幽冥之處，莫不蒙明，各得相
見。爾時，世尊以偈頌曰：
~99　　「有無二行中，吾今捨有為；
　　內專三昧定，如鳥出於卵#d2.178。」
~100　　爾時，賢者阿難心驚毛豎，疾行詣佛，頭面禮足，卻住一面，白佛言：「怪哉！
世尊！地動乃爾，是何因緣？」
　　佛告阿難：「凡世地動，有八因緣。何等八？夫地在水上，水止於風，風止於空
，空中大風有時自起，則大水擾，大水擾則普地動，是為一也。復次，阿難！有時得
道比丘、比丘尼及大神尊天#d2.179，觀水性多，觀地性少，欲自試#d2.180力，則普地動，是為
二也。復次，阿難！若始菩薩從兜率天降神母胎，專念不亂，地為大動，是為三也。
復次，阿難！菩薩始#d2.181出母胎，從右脇生，專念不亂，則普地動，是為四也。復次，
阿難！菩薩初成無上正覺，當於此時，地大震動，是為五也。復次，阿難！佛初成道
，轉無上法輪，魔、若魔、天、沙門、婆羅門、諸天、世人所不能轉，則普地動，是
為六也。復次，阿難！佛教將畢，專念不亂，欲捨性命，則普地動，是為七也。復次
，阿難！如來於無餘涅槃#d2.182界般#d2.183涅槃時，地大震#d2.184動，是為八也。以是八因緣，令
地大動。」爾時，世尊卽說偈言：
　　「無上二足尊，照世大沙門；
　　阿難請天師，地動何因緣？
~101　　如來演慈音#d2.185，聲如迦毗陵#d2.186；
　　我說汝等聽，地動之所由。
　　地因水而止，水因風而住；
　　若虛空風起，則地為大動。
　　比丘比丘尼，欲試神足力；
　　山海百草木，大地皆震動。
~102　　釋梵諸尊天，意欲動於地；
　　山海諸鬼神，大地為震動。
　　菩薩二足尊，百福相已具；
　　始入母胎時，地則為大動。
　　十月處母胎，如龍臥茵蓐#d2.187；
　　初從右脇生，時地則大#d2.188動。
　　佛為童子時，消#d2.189滅使緣縛#d2.190；
　　成道勝無量，地則為大動。
　　昇仙轉法輪#d2.191，於鹿野苑#d2.192中；
　　道力降伏魔，則地大為#d2.193動。
　　天魔頻來請，勸佛般泥洹；
　　佛為捨性命，地則為大動。
　　人尊大導師，神仙盡後有；
　　難動而取滅，時地則大動。
~103　　淨眼#d2.194說諸緣，地動八種事#d2.195；
　　有此亦有餘，時地皆震動。」
　　佛說#d2.196長阿含經卷第二#d2.197 
~104~105#d3.1
　　遊#d3.2行經第二中#d3.3
　　佛告阿難：「世有八眾，何謂八？一曰剎利眾，二曰婆羅門眾，三曰居士眾，四
曰沙門眾，五曰四天王眾，六曰忉利天眾，七曰魔眾，八曰梵天#d3.4眾。我自憶念：昔
者，往來與剎利眾坐起言語，不可稱數，以精進定力，在所能現。彼有好色，我色勝
彼。彼有妙聲，我聲勝彼。彼辭我退，我不辭彼。彼所能說，我亦能說。彼所不能，
我亦能說。阿難！我廣為說法，示教利喜已，卽於彼沒，彼不知我是天、是人。如是
至梵天眾，往返#d3.5無數，廣為說法，而莫知我誰。」
~106　　阿難白佛言：「甚奇！世尊！未曾有也，乃能成就如是。」
　　佛言：「如是微妙希有之法，阿難！甚奇！甚特！未曾有也。唯有如來能成此法
。」
　　又告阿難：「如來能知受起、住、滅，想起、住、滅，觀起、住、滅#d3.6。此乃如
來甚奇甚特未曾有法！汝當受持。」
　　爾時，世尊告阿難：「俱詣香塔#d3.7，在一樹下，敷座而坐。」
　　佛告阿難：「香塔左右現#d3.8諸比丘，普敕令集講堂。」
　　阿難受教，宣令普集。阿難白佛：「大眾已集，唯聖知時。」
　　爾時，世尊卽詣講堂，就座而坐，告諸比丘：「汝等當知我以此法自身作證，成
最正覺：謂四念處、四意斷、四神足、四禪、五根、五力、七覺意、賢聖八道#d3.9。汝
等宜當於此法中和同敬順，勿生諍訟，同一師受，同一水乳，於我法中宜勤受學，共
相熾然，共相娛樂。比丘當知我於此法自身作證，布現於彼：謂貫經、祇#d3.10夜經、受
記經、偈經、法句經、相應經、本緣經、天本經、廣經、未曾有經、證喻經、大教
~107~108經#d3.11。汝等當善受持，稱量分別，隨事修行。所以者何？如來不久，是後三月當般泥
洹。」
　　諸比丘聞此語已，皆悉愕然，殞絕迷荒，自投於地，舉聲大呼曰：「一何駛#d3.12哉
！佛取滅度。一何痛哉！世間眼滅。我等於此，已為長衰。」或有比丘悲泣躃踊，宛
轉嘷#d3.13咷，不能自勝，猶如斬蛇，宛轉迴遑，莫知所奉#d3.14。
　　佛告諸比丘曰：「汝等且止，勿懷憂悲。天地人物，無生不終。欲使有為不變易
者，無有是處。我亦先說恩愛無常，合會有離，身非己有，命不久存。」爾時，世尊
以偈頌曰：
　　「我今自在，到安隱處；
　　和合大眾，為說此義。
　　吾年老矣，餘命無幾；
　　所作已辦，今當捨壽。
　　念無放逸，比丘戒具；
　　自攝定意，守護其心。
~109　　若於我法，無放逸者；
　　能滅苦本，盡生老死。」
　　又告比丘：「吾今所以誡汝者何？天魔波旬向來請我：『佛意無欲，可般泥洹，
今正是時，宜速滅度。』我言：『止！止！波旬！佛自知時，須我諸比丘集，乃至諸
~110天普見神變。』波旬復言：『佛昔於鬱鞞羅尼連禪河#d3.15水邊，阿遊波尼俱律樹下初成
佛道，我時白佛：佛意無欲，可般泥洹#d3.16，今正是時，宜速滅度。爾時，如來卽報我
言：止！止！波旬！我自知時。如來今者未取滅度，須我諸弟子集，乃至天人見#d3.17神
變化，乃取滅度。今者如來弟子已集，乃至天人見神變化，今正是時，宜可滅度。』
我言：『止！止！波旬！佛自知時，不久住也，是後三月當般涅槃。』時，魔卽念：
佛不虛言，今必滅度。歡喜踊躍，忽然不現。魔去未久#d3.18，卽於遮波羅塔，定意三昧
，捨命住壽。當此之時，地大震動，天人驚怖，衣毛為豎，佛放大光，徹照無窮，幽
冥之處，莫不蒙明，各得相見。我時頌曰：
　　『有無二行中，吾今捨有為；
　　內專三昧定，如鳥出於卵。』」
　　爾時，賢者阿難卽從座起，偏袒右肩，右膝著地，長跪叉手白佛言：「唯願世尊
留住一劫#d3.19，勿取滅度，慈愍眾生，饒益#d3.20天人！」
　　爾時，世尊默然不對。如是三請，佛告阿難：「汝信如來正覺道不？」
　　對曰：「唯然，實信。」
~111　　佛言：「汝若信者，何故三來觸嬈#d3.21我為？汝親從佛聞，親從佛受：諸有能修四
神足，多修習行，常念不忘，在意所欲，可得不死一劫有餘#d3.22。佛四神足已多習行，
專念不忘，在意所欲，可止不死一劫有餘，為世除冥，多所饒益，天人獲安。爾#d3.23時
，何不重請#d3.24，使不滅度？再聞尚可，乃至三聞，猶不勸請留住一劫，一劫有餘，為
世除冥，多所饒益，天人獲安。今汝方言，豈不愚#d3.25耶？吾三現相，汝三默然。汝於
~112爾時，何不報我：如來可止一劫，一劫有餘，為世除冥，多所饒益？且止#d3.26！阿難！
吾已捨性命，已棄已吐，欲使如來自違言者，無有是處。譬如豪貴長者，吐食於地，
寧當復有#d3.27肯還取食不？」
　　對曰：「不也。」
　　「如來亦然，已捨已吐，豈當復自還食言乎？」
　　佛告阿難俱詣菴婆羅#d3.28村，卽嚴衣鉢，與諸大眾侍從世尊，路由跋祇到菴婆羅村
，在一山林。爾時，世尊為諸大眾說戒、定、慧。修戒獲定，得大果報；修定獲智，
得大果報；修智心淨，得等解脫，盡於三漏──欲漏、有漏、無明漏。已得解脫，生
解脫智：生死已盡，梵行已立，所作已辦，不受後有。
　　爾時，世尊於菴婆羅村，隨宜住已，佛告阿難：「汝等皆嚴，當詣瞻婆#d3.29村、揵
荼村#d3.30、婆梨婆村#d3.31及詣負彌#d3.32城。」
　　對曰：「唯然。」卽嚴衣鉢，與諸大眾侍從世尊，路由跋祇漸至他城，於負彌城
北，止尸舍婆#d3.33林。
　　佛告諸比丘：「當與汝等說四大教法#d3.34，諦聽！諦聽！善思念之。」
~113　　諸比丘言：「唯然，世尊！願樂欲聞！」
　　「何謂為四？若有比丘作如是言：『諸賢！我於彼村、彼城、彼國，躬從佛聞，
躬受#d3.35是教。』從其聞者，不應不信，亦不應毀。當於諸經推其虛實，依律、依法究
~114其本末。若其所言非經、非律、非法，當語彼言：『佛不說此，汝謬受耶？所以然者
，我依諸經、依律、依法，汝先所言，與法相違。賢士！汝莫受持，莫為人說，當捐
捨之。』若其所言依經、依律、依法者，當語彼言：『汝所言是真佛所說，所以然者
，我依諸經、依律、依法，汝先所言，與法相應。賢士！汝當受持，廣為人說，慎勿
捐捨。』此為第一大教法也。
　　「復次，比丘作如是言：『我於彼村、彼城、彼國，和合眾僧、多聞耆舊，親從
其聞，親受是法、是律、是教。』從其聞者，不應不信，亦不應毀。當於諸經推其虛
實，依法、依律究其本末。若其所言非經、非律、非法者，當語彼言：『佛不說此，
汝於彼眾謬聽受耶？所以然者，我依諸經、依律、依法，汝先所言，與法相違。賢士
！汝莫持此，莫為人說，當捐捨之。』若其所言依經、依律、依法者，當語彼言：『
汝所言是真佛所說，所以者何？我依諸經、依律、依法，汝先所言，與法相應。賢士
！汝當受持，廣為人說，慎勿捐捨。』此為第二大教法也。
　　「復次，比丘作如是言：『我於彼村、彼城、彼國，眾多比丘持法、持律
、持律儀者#d3.36，親從其聞，親受是法、是律、是教。』從其聞者，不應不信，亦不應毀。當
~115於諸經推其虛實，依法、依律究其本末。若其所言非經、非律、非法者，當語彼言：
『佛不說此，汝於眾多比丘謬聽受耶？所以然者，我依諸經、依律、依法，汝先所言，
與法相違。賢士！汝莫受持，莫為人說，當捐捨之。』若其所言依經、依律、依法
者，當語彼言：『汝所言是真佛所說，所以然者，我依諸經、依律、依法，汝先所言
，與法相應。賢士！汝當受持，廣為人說，慎勿捐捨。』是為第三大教法也。
　　「復次，比丘作如是言：『我於彼村、彼城、彼國，一比丘持法、持律、持律儀
者，親從其聞，親受是法、是律、是教。』從其聞者，不應不信，亦不應毀。當於諸
經推其虛實，依法、依律究其本末。若#d3.37所言非經、非律、非法者，當語彼言：『佛
不說此，汝於一比丘所謬聽受耶？所以然者，我依諸經、依法、依律，汝先所言，與
法相違。賢士！汝莫受持，莫為人說，當捐捨之。』若其所言依經、依律、依法者，
當語彼言：『汝所言是真佛所說，所以然者，我依諸經、依律、依法，汝先所言，與
~116法相應。賢士！當勤受持，廣為人說，慎勿捐捨。』是為第四大教法也。」
　　爾時，世尊於負彌城隨宜住已，告賢者阿難俱詣波婆#d3.38城，對曰：「唯然。」卽
嚴衣鉢，與諸大眾侍從世尊，路由末羅#d3.39至波婆城闍頭園#d3.40中。時，有工師子#d3.41，名
曰周那#d3.42，聞佛從彼末羅來至此城，卽自嚴服，至世尊所，頭面禮足，在一面坐。時
，佛漸為周那說法正化，示教利喜。周那聞佛說法，信心歡喜，卽請世尊明日舍食。
時，佛默然受請。周那知佛許可，卽從座起，禮佛而歸，尋於其夜供設飯食。明日時
到，唯聖知時。
　　爾時，世尊法服持鉢，大眾圍遶，往詣其舍，就座而坐。是時，周那尋設飲#d3.43食
，供佛及僧，別煮栴檀樹耳#d3.44，世所奇珍，獨奉世尊。
　　佛告周那：「勿以此耳與諸比丘。」周那受教，不敢輒與。時，彼眾中有一長老比丘
，晚暮出家，於其座上以餘器取#d3.45。
　　爾時，周那見眾食訖，;幷除鉢器，行澡水畢，卽於佛前以偈問曰：
　　「敢問大聖智，正覺二足尊，
　　善御上調伏，世有幾沙門？」
~117　　爾時，世尊以偈答曰：
　　「如汝所問者，沙門凡有四；
　　志趣各不同，汝當識別之。
　　一行道殊勝，二善說道義，
　　三依道生活，四為道作穢。
　　何謂道殊勝，善說於道義，
~118　　依道而生活，有為道作穢？
　　能度恩愛刺，入涅槃無疑；
　　超越天人路，說此道殊勝。
　　善解第一義，說道無垢穢；
　　慈仁決眾疑，是為善說道。
　　善敷演法句，依道以自生；
　　遙望無垢場，名依道生活。
　　內懷於姦邪，外像如清白；
　　虛誑無誠#d3.46實，此為道作穢。
　　云何善惡俱？淨與不淨雜，
　　相似現外好，如銅為金塗。
　　俗人遂見此，謂聖智弟子，
　　餘者不盡爾，勿捨清淨信。
　　一人持大眾，內濁而外清；
~119　　現閉姦邪迹，而實懷放蕩。
　　勿視#d3.47外容貌，卒見便親敬；
　　現閉姦邪迹，而實懷放蕩。」
　　爾時，周那取一小座於佛前坐，佛#d3.48漸為說法，示教利喜已，大眾圍遶，侍從而
還。中路止一樹下，告阿難言：「吾患背痛，汝可敷座#d3.49。」
　　對曰：「唯然。」尋卽敷座，世尊止息。時，阿難又敷一小座於佛前坐。
　　佛告阿難：「向者周那無悔恨意耶？設有此意，為由何生？」
　　阿難白佛言：「周那設供，無有福利。所以者何？如來最後於其舍食便取涅槃。」
　　佛告阿難：「勿作是言！勿作是言！今者周那為獲大利，為得壽命，得色，得力
~120，得善名譽，生多財寶，死得生天，所欲自然。所以者何？佛初成道能施食者，佛臨
滅度能施食者，此二功德正等無異。汝今可往語彼周那：『我親從佛聞，親受佛教，
周那設食，今獲大利，得大果報。』」
　　時，阿難承佛教旨，卽詣彼所，告周那曰：「『我親從佛聞，親從佛受教#d3.50，周
那設食，今獲大利，得大果報。』所以然者？佛初得道能飯食者，及臨滅度能飯食者
，此二功德正等無異。」
　　周那舍食已，始聞如此言；
　　如來患甚篤，壽行今將#d3.51訖。
　　雖食栴檀耳，而患猶更增；
　　抱病而涉路，漸向拘夷城。
　　爾時，世尊卽從座起，小復前行，詣一樹下，又告阿難：「吾背痛甚，汝可敷座
。」
　　對曰：「唯然。」尋卽敷座，如來止息，阿難禮佛足已，在一面坐。
　　時，有阿羅漢弟子#d3.52，名曰福貴，於拘夷那竭#d3.53城向波婆城，中路見佛在一樹下
~121，容貌端正，諸根寂定，得上調意第一寂滅。譬如大龍，亦如澄水，清淨無穢。見已
歡喜，善心生焉，卽到佛所，頭面禮足，在一面坐，而白佛言：「世尊！出家之人在
清淨處，慕樂閑居，甚奇特也。有五百乘車經過其邊，而不聞見，我師一時在拘夷那
竭城、波婆城，二城中間道側樹下，靜默而坐，時有五百乘車經過其邊，車聲轟轟覺
而不聞。是時，有人來問我師：『向羣車過，寧見不耶？』對曰：『不見。』又問：
『聞耶？』對曰：『不聞。』又問：『汝在此耶？在餘處耶？』答曰：『在此。』又
問：『汝醒悟耶？』答曰：『醒悟。』又問：『汝為覺寐？』答曰：『不寐。』彼人
默念：是希有也，出家之人專精乃爾，車聲轟轟覺而不聞。卽語我師曰：『向有五百
乘車從此道過，車聲振#d3.54動，尚且#d3.55不聞，豈他聞哉？』卽為作禮，歡喜而去。」
~122　　佛告福貴：「我今問汝，隨意所答，羣車振動覺而不聞，雷動天地覺而不聞，何
者為難？」
　　福貴白佛言：「千萬車聲，豈等雷電？不聞車聲未足為難，雷動天地覺而不聞，
斯乃為難。」
　　佛告福貴：「我於一時遊阿越#d3.56村，在一草廬#d3.57，時有異雲暴起#d3.58，雷電霹靂，
殺四特牛#d3.59、耕者兄弟二人，人眾大聚。時，我出草廬，彷徉經行#d3.60，彼大眾中有一
人來至我所，頭面禮足，隨我經行#d3.61，我知而故問：『彼大眾聚何所為耶？』其人卽
問：『佛向在何所？為覺寐耶？』答曰：『在此，時不寐也。』其人亦歎希聞得定如
佛者也，雷電霹靂，聲聒天地，而獨寂定覺而不聞，乃白佛言：『向有異雲暴起，雷
電霹靂，殺四特牛、耕者兄弟二人，彼大眾聚#d3.62，其正為此。』其人心悅卽得法喜，
禮佛而去。」
　　爾時，福貴被二黃疊#d3.63，價直百千，卽從座起，長跪叉手而白佛言：「今以此
疊#d3.64奉上世尊，願垂納受！」
　　佛告福貴：「汝以一疊施我，一施阿難。」爾時，福貴承佛教旨，一奉如來，一
~123施阿難。佛愍彼故，卽為納受。時，福貴禮佛足已，於一面坐，佛漸為說法，示教利
喜：施論、戒論、生天之論，欲為大患、不淨、穢汙，上漏為礙，出要為上。
　　時，佛知福貴意，歡喜柔軟，無諸蓋、纏#d3.65，易可開化，如諸佛常法，卽為福貴
說苦聖諦，苦集、苦滅、苦出要諦。時，福貴信心清淨，譬如淨潔白疊，易為受色，
卽於座上遠塵離垢，諸法法眼生，見法得法，決定正住，不墮惡道#d3.66，成就無畏，而
~124白佛言：「我今歸依佛、歸依法、歸依僧，唯願如來聽我於正法中為優婆塞！自今已
後，盡壽不殺、不盜、不淫、不欺、不飲酒，唯願世尊聽我於正法中為優婆塞！」
　　又白佛言：「世尊！遊化#d3.67若詣波婆城，唯願屈意過貧聚中！所以然者，欲盡家
所有#d3.68飲食、牀臥、衣服、湯藥#d3.69，奉獻世尊，世尊受已，家內獲安。」
　　佛言：「汝所言善。」
　　爾時，世尊為福貴說法，示教利喜已，卽從座起，頭面禮足，歡喜而去。其去未
久，阿難尋以黃疊奉上如來，如來哀愍，卽為受之，被於身上。爾時，世尊顏貌從#d3.70
容，威光熾盛，諸根清淨，面色和悅。阿難見已，默自思念：自我得侍二十五年，未
曾見佛面色光澤，發明如今#d3.71。卽從座起，右膝著地，叉手合掌，前白佛言：「自我
得侍二十五年，未曾見佛光色如今#d3.72，不審何緣？願聞其意！」
　　佛告阿難：「有二因緣，如來光色有殊於常：一者佛初得道，成無上正真覺時；
二者臨欲滅度，捨於性命般涅槃時。阿難！以此二緣，光色殊常。」爾時，世尊卽說
頌曰：
　　「金色衣光悅，細軟極鮮淨；
~125　　福貴奉世尊，如雪白毫光。」
　　佛命阿難：「吾渴欲飲，汝取水來。」
　　阿難白言：「向有五百乘車於上流渡，水濁未清，可以洗足，不中飲也。」
　　如是三敕：「阿難！汝取水來！」
　　阿難白言：「今拘孫#d3.73河去此不遠，清冷可飲，亦可澡浴。」
　　時，有鬼神居在雪山#d3.74，篤信佛道，卽以鉢盛八種淨水，奉上世尊。佛愍彼故，
尋為受之。而說頌曰：
~126　　「佛以八種音#d3.75，敕阿難取水，
　　吾渴今欲飲，飲已詣拘尸#d3.76；
　　柔軟和雅音，所言悅眾心。
　　給侍佛左右，尋白於世尊：
　　向有五百車，截流渡彼岸，
　　渾濁於此水，飲恐不便身；
　　拘孫#d3.77河不遠，水美甚清冷；
　　往彼可取飲，亦可澡浴身。
　　雪山有鬼神，奉上如來水；
　　飲已威勢強，眾中師子步#d3.78。
　　其水神龍居，清澄無濁穢；
　　聖顏如雪山，安詳#d3.79度#d3.80拘孫。」
　　爾時，世尊卽詣拘孫河，飲已澡浴，與眾而去。中路止息在一樹下，告周那曰：
「汝取僧伽梨#d3.81四牒#d3.82而敷，吾患背痛，欲暫止息。」周那受教，敷置已訖，佛坐其
~127上。周那禮已，於一面坐，而白佛言：「我欲般涅槃，我欲般涅槃。」
　　佛告之曰：「宜知是時。」於是，周那卽於佛前便般涅槃，佛時頌曰：
　　「佛趣拘孫河，清涼無濁穢，
　　人中尊入水，澡浴度#d3.83彼岸。
~128　　大眾之元#d3.84首，教敕於周那：
　　吾今身疲極，汝速敷臥具；
　　周那尋受教，四牒衣而敷；
　　如來既#d3.85止息，周那於前坐。
　　卽白於世尊，我欲取滅度，
　　無愛無憎處，今當到彼方。
　　無量功德海，最勝#d3.86告彼曰：
　　汝所作已辦#d3.87，今宜知是時。
　　見佛已聽許，周那倍精勤#d3.88；
　　滅行無有餘，如燈盡火滅。」
　　時，阿難卽從座起，前白佛言：「佛滅度後，葬法云何#d3.89？」
　　佛告阿難：「汝且默然，思汝所業，諸清信士自樂為之。」
　　時，阿難復重三啟：「佛滅度後，葬法云何？」
　　佛言：「欲知葬法者，當如轉輪聖王#d3.90。」
~129　　阿難又白：「轉輪聖王葬法云何？」
　　佛告阿難：「聖王葬法，先以香湯洗浴其體，以新劫貝#d3.91周遍纏身，以五百張
疊次如纏之#d3.92。內身金棺灌以麻油畢，舉金棺置於第二大鐵槨中，栴檀香槨#d3.93次重於外
，積眾名香，厚衣其上而闍維#d3.94之。訖收舍利#d3.95，於四衢道#d3.96起立塔廟#d3.97，表剎懸繒
~130，使國行人皆見法王塔，思慕正化，多所饒益。阿難！汝欲葬我，先以香湯洗浴，用
新劫貝周遍纏身，以五百張疊次如纏之。內身金棺灌以麻油畢，舉金棺置於第二大鐵
槨中，旃檀香槨次重於外，積眾名香，厚衣其上而闍維之。訖收舍利，於四衢道起立
塔廟，表剎懸繒，使諸行人皆見佛塔，思慕如來法王道化，生獲福利，死得上天。」
於時，世尊重觀此義，而說頌曰：
　　「阿難從座#d3.98起，長跪白世尊：
　　如來滅度後，當以何法葬？
　　阿難汝且默，思惟汝所行；
　　國內諸清信，自當樂為之。
　　阿難三請已，佛說轉輪葬，
　　欲葬如來身， *疊裹內棺槨；
　　四衢起塔廟，為利益眾生，
　　諸有禮敬者，皆獲無量福。」
　　佛告阿難：「天下有四種人，應得起塔，香花繒蓋，伎樂供養。何等為#d3.99四？一
~131者如來應得起塔，二者辟支佛#d3.100，三者聲聞人#d3.101，四者轉輪王。阿難！此四種人應得
起塔，香華繒蓋，伎樂供養。」爾時，世尊以偈頌#d3.102曰：
　　「佛應第一塔，辟支佛、聲聞，
　　及轉輪聖王，典領四域主#d3.103。
　　斯四應供養，如來之所記#d3.104，
　　佛、辟支、聲聞，及轉輪王塔。」
　　爾時，世尊告阿難：「俱詣拘尸城，末羅雙樹間。」
　　對曰：「唯然。」;卽與大眾圍遶世尊，在道而行#d3.105。
~132　　有一梵志從拘尸城趣波婆城，中路遙見世尊顏貌端正，諸根寂定，見已歡喜，善
心自生，前至佛所，問訊訖，一面住，而白佛言：「我所居村去此不遠，唯願瞿曇於
彼止宿，清旦食已，然後趣城。」
　　佛告梵志：「且止！且止！汝今便為供養我已。」
　　時，梵志殷勤三請，佛答如初，又告梵志：「阿難在後，汝可語意。」
　　時，梵志聞佛教已，卽詣阿難，問訊已，於一面立，白阿難言：「我所居村去此
不遠，欲屈瞿曇於彼止宿，清旦食已，然後趣城。」
　　阿難答#d3.106曰：「止！止！梵志！汝今已為得供養已。」
　　梵志復請，殷勤至三，阿難答曰：「時既暑熱，彼村遠迥。世尊疲極，不足勞
嬈。」
　　爾時，世尊觀此義已，卽說頌曰：
　　「淨眼前進路，疲極向雙樹；
　　梵志遙見佛，速詣而稽首：
　　我村今在近，哀愍留一宿；
~133　　清旦設微供，然後向彼城。
　　梵志我身倦#d3.107，道遠不能過#d3.108；
　　監藏者#d3.109在後，汝可往#d3.110語意。
　　承佛教旨已，卽詣阿難所：
　　唯願至我村，清旦食已去。
　　阿難曰止止，時熱不相赴。
　　三請不遂願，憂惱不悅樂#d3.111。
　　咄此有為法#d3.112，流遷不常住；
　　今於雙樹間，滅我無漏身#d3.113。
~134　　佛、辟支、聲聞，一切皆歸滅；
　　無常無撰#d3.114擇，如火焚山林。」
　　爾時，世尊入拘尸城，向本生處末羅雙樹間#d3.115，告阿難曰：「汝為如來於雙樹間
敷置牀座，使頭北#d3.116首，面向西#d3.117方。所以然者，吾法流布，當久住北方。」
　　對曰：「唯然。」;卽敷座，令北#d3.118首。
　　爾時，世尊自四 *牒僧伽梨，偃右脇如師子王，累足而臥#d3.119。
　　時，雙樹間所有鬼神篤信佛者，以非時花#d3.120布散於地。爾時，世尊告阿難曰
　　：「此雙樹神以非時華供養於我，此非供養如來。」
　　阿難白言：「云何名為供養如來？」
　　佛#d3.121語阿難：「人能受法，能行法者，斯乃名曰供養如來。」佛觀此義，而說頌
曰：
　　「佛在雙樹間，偃臥心不亂；
　　樹神心清淨，以花散佛上。
　　阿難白佛言：云#d3.122何名供養？
~135　　受法而能行，覺華而為供#d3.123。
　　紫金華如輪，散佛未為供；
　　陰、界、入#d3.124無我#d3.125，乃名第一供。」
~136　　爾時，梵摩那#d3.126在於佛前執扇扇佛，佛言：「汝卻，勿在吾前。」
　　時，阿難默自思念：此梵摩那常在佛左右，供給所須，當尊敬如來，視無厭足。
今者末後須其瞻視，乃#d3.127命使卻，意將何因？於是，阿難卽整衣服，前白佛言：「此
梵摩那常在佛左右，供給所須，當尊敬如來，視無厭足。今者末後須其瞻視，而命使
卻，將有何因？」
　　佛告阿難：「此拘尸城外有#d3.128十二由旬，皆是諸大神天之所居宅，無空缺處。此
諸大神皆嫌此比丘當佛前立：今佛末後垂當滅度，吾等諸神，冀一奉覲#d3.129，而此比丘
有大威德，光明映蔽，使我曹等不得親近禮拜供養。阿難！我以是緣，故命使卻。」
　　阿難白佛#d3.130：「此尊比丘本積何德？修何行業？今者威德乃如是乎？」
　　佛告阿難：「乃往過去久遠九十一劫，時世有佛，名毗婆尸，時此比丘以歡喜心
，手執草炬，以照彼塔，由此因緣，使今#d3.131威光上徹二十八天，諸天神光所不能及。」
　　爾時#d3.132，阿難卽從座起，偏袒右肩，長跪叉手而白佛言：「莫#d3.133於此鄙陋小城荒
毀之土取滅度也。所以者何？更有大國──瞻婆大國、毗舍離國、王舍城#d3.134、婆祇國
、舍衛國、迦維羅衛國、波羅㮈國#d3.135，其土人民眾多，信樂佛法，佛滅度已，必能恭
~137敬供養舍利。」
　　佛言：「止！止！勿造斯觀，無謂此土以為鄙陋。所以者何？昔者，此國有王名
大善見#d3.136，此城時#d3.137名拘舍婆提#d3.138，大王之都城，長四百八十里，廣二百八十里。是
~138時，穀米豐賤，人民熾盛#d3.139，其城七重，遶城欄楯亦復七重，彫文刻鏤，間懸寶鈴。
其城下基深三仞，高十二仞，城上樓觀高十二仞，柱圍三仞。金城銀門，銀城金門；
琉璃#d3.140城水精#d3.141門，水精城 *琉璃門。
　　「其城周圍#d3.142四寶莊嚴，間錯欄楯亦以四寶。金樓銀鈴，銀樓#d3.143金鈴，寶壍七重
，中生蓮花#d3.144：優鉢羅花、鉢頭摩花、俱物頭花、分陀利花，下有金沙布現其底，
夾#d3.145道兩邊生多鄰#d3.146樹#d3.147。其金樹#d3.148者，銀葉花實。其銀樹者，金葉花實。水精樹者，
 *琉璃花實。琉璃樹者，水精花實。多鄰樹間有眾浴池，清流深潭#d3.149，潔淨無穢，
 以四寶塼間砌其邊。金梯銀隥#d3.150，銀梯金  *隥；琉璃梯金隥#d3.151，琉璃梯#d3.152陛水精為  *隥
 ，水精梯陛琉璃為  *隥。周匝欄楯，遼#d3.153遶相承。其城處處生多鄰樹。其金樹者，銀
 葉花實。其銀樹者，金葉花實。水精樹者，琉璃花實。琉璃樹者，水精花實。樹間亦
 有四種寶池，生四種花。街巷齊整，行伍相當，風吹眾花，紛#d3.154紛路側。微風四起，
 吹諸寶樹，出柔軟音，猶如天樂。其國人民，男女大小，共遊樹間，以自娛樂。其國
 常有十種聲：貝聲、鼓聲、波羅#d3.155聲、歌聲、舞聲、吹聲、象聲、馬聲、車聲、飲食
 戲笑聲。
~139~140　　「爾時，大善見王七寶具足，王有四德，主#d3.156四天下。何謂七寶？一、金輪寶，
二、白象寶，三、紺馬寶，四、神珠寶，五、玉女寶，六、居士寶，七、主兵寶。云
何善見大王成就金輪寶？王常以十五日月滿時，沐浴香湯，昇高殿上，婇女圍遶，自
然輪寶忽現在前，輪有千輻，光色具足，天匠所造，非世所有，真金所成，輪徑丈四
。大#d3.157善見王默自念言：我曾從先宿耆#d3.158舊聞如是語：剎#d3.159利王水澆頭種#d3.160，以十五
日月滿時，沐浴香湯，昇寶殿上，婇女圍遶，自然金輪忽現在前，輪有千輻，光色具
足，天匠所造，非世所有，真金所成，輪徑丈四，是則名為轉輪聖王。今此輪現，將
無是耶？今我寧可試此輪寶。
　　「時，大善見王卽召#d3.161四兵#d3.162，向金輪寶偏露右臂，右膝著地，以右手摩抆#d3.163金
輪，語言：『汝向東方，如法而轉，勿違常則。』輪卽東轉。時，善見王卽將#d3.164四兵
隨其後行，金輪寶前有四神引#d3.165導，輪所住處，王卽止駕。爾時，東方諸小國王見大
王至，以金鉢盛銀粟，銀鉢盛金粟，來趣王所，拜首白言：『善來，大王！今此東方
土地豐樂，人民熾盛，志性仁和，慈孝忠#d3.166順。唯願聖王於此治政#d3.167！我等當給使左
右，承受所宜#d3.168。』當時，善見大王語小王言：『止！止！諸賢！汝等則#d3.169為供養我
~141已，但當以正法治，勿使偏枉#d3.170，無令國內有非法行，此卽名曰我之所治。』
　　「時，諸小王聞此教已，卽從大王巡行諸國，至東海表；次行南方、西方、北方
~142，隨輪所至，其諸國王各獻國土，亦#d3.171如東方諸小王。此#d3.172時，善見王既隨金輪，周
行四海，以道開化，安慰民庶，已還本國拘舍婆城。時，金輪寶在宮門上虛空中住，
大善見王踊#d3.173躍而言：『此金輪寶真為我瑞#d3.174，我今真為轉輪聖王。』是為金輪寶成
就。
　　「云何善見大王成就白象寶？時，善見大王清旦在正殿上坐，自然象寶忽現在前
，其毛純白，七處平住，力能飛行，其首雜色，六牙纖𦟛，真金間填。時王見已，念
言：此象賢良，若善調者，可中御乘。卽試調習，諸能悉備。時，善見大王欲自試象
，卽乘其上，清旦出城，周行四海，食時已還。時，善見王踊躍而言：『此白象寶真
為我瑞，我今真為轉輪聖王。』是為象寶成就。
　　「云何善見大王成就馬寶？時，善見大王清旦在正殿上坐，自然馬寶忽現在前，
紺#d3.175青色，朱髦#d3.176尾，頭頸如烏#d3.177，力能飛行。時王見已，念言：此馬賢良，若善調
者，可中御乘。卽試調習，諸能悉備。時，善見王欲自試馬寶，卽乘其上，清旦出城
，周行四海，食時已還。時，善見王踊躍而言：『此紺馬寶真為我瑞，我今真為轉輪
聖王。』是為紺馬寶成就。
~143　　「云何善見大王神珠寶成就？時，善見大王於清旦在正殿上坐，自然神珠忽現在
前，質色清徹，無有瑕穢。時王見已，言：『此珠妙好，若有光明，可照宮內。』時
，善見王欲試此珠，卽召四兵，以此寶珠置高幢上，於夜冥中齎幢出城，其珠光明，
照諸軍眾，猶如晝日。於軍眾外周匝，復能照#d3.178一由旬。現城中人皆起作務，謂為是
晝。時，王善見踊躍而言：『今此神珠寶#d3.179真為我瑞，我今真為轉輪聖王。』是為神
珠寶成就。
　　「云何善見大王成就玉女寶？時，玉女寶忽然出現，顏色從#d3.180容，面貌端正，不
~144長不短，不麁不細，不白不黑，不剛不柔，冬則身溫，夏則身涼，舉身毛孔出栴檀香
，口出優鉢羅華香，言語#d3.181柔軟，舉動安詳，先起後坐，不失宜#d3.182則。時，王善見清
淨無著，心不暫念，況復親近。時，王善見踊躍而言：『此玉女寶真為我瑞，我今真
為轉輪聖王。』是為玉女寶成就。
　　「云何善見大王居士寶成就？時，居士丈夫忽然自出，寶藏自然，財富無量。居
士宿福，眼能徹視地中伏藏，有主無主，皆悉見知。其有主者，能為擁護；其無主者
，取給王用。時，居士寶往白王言：『大王！有所給與，不足為憂，我自能辦。』時
，善見王欲試居士寶，卽敕嚴船於水遊戲，告居士曰：『我須金寶，汝速與我。』居
士報曰：『大王小待，須至岸上。』王尋逼言：『我停須用，正今得#d3.183來。』時，居
士寶被王嚴敕，卽於船上長跪，以右手內著水中，水中寶瓶隨手而出，如蟲緣樹。彼
居士寶，亦復如是，內手水中，寶緣手出，充滿船上，而白王言：『向須#d3.184寶用，為
須幾許？』時，王善見#d3.185語居士言：『止！止！吾無所須，向相試耳！汝今便為供養
我已。』時，彼居士聞王語已，尋以寶物還投水中。時，善見王踊躍而言：『此居士
寶真為我瑞，我今真為轉輪聖王。』是為居士寶成就。
~145　　「云何善見大王主兵寶成就？時，主兵寶忽然出現，智謀雄猛，英略獨決，卽詣
王所白言：『大王！有所討伐#d3.186，王不足憂，我自能辦。』時，善見大王欲試主兵寶
，卽集四兵而告之曰：『汝今用兵，未集者集，已#d3.187集者放；未嚴者嚴，已嚴者解；
未去者去，已去者住。』時，主兵寶聞王語已，;卽令四兵，未集者集，已集者放；未
嚴者嚴，已嚴者解；未去者去，已去者住。時，善見王踊躍而言：『此主兵寶真為我
瑞，我今真為轉輪聖王。』阿難！是為善見轉輪聖王成就七寶。
　　「何謂四神德？一者長壽不夭，無能及者。二者身強無患，無能及者。三者顏貌
端正#d3.188，無能及者。四者寶藏盈溢#d3.189，無能及者。是為轉輪聖王成就七寶及四功德。
~146　　「阿難！時，善見王久乃命駕，出遊後園，尋告御者：『汝當善御，安詳而行。
所以然者，吾欲諦觀國土人民安樂無患。』時，國人民路次觀者，復語侍人：『汝且
徐行，吾欲諦觀聖王威顏。』阿難！時，善見王慈育民物，如父愛子；國民慕王，如
子仰父，所有珍奇盡以貢王，願垂納受，在意所與。時王報曰：『且止！諸人！吾自
有寶，汝可自用。』復於異時，王作是念：我今寧可造作宮觀。適生是意，時國人民
詣王善見，各白王言：『我今為王造作宮殿。』王報之曰：『我今以為得汝供養，我
有寶物，自足成辦。』時，國人民復重啟王：『我欲與王造立宮殿。』王告人民：『
隨汝等意。』時，諸人民承王教已，卽以八萬四千兩#d3.190車，載金而來，詣拘舍婆城，
造立法殿#d3.191。時，第二忉利妙匠天子默自思念：唯我能堪與善見王起正法殿。
　　「阿難！時，妙匠天造正#d3.192法殿，長六十里，廣三十里，四寶莊嚴，下基平整，
七重寶塼以砌其階。其法殿柱有八萬四千，金柱銀櫨，銀柱金櫨，琉璃、水精櫨柱亦
然。繞殿周匝，有四欄楯，皆四寶成，又四階陛亦四寶成。其法殿上有八萬四千寶樓
，其金樓者銀為戶牖，其銀樓者金為戶牖，水精、琉璃樓#d3.193戶亦然。金樓銀牀，銀樓
金牀，綩綖#d3.194細軟，金縷織成，布其座上，水精、琉璃樓牀亦然。其殿光明，眩曜人
~147目，猶日盛明，無能視者。時，善見王自生念言：我今可於是殿左右起多鄰園池。卽
造園池，縱廣一由旬。
　　「又復自念：於法殿前造一法池。尋卽施造#d3.195，縱廣一由旬。其水清澄，潔淨無
穢，以四寶塼廁砌其下，繞池四邊，欄楯周匝，皆以黃金、白銀、水精、琉璃四寶合
成。其池水中#d3.196生眾雜華：優鉢羅華、鉢#d3.197頭摩華、俱物#d3.198頭華、分陀利華，出微妙
香，馚馥四散。其池四面陸地生華：阿醯物多華、瞻蔔#d3.199華、波羅羅華、須曼陀華、
婆師迦華、檀俱摩梨華。使人典池，諸行過者將入洗浴，遊戲清涼，隨意所欲，須漿
~148與漿，須食與食。衣服、車馬、香華、財寶，不逆人意。
　　「阿難！時，善見王有八萬四千象，金銀校#d3.200飾，絡用寶珠，齊#d3.201象王為第一。
八萬四千馬，金銀 *校飾，絡用寶珠，力馬王為第一。八萬四千車，師子革絡，四寶
莊嚴，金輪寶為第一。八萬四千珠，神珠寶為第一。八萬四千玉女，玉女寶為第一。
八萬四千居士，居士寶為第一。八萬四千剎利，主兵寶為第一。八萬四千城，拘尸婆
提城為第一。八萬四千殿，正法殿為第一。八萬四千樓，大正樓為第一。八萬四千牀
，皆以黃金、白銀、眾寶所成，氍氀#d3.202毾㲪，綩 *綖#d3.203細軟，以布其上。八萬四千億
衣，初摩衣#d3.204、迦尸衣#d3.205、劫波衣#d3.206為第一。八萬四千種食，日日供設，味味各異。
　　「阿難！時，善見王八萬四千象，乘 *齊象上，清旦出拘尸城，案行天下，周遍
四海，須臾之間，還入城食。八萬四千馬，乘力馬寶，清旦出遊，案行天下，周遍四
海，須臾之間，還入城食。八萬四千車，乘金輪車，駕力馬寶，清旦出遊，案行天下
，周遍#d3.207四海，須臾之間，還入城食。八萬四千神#d3.208珠，以神珠寶，照於宮內，晝夜
常明。八萬四千玉女，玉女寶善賢給侍左右。八萬四千居士，有所給與，任居士寶。
八萬四千剎利，有所討 *伐，任主兵寶。八萬四千城，常所治都，在拘尸城。八萬四
~149千殿，王所常止，在正法殿。八萬四千樓，王所常止，在大正樓。八萬四千座，王所
常止，在頗梨座，以安禪故。八萬四千億衣，上妙寶飾，隨意所服，以慚愧故。八萬
四千種食，王所常食，食自然飯，以知足故。
　　「時，八萬四千象來現，王時蹋蹈衝突，傷害眾生，不可稱數。時王念言：此象
數來，多所損傷，自今而後，百年聽現一象。如是轉次百年現，一周而復始。」
　　佛說#d3.209長阿含經卷第三#d3.210 
~150~151#d4.1
　　遊#d4.2行經第二後#d4.3
　　爾時，佛告阿難：「時王自念：我本積何功德？修何善本？今獲果報，巍巍如#d4.4
是。復#d4.5自思念：以三因緣，致此福報。何謂三#d4.6？一曰布施，二曰持戒，三曰禪思
，以是因緣，今獲大報。王復自念：我今已受人間福報，當復進修天福之業，宜自抑
損，去離憒鬧，隱處閑居，以崇道術。時，王卽命善賢寶女，而告之曰：『我今已受
人間福報，當復進修天福之業，宜自抑損，去離憒鬧，隱處閑居，以崇道術。』女言
~152：『唯諾，如大王教。』卽敕內外，絕於侍覲。」
　　「時，王卽昇法殿，入金樓觀，坐銀御牀，思惟貪淫欲、惡不善，有覺、有觀，
離生喜、樂，得第一禪。除滅覺、觀，內信歡悅，歛#d4.7心專一，無覺、無觀，定生喜
、樂，得第二禪。捨喜守護，專念#d4.8不亂，自知身樂，賢聖所求，護念樂行，得第三
禪。捨滅苦、樂，先除憂、喜，不苦不樂，護念清淨#d4.9，得第四禪#d4.10。時，善見王起銀
御牀，出金樓觀，詣大正樓，坐琉璃牀，修習慈#d4.11心，遍滿一方，餘方亦爾，周遍廣
普無二無量，除眾瞋恨#d4.12，心無嫉惡，靜默慈柔以自娛樂。悲、喜、捨心，亦復如是。
　　「時，玉#d4.13女寶默自念言：久違顏色，思一侍覲，今者寧可奉現大王。時，寶女
善賢告八萬四千諸婇女曰：『汝等宜各沐浴香湯，嚴飾衣服。所以然者，我等久違顏
色，宜一奉覲#d4.14。』諸女聞已，各嚴衣服，沐浴澡潔。時，寶女善賢又告主兵寶臣集
四種兵：『我等久違朝覲，宜一奉現。』時，主兵臣卽集四兵，白寶女言：『四兵已
集，宜知是時。』於是，寶女將八萬四千婇女，四兵導從，詣金多鄰園，大眾震動，
聲聞於王。王聞聲已，臨窗而觀，寶女卽前，戶側而立。
　　 「時，王見女，尋告之曰：『汝止勿前，吾將出觀。』時，善見王起頗梨座，出
~153大正樓，下正法殿，與玉女寶詣多鄰園，就座而坐。時，善見王容顏光澤有踰於常，
善賢寶女卽自念言：今者大王色勝於#d4.15常，是何異瑞？時，女尋白大王：『今者顏色
異常，將非異瑞，欲捨壽耶？今此八萬四千象，白象寶為第一。金銀交飾，珞用寶珠
，自王所有，願少留意，共相娛樂，勿便捨壽，孤棄萬民。又八萬四千馬，力馬王為
第一。八萬四千車，輪寶為第一。八萬四千珠，神珠寶第一。八萬四千女，玉女寶第
一。八萬四千居士，居士寶第一。八萬四千剎利，主兵寶第一。八萬四千城，拘尸城
第一。八萬四千殿，正法殿第一。八萬四千樓，大正樓第一。八萬四千座，寶飾座#d4.16
第一。八萬四千億衣，柔軟衣#d4.17第一。八萬四千種食，味味珍異。凡此眾寶，皆王所
~154有，願少留意，共相娛樂，勿便捨壽，孤棄萬民。』
　　「時，善見王答寶女曰：『自汝昔來恭奉於我，慈柔敬順，言無麁漏，今者何故
，乃作此語？』女白王曰：『不審所白有何不順？』王告女曰：『汝向所言：象馬、
寶車、金輪、宮觀、名服、餚#d4.18饍，斯皆無常，不可久保，而勸我留，豈是順耶？』
女白王言：『不審慈順當何以言？』王告女曰：『汝若能言：象馬、寶車、金輪、宮
觀、名服、餚饍，斯皆無常，不可久保，願不戀著，以勞神思。所以然者，王命未幾
當就後世，夫生有死，合會有離，何有生此而永壽者？宜割恩愛以存道意。斯乃名曰
敬順言也。』
　　「阿難！時，玉女寶聞王此教，悲泣號啼#d4.19，捫#d4.20淚而言：『象馬、寶車、金輪
、宮觀、名服、餚饍，斯皆無常，不可久保，願不戀著，以勞神思。所以然者，王壽
未#d4.21幾當就後世，夫生有死，合會有離，何有生此而永壽者？宜割恩愛以存道意。』
　　「阿難！彼玉女寶撫此言頃，時善見王忽然命終，猶如壯士美飯一餐，無有苦惱
，魂神上生第七梵天#d4.22。其王善見死七日後，輪寶、珠寶自然不現，象寶、馬寶、玉
女寶、居士寶、主兵寶同日命終。城池、法殿、樓觀、寶飾、金多鄰園，皆變為土木
~155。」
　　佛告阿難：「此有為法，無常變易，要歸磨#d4.23滅，貪欲無厭，消#d4.24散人命#d4.25，戀
著恩愛，無有知足。唯得聖智，諦見道者，爾乃知足。阿難！我自憶念，曾於此處六
返#d4.26，作轉輪聖王，終措骨於此。今我成無上正覺，復捨性命，措身於此，自今已後
，生死永絕，無有方土，措吾身處，此最後邊，更不受有#d4.27。」
　　爾時，世尊在拘尸那竭城本所生處，娑羅園中雙樹間，臨將滅度，告阿難曰：「
~156汝入拘尸那竭城，告諸末羅：『諸賢！當知如來夜半於娑羅園雙樹間當般涅槃#d4.28，汝
等可往諮問所疑，面受教誡，宜及是時，無從後悔。』」
　　是時，阿難受佛教已，卽從座起，禮佛而去。與一比丘垂淚而行，入拘尸城，見
五百末羅以少因緣，集在一處。
　　時，諸末羅見阿難來，卽起作禮，於一面立，白阿難言：「不審尊者今入此城，
何甚#d4.29晚暮？欲何作為？」
　　阿難垂淚言：「吾為汝等，欲相饒益，故來相告。卿等當知，如來夜半#d4.30當般涅
槃，汝等可往諮問所疑，面受教誡，宜及是時，無從後悔。」
　　時，諸末羅聞是言已，舉聲悲號，宛轉躃地，絕而復甦#d4.31，譬如大樹根拔，枝條
摧折。同舉聲言：「佛取滅度，何其駛哉！佛取滅度，何其速哉！羣生長衰，世間眼
滅。」
　　是時，阿難慰勞諸末羅言：「止！止！勿悲！天地萬物，無生不終，欲使有為而
常存者，無有是處。佛不云乎？合會有離，生必有盡。」
　　時，諸末羅各相謂言：「吾等還歸，將諸家屬，;幷持五百張白疊#d4.32，共詣雙樹#d4.33
~157。」
　　時，諸末羅各歸舍已，將諸家屬，;幷持白 *疊，出拘尸城，詣雙樹間，至阿難所
。阿難遙見，默自念言：彼人眾多，若一一見佛，恐未周聞，佛先#d4.34滅度。我今寧可
使於前夜#d4.35，同時見佛。卽將五百末羅及其家屬，至世尊所，頭面禮足，在一面立。
阿難前白佛言：「某甲某甲諸末羅等及其家屬，問訊世尊起居增損。」
　　佛報言：「勞汝等來，當使汝等壽命延長，無病無痛。」阿難乃能將諸末羅及其
家屬，使見#d4.36世尊。
~158　　時，諸末羅頭面禮足，於一面坐。爾時，世尊為說無常，示教利喜。時，諸末羅
聞法歡喜，卽以五百張疊#d4.37，奉上世尊，佛為受之，諸末羅卽從座起，禮佛而去。
　　是時，拘尸城內，有一梵志#d4.38，名曰須跋#d4.39，年百二十，耆舊多智，聞沙門#d4.40瞿
曇今夜於雙樹間當取滅度，自念言：吾於法有疑，唯有瞿曇能解#d4.41我意，今當及時自
力而行。卽於其夜，出拘尸城，詣雙樹間，至阿難所，問訊已，一面立，白阿難曰：
「我聞瞿曇沙門今夜當取滅度，故來至此，求一相見。我於法有疑，願見瞿曇，一決
我意，寧有閑暇得相見不？」
　　阿難報言：「止！止！須跋！佛身有疾，無勞擾也。」
　　須跋固請，乃至再三：「吾聞如來時一出世，如優曇鉢#d4.42花時時乃出，故來求現
，欲決所疑，寧有閑暇暫相見不？」
　　阿難答#d4.43如初：「佛身#d4.44有疾，無勞擾也。」
　　時，佛告阿難#d4.45：「汝勿遮止，聽使來入，此欲決疑，無嬈亂也，設聞我法，必
得開解#d4.46。」
　　阿難乃告須跋：「汝欲覲佛，宜知是時。」
~159　　須跋卽入，問訊已#d4.47，一面坐，而白佛言：「我於法有疑，寧有閑暇一決所滯不？」
　　佛言：「恣汝所問。」
　　須跋卽問：「云何，瞿曇！諸有別眾，自稱為師，不蘭迦葉#d4.48、末伽梨憍舍梨#d4.49
~160、阿浮陀翅舍金披羅#d4.50、波浮迦旃#d4.51、薩若毗耶梨弗#d4.52、尼揵子#d4.53，此諸師等，各有
異法。瞿曇沙門能盡知耶？不盡知耶？」
　　佛言：「止！止！用論此為，吾悉知耳。今當為汝說深妙法，諦聽！諦聽！善思
念之。」
　　須跋受教，佛告之曰：「若諸法中，無八聖道者，則無第一沙門果，第二、第三、
第四沙門果#d4.54。須跋！以諸法中有八聖道故，便有第一沙門果，第二、第三、第四
沙門果。須跋！今我法中有八聖道，有第一沙門果，第二、第三、第四沙門果，外道
異眾無沙門果。」爾時，世尊為須跋而說頌曰：
　　「我年二十九，出家求善道；
　　須跋我成佛，今已五十年。
　　戒定智慧行，獨處而思惟；
　　今說法之要，此外#d4.55無沙門。」
　　佛告須跋：「若諸比丘皆能自攝者#d4.56，則此世間羅漢不空。」
　　是時，須跋白阿難言：「諸有從#d4.57沙門瞿曇已行梵行，今行、當行者，為得大利
~161。阿難！汝於如來所修行梵行，亦得大利。我得面覲如來，諮問所疑，亦得大利。今
者，如來則為以弟子莂#d4.58而莂#d4.59我已#d4.60。」
~162　　𣈳白佛言：「我今寧得於如來法中出家受具戒不？」
　　佛告須跋：「若有異學梵志於我法中修梵行者，當試四月，觀其人行，察其志性
，具諸威儀#d4.61無漏失者，則於我法得受具戒。須跋！當知在人行耳。」
　　須跋復白言：「外道異學於佛法中當試四月，觀其人行，察其志性，具諸威儀
無漏失者，乃得具戒。今我能於佛正法中四歲使役#d4.62，具諸威儀，無有漏失，乃受具
戒。」
　　佛告須跋：「我先已說在人行耳。」
　　於是，須跋卽於其夜，出家受戒，淨修梵行#d4.63，於現法中#d4.64，自身作證：生死已
盡，梵行已立，所作已辦，得如實智，更不受有。時夜未久，卽成羅漢，是為如來最
後弟子，便先滅度而佛後焉。
　　是時，阿難在佛後立，撫牀悲泣，不能自勝，歔欷而言：「如來滅度，何其駛哉
！世尊滅度，何其疾哉！大法淪曀，何其速哉！羣生長衰，世間眼滅。所以者何？我
蒙佛恩，得在學地#d4.65，所業未成，而佛滅度。」
　　爾時，世尊知而故問：「阿難比丘今為所在？」
~163　　時，諸比丘白如來曰：「阿難比丘今在佛後撫牀悲泣，不能自勝，歔欷而言：『
如來滅度，何其駛哉！世尊滅度，何其疾哉！大法淪曀，何其速哉！羣生長衰，世間
眼滅。所以者何？我蒙佛恩，得在學地，所業未成，而佛滅度。』」
　　佛告阿難：「止！止！勿憂莫悲泣也。汝侍我以#d4.66來，身行有慈，無二無量；言
行有慈，意行有慈，無二無量#d4.67。阿難！汝供養我，功德甚大，若有供養諸天、魔、
梵、沙門、婆羅門，無及汝者。汝#d4.68但精進，成道不久。」
~164　　爾時，世尊告諸比丘：「過去諸佛給侍弟子#d4.69亦如阿難，未來諸佛給侍弟子亦如
阿難。然過去佛給侍弟子，語然後知；今我阿難，舉目卽知：如來須是，世尊須是。
此是阿難未曾有法，汝等持之。轉輪聖王有四奇特未曾有法#d4.70，何等四？聖王行時，
舉國民庶皆來奉迎，見已歡喜，聞教亦喜，瞻仰威顏，無有厭足。轉輪聖王若住、若
坐，及與#d4.71臥時，國內臣民盡來王所，見王歡喜，聞教亦喜，瞻仰威顏，無有厭足，
是為轉輪聖王四奇特法。今我阿難亦有此四奇特之法，何等四？阿難默然入比丘眾，
見#d4.72皆歡喜，為眾說法，聞亦歡喜，觀其儀容，聽其說法，無有厭足。復次，阿難默
然至比丘尼眾中、優婆塞眾中、優婆夷眾中，見俱歡喜，若與說法，聞亦歡喜，觀其
儀容，聽其說法，無有厭足，是為阿難四未曾有奇特之法。」
　　爾時，阿難偏露右肩，右膝著地，而白佛言：「世尊！現在四方沙門耆舊多智#d4.73
，明解經律，清德高行者來覲世尊，我因得#d4.74禮敬，親覲#d4.75問訊。佛滅度後，彼不復
來，無所瞻對，當如之何？」
　　佛告阿難：「汝勿憂也。諸族姓子常有四念，何等四？一曰念佛生處，歡喜欲見
，憶念不忘，生戀慕心。二曰念佛初得道處，歡喜欲見，憶念不忘，生戀慕心。三曰
~165念佛轉法輪處，歡喜欲見，憶念不忘，生戀慕心。四曰念佛般泥洹處，歡喜欲見，憶
念不忘，生戀慕心。阿難！我般泥洹後，族姓男女念佛生時，功德如是。佛得道時，
神力如是。轉法輪時，度人如是。臨滅度時，遺法如是。各詣其處，遊行禮敬諸塔寺
已，死皆生天，除得道者。」
　　佛告阿難：「我般涅槃後，諸釋種來，求為道者，當聽出家，授具足戒#d4.76，勿使
留難。諸異學梵志來求為道，亦聽出家受#d4.77具足戒，勿試四月#d4.78。所以者何？彼有異
~166論，若小稽留，則生本見。」
　　爾時，阿難長跪叉手，前白佛言：「闡怒#d4.79比丘虜[忄戶邕]#d4.80自用，佛滅度後，當如之
何？」
　　佛告阿難：「我滅度後，若彼闡 *怒不順威儀，不受教誡，汝等當共行梵檀罰#d4.81
，敕諸比丘不得與語，亦勿往 *返教授從事。」
　　是時，阿難復白佛言：「佛滅度後，諸女人輩未#d4.82受誨者，當如之何？」
　　佛告阿難：「莫與相見。」
　　阿難又白：「設相見者，當如之何？」
　　佛言：「莫與共語。」
　　阿難又白：「設與語者，當如之何？」
　　佛言：「當自撿心#d4.83。阿難！汝謂佛滅度後，無復覆護，失所持#d4.84耶？勿造斯觀
，我成佛來所說經戒，卽是汝護，是汝所持#d4.85。阿難！自今日始，聽諸比丘捨小小
戒#d4.86。上下相呼#d4.87，當順禮度#d4.88，斯則出家敬順之法。」
　　佛告諸比丘：「汝等若於佛、法、眾有疑，於道有疑者，當速諮問，宜及是時，
~167無從後悔。及吾現存，當為汝說。時，諸比丘默然無言。
　　佛又告曰：「汝等若於佛、法、眾有疑，於道有疑，當速諮問，宜及是時#d4.89，無
~168從後悔。及吾現存，當為汝說。」時，諸比丘又復默然。
　　佛復告曰：「汝等若自慚愧，不敢問者，當因知識，速來諮問#d4.90，宜及是時，無
從後悔。」時，諸比丘又復默然。
　　阿難白佛言：「我信此眾皆有淨信，無一比丘疑佛、法、眾，疑於道者。」
　　佛告阿難：「我亦自知今此眾中最小比丘皆見道迹，不趣惡道，極七往 *返，必
盡苦際。」爾時，世尊卽記莂千二百弟子所得道果。
　　時，世尊披鬱多羅僧，出金色臂，告諸比丘：「汝等當觀如來時時出世，如優曇
鉢花時一現耳。」爾時，世尊重觀此義，而說偈言：
　　「右臂紫金色，佛現如靈瑞；
　　去來行無常，現滅無放逸。
　　「是故，比丘！無為放逸。我以不放逸故，自致正覺。無量眾善，亦由不放逸得
，一切萬物無常存者。此是如來末後所說。」於是，世尊卽入初禪#d4.91，從初禪起，入
第二禪。從第二禪起，入第三禪。從第#d4.92三禪起，入第四禪。從四禪起，入空處定。
從空處#d4.93定起，入識處定。從識 *處定起，入不用定#d4.94。從不用定起，入有想無想定
~169。從有想無想定起，入滅想定#d4.95。
　　是#d4.96時，阿難問阿那律#d4.97：「世尊已般涅槃耶？」
　　阿那律言：「未也，阿難！世尊今者在滅想定。我昔親從佛聞，從四禪起，乃般
涅槃。」
~170　　於時#d4.98，世尊從滅想定起，入有想無想定。從有想無想定起，入不用定。從不用
定起，入識處定。從識處定起，入空處定。從空處定起，入第四禪。從 *第四禪起，
入第三禪。從三禪起，入第二禪。從二禪起，入第一禪。從第一禪起，入第二禪。從
二禪起，入第三禪。從三禪起，入第四禪。從四禪起，佛般涅槃。當於爾時，地大震
動，諸天、世人皆大驚怖。諸有幽冥日月光明所不照處，皆蒙大明，各得相見，迭相
謂言：「彼人生此，彼人生此。」其光普遍，過#d4.99諸天光。
　　時，忉利天於虛空中，以文#d4.100陀羅花、優鉢羅、波#d4.101頭摩、拘摩頭#d4.102、分陀利花
散如來上，及散眾會。又以天末栴檀#d4.103而散佛上，及散大眾。佛滅度已，時梵天王#d4.104
於虛空中以偈頌曰：
　　「一切昏萌類#d4.105，皆當捨諸陰；
　　佛為無上尊，世間無等倫#d4.106。
　　如來大聖雄，有無畏神力；
　　世尊應久住，而今般涅槃#d4.107。」
　　爾時，釋提桓因#d4.108復作頌曰：
~171　　「陰行無有常，但為興衰法；
　　生者無不死，佛滅之為樂。」
　　爾時，毗沙門王#d4.109復作頌曰：
　　「福樹大叢林，無上福娑羅；
~172　　受供之良田，雙樹間滅度。」
　　爾時，阿那律復作頌曰：
　　「佛以無為住#d4.110，不用出入息；
　　本由寂滅來，靈曜#d4.111於是沒。」
　　爾時，梵摩#d4.112那比丘復作頌曰：
　　「不以懈慢心，約己修上慧；
　　無著無所染，離愛#d4.113無上尊。」
　　爾時，阿難比丘復作頌曰：
　　「天人懷恐怖，衣毛為之豎；
　　一切皆成就，正覺取滅度#d4.114。」
　　爾時，金毗羅神#d4.115復作#d4.116頌曰：
　　「世間失覆護，羣生永盲冥#d4.117；
　　不復覩正覺，人雄釋師子。」
　　爾時，密迹力士#d4.118復作頌曰：
~173　　「今世與後世，梵世諸天人，
　　更不復覩見，人雄釋師子。」
　　爾時，佛母摩耶#d4.119復作頌曰：
　　「佛生樓毗#d4.120園，其道廣流布；
　　還到本生處，永棄無常身。」
~174　　爾時，雙樹神#d4.121復作頌曰：
　　「何時當復以，非時花散佛；
　　十力#d4.122功德具，如來取滅度。」
　　爾時，娑羅園林神復作頌曰：
　　「此處最妙樂，佛於此生長；
　　卽此轉法輪，又於此滅度。」
　　爾時，四天王#d4.123復作頌曰：
　　「如來無上智，常說無常論；
　　解羣生苦縛，究竟入寂滅。」
　　爾時，忉利天王#d4.124復作頌曰：
　　「於億千萬劫，求#d4.125成無上道；
　　解羣生苦縛，究竟入寂滅。」
　　爾時，焰天#d4.126王復作頌曰：
　　「此是最後衣，纏裹如來身；
~175　　佛既滅度已，衣當何處#d4.127施？」
　　爾時，兜率陀天#d4.128王復作頌曰：
　　「此是末後身，陰、界於此滅；
　　無憂無喜想#d4.129，無復老死患。」
　　爾時，化自在天#d4.130王復作頌曰：
　　「佛於今後夜，偃右脇而臥；
~176　　於此娑羅園，釋師子滅度。」
　　爾時，他化自在天#d4.131王復作頌曰：
　　「世間永衰冥，星王月奄墜；
　　無常之所覆，大智日永翳。」
　　爾時，異#d4.132比丘而作頌曰：
　　「是身如泡沫，危脆誰當樂？
　　佛得金剛身，猶為無常壞。
　　諸佛金剛體，皆亦歸無常；
　　速滅如少雪，其餘復何異#d4.133？」
　　佛般涅槃已，時諸比丘悲慟殞絕，自投於地，宛轉號咷，不能自勝，歔欷而言：
「如來滅度，何其駛#d4.134哉！世尊滅度，何其疾哉！大法淪翳，何其速哉！羣生長衰，
世間眼滅。譬如大樹根拔，枝條摧折。又如斬蛇，宛轉迴遑，莫知所奉#d4.135。」
　　時，諸比丘亦復如是，悲慟殞絕，自投於地，宛轉號咷，不能自勝，歔欷而言：
「如來滅度，何其 *駛哉！世尊滅度，何其疾哉！大法淪翳，何其速哉！羣生長衰，
~177世間眼滅。」
　　爾時，長老阿那律告諸比丘：「止！止！勿悲！諸天在上，儻有怪責。」
　　時，諸比丘問阿那律：「上有幾天？」
　　阿那律言：「充滿虛空，豈可計量？皆於空中徘徊騷擾，悲號躃踊，垂淚而言：
『如來滅度，何其 *駛哉！世尊滅度，何其疾哉！大法淪翳，何其速哉！羣生長衰，
世間眼滅。譬如大樹根拔，枝條摧折。又如斬蛇，宛轉迴遑，莫知所 *奉。』是時，
諸天亦復如是，皆於空中徘徊騷擾，悲號躃踊，垂淚而言：『如來滅度，何其駛 *哉
！世尊滅度，何其疾哉！大法淪翳，何其速哉！羣生長衰，世間眼滅。』」
　　時，諸比丘竟夜達曉，講法語已，阿那律告阿難言：「汝可入城，語諸末羅：『
佛已滅度，所欲施作，宜及時為。』」
~178　　是時，阿難卽起，禮佛足已，將一比丘，涕泣入城，遙見五百末羅以少因緣，集
在一處。諸末羅見阿難來，皆起奉迎，禮足而立，白阿難言：「今來何早？」
　　阿難答言：「我今為欲饒益汝故，晨來至此。汝等當知：如來昨夜已取滅度，汝
欲施作，宜及時為。」
　　時，諸末羅聞是語已，莫不悲慟，捫淚而言：「一何駛哉！佛般涅槃。一何疾哉
！世間眼滅。」
　　阿難報曰：「止！止！諸君勿為悲泣，欲使有為不變易者，無有是處。佛已先說
：『生者有死，合會有離；一切恩愛，無常存者。』」
　　時，諸末羅各相謂言：「宜各還歸，辦諸香花#d4.136及眾伎樂，速詣雙樹，供養舍
利#d4.137，竟一日已，以佛舍利置於牀上，使末羅童子舉牀四角，擎持幡蓋#d4.138，燒香散華
，伎樂供養，入東城門，遍諸里巷，使國人民#d4.139皆得供養；然後出西城門，詣高顯處
而闍維之。」時，諸末羅作此論已，各自還家，供辦香華及眾伎樂，詣雙樹間，供養
舍利。竟一日已，以佛舍利置於牀上，諸末羅等眾來#d4.140舉牀#d4.141，皆不能勝。
　　時，阿那律語諸末羅：「汝等且止，勿空疲勞，今者諸天欲來舉牀。」
~179　　諸末羅曰：「天以何#d4.142意，欲舉此义？」
　　阿那律曰：「汝等欲以香花伎樂供養舍利，竟一日已，以佛舍利置於牀上，使末
羅童子舉牀四角，擎持幡蓋，燒香散花，伎樂供養，入東城門，遍諸里巷，使國人民
皆得供養；然後出西城門，詣高顯處而闍維之。而諸天意欲留舍利七日之中，香花伎
樂，禮敬供養；然後以佛舍利置於牀上，使末羅童子舉牀四角，擎持幡蓋，散花燒香
，作眾伎樂，供養舍利，入東城門，遍諸里巷，使國人民皆得供養；然後出城北門，
渡熙連禪河#d4.143，到天冠寺#d4.144而闍維之。是上天意，使牀不動。」
~180　　末羅曰：「諾！快哉斯言！隨諸天意。」
　　時，諸末羅自相謂言：「我等宜先入城，街里街里#d4.145，平治道路，掃灑燒香，還
來至此，於七日中供養舍利。」時，諸末羅卽共入城，街里 *街里，平治道路，掃灑
燒香，訖已出城，於雙樹間，以香花伎樂供養舍利。訖七日已，時日向暮，舉佛舍利
置於牀上，末羅童子奉舉#d4.146四角，擎持幡蓋，燒香散花，作眾伎樂，前後導從，安詳
而行。
　　時，忉利諸天以文陀羅花、優鉢羅花、 *波頭摩花、拘物頭花、分陀利花、天末
栴檀散舍利上，充滿街路。諸天作樂，鬼神歌詠。時，諸末羅自相謂言：「且置人樂
，請設天樂供養舍利。」
　　於是，末羅奉牀漸進，入東城門，止諸街巷，燒香散花，伎樂供養。時，有路
夷#d4.147末羅女篤信佛道，手擎金花，大如車輪，供養舍利。時，有一老母舉聲讚曰：「
此諸末羅為得大利，如來末後於此滅度，舉國士民快得供養。」
　　時，諸末羅設供養已，出城北門，渡熙連禪河，到天冠寺，置牀於地，告阿難曰
：「我等當復以#d4.148何供養？」
~181　　阿難報曰：「我親從佛聞，親受佛教，欲葬#d4.149舍利者，當如轉輪聖王葬法。」
　　又問阿難：「轉輪聖王葬法云何？」
　　答曰：「聖王葬法：先以香湯洗浴其身，以新劫貝周遍纏身，五百張 *疊次如纏
之。內身金棺，灌以麻油畢，舉金棺置於第二大鐵槨中，栴檀香槨次重於外。積眾名
香，厚衣其上而闍維之。收拾#d4.150舍利，於四衢道起立塔廟，表剎懸繒，使國行人皆見
王#d4.151塔，思慕正化，多所饒益。『阿難！汝欲葬我，先以香湯洗浴，用新劫貝周匝纏
身，以五百張 *疊次如纏之。內身金棺，灌以麻油畢，舉金棺置於第二大鐵槨中，栴
檀香槨次重於外。積眾名香，厚衣其上而闍維之。收撿舍利，於四衢道起立塔廟，表
剎懸繒，使諸行人皆見佛塔，思慕如來法王道化，生獲福利，死得上天，除得道者。
』」
~182　　時，諸末羅各相謂言：「我等還城，供辦葬具、香花、劫貝、棺槨、香油及與白
疊。」時，諸末羅卽共入城，供辦葬具已，還到天冠寺，以淨香湯洗浴佛身，以新劫
貝周匝纏身，五百張 *疊次如纏之。內身金棺，灌以香油， *奉舉金棺置於第二大鐵
槨中，栴檀木槨重衣其外，以眾名香而𧂐其上。
　　時，有末羅大臣名曰路夷，執大炬火，欲燃佛𧂐#d4.152，而火不燃。又有大#d4.153末羅次
前燃  *𧂐#d4.154，火又#d4.155不燃。時，阿那律語諸末羅言：「止！止！諸賢！非汝所能。火
滅不燃，是諸天意。」
　　末羅又問：「諸天何故使火不燃？」
　　阿那律言：「天以大迦葉#d4.156將五百弟子從波婆#d4.157國來，今在半道#d4.158，及未闍維，
欲見佛身，天知其意，故使#d4.159火不燃。」
　　末羅又言：「願遂此意。」
　　爾時，大迦葉將五百弟子從波 *婆國來，在道而行，遇一尼乾子手執 *文陀羅花
。時，大迦葉遙見尼乾子，就往問言：「汝從何來？」
　　報言：「吾從拘尸城來。」
~183　　迦葉又言：「汝知我師#d4.160乎？」
　　答曰：「知。」
　　又問：「我師存耶？」
　　答曰：「滅度已來，已經七日，吾從彼來，得此天華。」迦葉聞之，悵然不悅。
時，五百比丘聞佛滅度，皆大悲泣，宛轉號咷，不能自勝，捫淚而言：「如來滅度，
何其 *駛哉！世尊滅度，何其疾哉！大法淪翳，何其速哉！羣生長衰，世間眼滅。譬
如大樹根拔，枝條摧折。又如斬蛇，宛轉迴遑，莫知所 *奉。」
~184　　時，彼眾中有釋種子，字拔難陀#d4.161，止諸比丘言：「汝等勿憂，世尊滅度，我得
自在。彼者#d4.162常言：『當應行是，不應行是。』自今已後，隨我所為。」
　　迦葉聞已，悵然不悅，告諸比丘曰：「速嚴衣鉢，時詣雙樹，及未闍維，可得見
佛。」
　　時，諸比丘聞大迦葉語已，卽從座起，侍從迦葉，詣拘尸城，渡尼連禪河#d4.163水，
到天冠寺，至阿難所。問訊已，一面住，語阿難言：「我等欲一面覲舍利，及未闍維
，寧可見不？」
　　阿難答言：「雖未闍維，難復可見。所以然者，佛身既洗#d4.164以香湯，纏以劫貝，
五百張 *疊次如纏之。藏於金棺，置於鐵槨中，栴檀香槨重衣其外，以為佛身難復可
覩。」
　　迦葉請至三，阿難答如初，以為佛身難復得見。
　　時，大迦葉適#d4.165向香#d4.166𧂐，於時佛身從重槨#d4.167內雙出兩足，足有異色。迦葉見已
，怪問阿難：「佛身金色，足#d4.168何故異？」
　　阿難報曰：「向者，有一老母悲哀而前手撫佛足，淚墮其上，故色異耳。」
~185　　迦葉聞已，又大不悅，卽向香𧂐，禮佛舍利。時，四部眾#d4.169及上諸天同時俱禮，
於是佛足忽然不現。時，大迦葉繞澊三匝，而作頌曰：
　　「諸佛無等等#d4.170，聖智不可稱；
　　無等之聖智，我今稽首禮。
~186　　無等等沙門，最上無瑕穢；
　　牟尼#d4.171絕愛枝，大仙#d4.172天人尊#d4.173；
　　人中第一雄，我今稽首禮。
　　苦#d4.174行無等侶，離著而教人；
　　無染無垢塵，稽首無上尊。
　　三垢#d4.175垢已盡，樂於空寂行；
　　無二無疇#d4.176匹，稽首十力尊。
　　善逝#d4.177為最上，二足尊#d4.178中尊；
　　覺四諦止息，稽首安隱智。
　　沙門中無上，迴邪令入正；
　　世尊施#d4.179寂滅，稽首湛然滛。
　　無熱無瑕隙#d4.180，其心當寂定；
　　練除諸塵穢，稽首無垢尊。
　　慧眼無限量，甘露威#d4.181名稱；
~187　　希有難思議，稽首無等倫。
　　吼聲#d4.182如師子，在林無所畏；
　　降魔越四姓#d4.183，是故稽首禮#d4.184。」
~188　　大迦葉有大威德，四辯#d4.185具足，說此偈已，時彼佛𧂐不燒自燃。諸末羅等各相謂
言：「今火猛熾，焰盛難止，闍維舍利，或能消#d4.186盡，當於何所求水滅之？」時，佛
𧂐側有娑羅樹神，篤信佛道，尋以神力滅佛澊火。
　　時，諸末羅復相謂言：「此拘尸城左右十二由旬，所有香花，盡當採取，供佛舍
利。」尋詣城側，取諸香花，以用供養。
　　時，波 *婆國末羅民眾，聞佛於雙樹滅度，皆自念言：今我宜往，求舍利分#d4.187，
自於本土，起塔供養。時，波 *婆國諸末羅卽下國中，嚴四種兵──象兵、馬兵、車
兵、步兵，到拘尸城，遣使者言：「聞佛眾祐，止此滅度，彼亦我師，敬慕之心，來
請骨分，當於本國起塔供養。」
　　拘尸王答曰：「如是，如是，誠如所#d4.188言，但為世尊垂降此土，於茲滅度，國內
士民，當自供養。遠勞諸君，舍#d4.189利分不#d4.190可得。」
　　時，遮羅頗#d4.191國諸跋離#d4.192民眾，及羅摩伽#d4.193國拘利#d4.194民眾、毗留提#d4.195國婆羅門眾
、迦維羅衛#d4.196國釋種#d4.197民眾、毗舍離國離車#d4.198民眾，及摩竭王阿闍世#d4.199，聞#d4.200如來於
拘尸城雙樹間而取滅度，皆自念言：今我宜往，求舍利分。
~189　　時，諸國王阿闍世等，卽下國中，嚴四種兵──象兵、馬兵、車兵、步兵，進渡#d4.201
~190恆水#d4.202，卽敕婆羅門香姓#d4.203：「汝持我名，入拘尸城，致問諸末羅等：『起居輕利，
遊步強耶？吾於諸賢，每相宗敬，鄰境義和，曾無諍訟。我聞如來於君國內而取滅度
，唯無上尊，實我所天，故從遠來，求請骨分，欲還本土，起塔供養。設與我者，舉
國重寶，與君共之。』」
　　時，香姓婆羅門受王教已，卽詣彼城，語#d4.204諸末羅曰：「摩竭大王致問無量：『
起居輕利，遊步強耶？吾於諸君，每相宗敬，鄰境義和，曾無諍訟。我聞如來於君國
內而取滅度，唯無上尊，實我所天，故從遠來，求請骨分，欲還本土，起塔供養。設
與我者，舉國重寶，與君共之。』」
　　時，諸末羅報香姓曰：「如是，如是，誠如君言，但為世尊垂降此土，於茲滅度
，國內士民自當供養。遠勞諸君，舍利分 *不可得。」
　　時，諸國王卽集羣臣，眾共立議，作頌#d4.205告曰：
　　「吾等和議#d4.206，遠來拜首，
　　遜言求分，如不見與，
　　四兵在此，不惜身命，
~191　　義而弗獲，當以力取。」
　　時，拘尸國卽集羣臣，眾共立議，以偈答曰：
　　「遠勞諸君，屈辱拜首，
　　如來遺形#d4.207，不敢#d4.208相許，
　　彼欲舉兵，吾斯亦有，
　　畢命相抵，未之有畏。」
　　時，香姓婆羅門曉眾人曰：「諸賢！長夜受佛教誡，口誦法言，心服仁化，一切
眾生常念欲安，寧可爭#d4.209佛舍利共相殘害#d4.210？如來遺形欲#d4.211以廣益，舍利現在但當分
~192取#d4.212。」
　　眾咸稱善，尋復議言：「誰堪分者？」
　　皆言#d4.213香姓婆羅門仁智平#d4.214均，可使分也。
　　時，諸國王卽命香姓：「汝為我等分佛舍利，均作八分。」
　　於時，香姓聞諸王語已，卽詣舍利所，頭面禮畢，徐前取佛上牙，別置一面。尋
遣使者，齎佛上牙，詣阿闍世王所，語使者言：「汝以我聲，上白大王：『起居輕利
，遊步強耶？舍利未至，傾遲無量耶？今付使者如來上牙，並可供養，以慰企望，明
星出時，分舍利訖，當自奉送。』」
　　時，彼使者受香姓語已，卽詣阿闍世王所，白言：「香姓婆羅門致問無量：『起
居輕利，遊步強耶？舍利未至，傾遲無量耶？今付使者如來上牙，並可供養，以慰企
望，明星出時，分舍利訖，當自奉送。』」
　　爾時，香姓以一瓶受一#d4.215石許，卽分舍利，均為八分已，告眾人言：「願以此瓶
，眾議見與，自欲於舍起塔供養。」
　　皆言：「智哉！是為知時。」卽共聽與。
~193　　時，有畢鉢#d4.216村人白眾人言：「乞地燋炭，起塔供養。」皆言與之。
　　時#d4.217，拘尸國人得舍利分，卽於其土起塔供養。波婆國人、遮羅國、羅摩伽國、
毗留提國、迦維羅衛國、毗舍離國、摩竭國阿闍世王等，得舍利分已，各歸其國，起
塔供養。香姓婆羅門持舍利瓶歸起塔廟，畢鉢村人持地燋炭歸起塔廟。當於爾時，如
來舍利起於八塔，第九瓶塔，第十炭塔，第十一生時髮塔。何等時佛生？何等時出
家#d4.218？何等時成道？何等時滅度？沸#d4.219星出時生，沸星出出家，沸星出成道，沸星出
滅度#d4.220。
~194　　何等生二足尊？何等出叢林苦？
　　何等得最上道？何等入涅槃城？
　　沸星生二足尊，沸星出叢林苦，
　　沸星得最上道，沸星入涅槃城。
　　八日如來生，八日佛出家，
　　八日成菩提#d4.221，八日取滅度。
　　八日生二足尊，八日出叢林苦，
　　八日成最上道，八日入泥洹城。
　　二月如來生，二月佛出家，
　　二月成菩提，二月#d4.222取涅槃。
　　二月生二足尊，二月出叢林苦，
　　二月得最上道， *二月入涅槃城。
　　娑羅花熾盛，種種光相照；
　　於其本生處，如來取滅度。
~195　　大慈#d4.223般涅槃，多人稱讚禮；
　　盡度諸恐畏，決定取滅度。
　　佛說#d4.224長阿含經卷第四#d4.225 
~196~197#d5.1
^d3（三）第一分典尊經#d5.2第三
　　如是我聞：
　　一時，佛在羅閱祇耆闍崛山，與大比丘眾千二百五十人俱。
　　爾時，執樂天般遮翼子#d5.3，於夜靜寂無人之時，放大光明#d5.4，照耆闍崛山，來至
佛所，頭面禮佛足已，在一面立。時，般遮翼白世尊言：「昨#d5.5梵天王至忉利天，與
帝釋共議。我親從彼聞，今者寧可向世尊說不？」
~198　　佛言：「汝欲說者，便可說之。」
　　般遮翼言：「一時，忉利諸天集法講堂，有所講論。時，四天王#d5.6隨其方面，各
當位坐，提帝賴吒#d5.7天王在東方坐，其面西向，帝釋在前。毗樓勒#d5.8天王在南方坐，
其面北向，帝釋在前。毗樓博叉#d5.9天王在西方坐，其面東向，帝釋在前。毗沙門#d5.10天
王在北方坐，其面南向，帝釋在前。時，四天王皆先坐已，然後我坐。復有餘大神
天#d5.11，皆先於佛所，淨修梵行，於此命終，生忉利天，使彼諸天，增益五福：一者天
壽，二者天色，三者天名稱，四者天樂，五者天威德。時，諸忉利天皆踊躍歡喜言：
『增益諸天眾，減損阿須倫#d5.12眾。』爾時，釋提桓因#d5.13知諸天人有歡喜心，卽為忉利
諸天而作頌曰：
　　『忉利諸天人，帝釋相娛樂；
　　禮敬於如來，最上法之王#d5.14。
　　諸天受影福，壽、色、名、樂、威；
　　於佛修梵行，故來生此間。
　　復有諸天人，光色甚巍巍；
~199　　佛智慧弟子，生此復殊勝。
　　忉利及因提#d5.15，思惟此自樂；
~200　　禮敬於如來，最上法之 *王。』
　　「爾時，忉利諸天聞此偈已，倍復歡喜，不能自勝，增益諸天眾，減損阿須倫眾
。釋提桓因見忉利天歡喜悅豫，卽告之曰：『諸賢！汝等頗欲聞如來八無等法#d5.16不？
』時，忉利諸天言：『願樂欲聞。』
　　「帝釋報言：『諦聽！諦聽！善思念之。諸賢！如來、至真、等正覺，十號具足
，不見過去、未來、現在有如來#d5.17、至真，十號具足，如佛者也。佛法微妙，善可講
說，智者所行，不見過去、未來、現在有微妙法，如佛者也。佛由此法，而自覺悟，
通達無礙，以自娛樂，不見過去、未來、現在能於此法而自覺悟，通達無礙，以自娛
樂，如佛者也。諸賢！佛以此法自覺悟已，亦能開示涅槃徑路，親近漸至，入於寂滅
。譬如恆河水、炎摩水#d5.18，二水並流，入於大海。佛亦如是，善能開示涅槃徑路，親
近漸至，入於寂滅，不見過去、未來、現在有能開示涅槃徑路，如佛者也。諸賢！如
來眷屬成就，剎利、婆羅門、居士、沙門、有智慧者，皆是如來成就眷屬，不見過去
、未來、現在眷屬成就，如佛者也。諸賢！如來大眾成就，所謂比丘、比丘尼、優婆
塞、優婆夷，不見過去、未來、現在大眾成就，如佛者也。諸賢！如來言行相應，所
~201言如行，所行如言，如是則為法法成就，不見過去、未來、現在言行相應，法法
　　成就
，如佛者也。諸賢！如來多所饒益，多所安樂，以慈愍心利益天人，不見過去、未來
、現在多所饒益，多所安樂，如佛者也。諸賢！是為如來八無等法。』
　　「時，忉利天作是說言：『若使世間有八佛出者，當大增益諸天眾，減損阿須倫
眾。』時，忉利天言：『且置八佛，正使七佛、六佛，乃至二佛出世者，亦大增益諸
天眾，減損阿須倫眾，何況八佛？』時，釋提桓因告忉利天言：『我#d5.19從佛聞，親從
佛受，欲使一時二佛出世，無有是處，但使如來久存於世，多所慈愍，多所饒益，天
人獲安，則大增益諸天眾#d5.20，減損阿須倫眾。』」
　　時，般遮翼白佛言：「世尊！忉利諸天所以集法講堂上者，共議思惟，稱量觀察
，有所教令，然後為四天王。四天#d5.21王受教已，各當位而坐，其坐未久，有大異光#d5.22
~202照於四方。時，忉利天見此光已，皆大驚愕：『今此異光，將有何怪？』諸大神天有
威德者，亦皆驚怖：『今此異光，將有何怪？』時，大梵王卽化為童子，頭五角髻#d5.23
，在大#d5.24眾上虛空中立，顏貌端正，與眾超絕，身紫金色，蔽諸天光。時，忉利天亦
不起迎，亦不恭敬，又不請坐。時，梵童子#d5.25隨所詣坐，坐生#d5.26欣悅#d5.27。譬如剎利水
澆頭種，登王位時，踊躍歡喜。來#d5.28坐未久，復自變身，作童子像，頭五角髻，在大
眾上虛空中坐，譬如力士坐於安座，嶷然不動，而作頌曰：
　　『忉利諸天人，帝釋相娛樂；
　　禮敬於如來，最上法之 *王。
　　諸天受影福，壽、色、名、樂、威；
　　於佛修梵行，故來生此間。
　　復有諸天人，光色甚巍巍；
　　佛智慧弟子，生此復殊勝。
　　忉利及因提，思惟此自樂；
　　禮敬於如來，最上法之 *王。』
~203　　「時，諸忉利天語童子曰：『吾等聞天帝釋稱說如來八無等法，歡喜踊躍，不能
自勝。』時，梵童子語忉利天言：『何等如來八無等法？吾亦樂聞。』時，天帝釋卽
為童子說如來八無等法。忉利諸天、童子#d5.29聞說已，倍復歡喜，不能自勝，增益諸天
眾，減損阿須倫眾。是時，童子見天歡喜，復增欣躍#d5.30，卽告忉利天曰：『汝等欲聞
一無等法#d5.31不？』天曰：『善哉！願樂欲聞。』
　　「童子告曰：『汝樂聞者，諦聽！諦受！當為汝說。』告諸天曰：『如來往昔為
~204菩薩時，在所生處聰明多智。諸賢！當知過去久遠時，世有王名曰地主#d5.32，第一太子
名曰慈悲#d5.33。王有大臣名曰典尊#d5.34，大臣有子名曰焰鬘#d5.35。太子慈悲有朋友，其朋亦
與六剎利大臣而為朋友。地主大王欲入深宮遊戲娛樂時，卽#d5.36以國事委付典尊大臣，
然後入宮作倡伎樂，五欲自娛。時，典尊大臣欲理國事，先問其子，然後決斷；有所
處分，亦問#d5.37其子。
　　「『其後典尊忽然命終，時地主王聞其命終，愍念哀傷，撫膺而曰：咄哉！何辜
失國良輔#d5.38？太子慈悲默自念言#d5.39：王失典尊以為憂苦，今我宜往諫於大王，無以彼
喪而生憂苦。所以然者，典尊有子名曰焰鬘，聰明多智乃過其父，今可徵召以理國
事。時，慈悲太子卽詣王所，具以上事白其父王。王#d5.40聞太子語已，卽召焰鬘而告之
曰：吾今以汝補卿父處，授汝相印。彼時焰鬘受相印已，王欲入宮，復付後事。
　　「『時，相焰鬘明於治理，父先所為焰鬘亦知，父所不及焰鬘亦知。其後名稱流
聞海內，天下咸稱為大典尊。時，大典尊後#d5.41作是念：今王地主年已朽邁，餘壽未幾
，若以太子紹王位者，未為難也，我今寧可先往語彼六剎利大臣：今王地主年已朽邁
，餘壽未幾，若以太子紹王位者，未為難也。君等亦當別封王土，居位之日，勿相忘
~205也。
　　「『時，大典尊卽往詣六剎利大臣，而告之曰：諸君！當知今王地主年已朽邁，
餘壽未幾，若以太子紹王位者，未為難也。汝等可往白太子此意：我等與尊#d5.42生小知
舊#d5.43，尊苦我苦，尊樂我樂。今王衰老，年已朽邁，餘壽未幾，今者太子紹王位者，
未為難也。尊設登位，當與我封。時，六剎利大臣聞其語已，卽詣太子，說如上事。
太子報言：設吾登位，列土封國，當更與誰？
~206　　「『時，王未久忽然而崩，國中大臣尋拜太子補王正位。王居位已，默自思念：
今立宰相，宜准先王。復#d5.44自思念：誰堪此舉？正當卽任大典尊位#d5.45。時，王慈悲
卽#d5.46告大典尊：我今使汝卽於相位，授以印信，汝當勤憂，綜理國事。時，大典尊聞
王教已，卽受印信。王每入宮，輒以後事付大典尊。
　　「『大典尊復自念言：吾今宜往六剎利所，問其寧憶昔所言不？卽尋往詣語剎利
曰：汝今寧憶昔所言不？今者太子以登王位，隱處深宮，五欲自娛。汝等今者可往問
王：王居天位，五欲自娛，寧復能憶昔所言不？時，六剎利聞是語已，卽詣王所，白
大王言：王居天#d5.47位，五欲自娛，寧復能憶昔所言不？列土封邑，誰應居之？王曰：
不忘昔言。列土封邑，非卿而誰？王復自念：此閻浮提#d5.48地，內廣外狹#d5.49，誰能分此
以為七分？復自念言：唯有大典尊乃能分耳#d5.50。卽告之曰：汝可分此閻浮提地，使作
七分。
　　「『時，大典尊卽尋分之，王所治城，村邑郡國，皆悉部分，六剎利國亦與分部
。王自慶言：我願已果。時，六剎利復自慶幸：我願已果，得成此業，大典尊力也。
六剎利王復自思念：吾國初建，當須宰輔，誰能堪任？如大典尊，卽當使之，通領國
~207事。爾時，六剎利王卽命#d5.51典尊，而告之曰：吾國須相，卿當為吾通領國事。於是，
六國各授相印。
　　「『時，大典尊受相印已，六王入宮遊觀娛樂，時皆以國事付大典尊。大典尊理
七國事，無不成辦#d5.52。時，國內有七大居士，典尊亦為處分家事，又能教授七百梵志
諷誦經典。七王敬視大典尊相，猶如神明，國七居士視如大王，七百梵志視如梵天。
時，七國王、七大居士、七百梵志皆自念言：大典尊相，常與梵天相見，言語坐起親
善。
~208　　「『時，大典尊默識七王、居士、梵志意，謂我常與梵天相見，言語坐起；然我
實不見梵天，不與言語，不可餐默#d5.53，虛受此稱。我亦曾聞諸先宿言，於夏四月#d5.54閑
居靜處，修四無量#d5.55者，梵天則下，與共相見。今我寧可修四無量，使梵天下，共相
見不？於是，典尊至七王所而白王言：唯願大王顧臨國事！我欲於夏四月修四無量。
七王告曰：宜知是時。大典尊相又告七居士：汝等各勤己務，吾欲夏#d5.56四月修四無量
。居士曰：諾！宜知是時。又告七百梵志：卿等當勤諷誦，轉相教授，我欲於夏四月
修四無量。梵志曰：諾！今者大師宜知是時。
　　「『時，大典尊於彼城東造閑靜室，於夏四月，卽於彼止，修四無量，然彼梵天
猶不來下。典尊自念：我聞先宿舊#d5.57言，於夏四月，修四無量，梵天下現。今者寂然
，聊無髣髴。時，大典尊以十五日月滿時，出其靜室，於露地坐。坐未久頃，有大光
現，典尊默念：今此異光，將無是梵欲下瑞耶？
　　「『時，梵天王卽化為童子，五角髻，在典尊上虛空中坐，典尊見已，說頌曰：
　　此是何天像，在於虛空中，
　　光照於四方，如大火𧂐燃？
~209　　「『時，梵童子以偈報曰：
　　唯梵世#d5.58諸天，知我梵童子，
　　其餘人謂我，祀祠於大#d5.59神。
　　「『時，大典尊以偈報曰：
　　今我當諮承，奉誨致恭敬，
　　設種種上味，願天知我心。
　　「『時，梵童子復#d5.60以偈報曰：
　　典尊汝所修，為欲何志求？
~210　　今設此供養，當為汝受之。
　　「『又告大典尊：汝若有所問，自恣問之，當為汝說。時，大典尊𣈳自念言：我
今當問現在事耶？問#d5.61未然事耶？復自念言：今世現事，用復問為？當問未然幽冥之
事。卽向梵童子#d5.62以偈問曰：
　　今我問梵童，能決疑無疑，
　　學何住何法，得生於梵天？
　　「『時，梵童子以偈報曰：
　　當捨我人想#d5.63，獨處修慈心#d5.64，
　　除欲無臭穢，乃得生梵天。
　　「『時，大典尊聞是偈已，卽自念言：梵童子說偈，宜除臭穢，我不解此，今宜
更問。時，大典尊卽以偈問曰：
　　梵偈言臭穢，願今為我說，
　　誰開#d5.65世間門#d5.66，墮惡不生天？
　　「『時，梵童子以偈報曰：
~211　　欺妄懷嫉妬，習慢#d5.67增上慢#d5.68，
　　貪欲瞋恚癡#d5.69，自恣藏於心。
　　此世間臭穢，今說令汝知，
　　此開世間門，墮惡不生天。
　　「『時，大典尊聞此偈已，復自念言：梵童子所說臭穢之義我今已解，但在家者
無由得除，今我寧可捨世出家，剃除鬚髮，法服修道耶？
　　「『時，梵童子知其志念，以偈告曰：
~212　　汝能有勇猛，此志為勝妙；
　　智者之所為，死必生梵天。
　　「『於是，梵童子忽然不現。
　　「『時，大典尊還詣七王白言：大王！唯願垂神善理國事，今我意欲出家離世，
法服修道。所以者何？我親於梵童子聞說臭穢，心甚惡之。若在家者，無由得除。彼
時，七王卽自念言：凡婆羅門多貪財寶，我今寧可大開庫藏，恣其所須，使不出家。
時，七國王卽命典尊，而告之曰：設有所須，吾盡相與，不足出家。時，大典尊尋白
王曰：我今以為蒙王賜已，我亦大有財寶，今者盡留以上大王，願聽出家，遂我志
願！
　　「『時，七國王復作是念：凡婆羅門多貪美色，今我寧可出宮婇女，以滿其意，
使不出家。王卽命典尊而告之曰：若須婇女，吾盡與汝，不足出家。典尊報曰：我今
已為蒙王賜已，家內自有婇女眾多，今盡放遣，求離恩愛，出家修道。所以然者？我
親從梵童子聞說臭穢，心甚惡之。若在家者，無由得除。
　　「『時，大典尊向慈悲王，以偈頌曰：
~213　　王當聽我言，王為人中尊，
　　賜財寶婇女，此實#d5.70非所樂。
　　「『時，慈悲王以偈報曰：
　　檀特伽陵#d5.71城，阿婆布和#d5.72城，
　　阿槃大天#d5.73城，鴦伽瞻婆#d5.74城，
　　數#d5.75彌薩羅城，西陀路樓#d5.76城，
　　婆羅伽尸#d5.77城，盡汝典尊造。
~214　　五欲有所少，吾盡當相與；
　　宜共理國事，不足出家去。
　　「『時，大典尊以偈報曰：
　　我五欲不少，自不樂世間；
　　已聞天所語，無心復在家。
　　「『時，慈悲王以偈報曰：
　　大典尊所言，為從何天聞，
　　捨離於五欲？今問當答我。
　　「『時，大典尊以偈答曰：
　　昔我於靜處，獨坐自思惟；
　　時梵天王來，普放大光明；
　　我從彼聞已，不樂於世間。
　　「『時，慈悲王以偈告曰：
　　小住大典尊，共弘善法化；
~215　　然後俱出家，汝卽為我師。
　　譬如虛空中，清淨琉璃滿；
　　今我清淨信，充徧佛法中。
　　「『時，大典尊復作頌曰：
　　諸天及世人，皆應捨五欲，
　　蠲除諸穢汙，淨修於梵行。
　　「『爾時，七國王語大典尊曰：汝可留住七歲之中，極世五欲，共相娛樂，然後
捨國，各付子弟，俱共出家，不亦善耶？如汝所獲，我亦當同。時，大典尊報七王曰
：世間無常#d5.78，人命逝速，喘息之間，猶亦難保，乃至七歲，不亦遠耶？七王又言：
七歲遠者，六歲、五歲……乃至一歲，留住靜宮，極世五欲，共相娛樂，然後捨國，
各付子弟，俱共出家，不亦善耶？如汝所得，我亦宜同。時，大典尊復報王曰：此#d5.79
世間無常，人命逝速，喘息之間，猶亦難保，乃至一歲尚亦久 *耳，如是七月……至
~216於一月，猶復不可。王又語言：可至七日，留住深宮，極世五欲，共相娛樂，然後捨
國，各付子弟，俱共出家，不亦善耶？大典尊答曰：七日不遠，自可留 *耳。唯願大
王勿違信誓，過七日已，王若不去，我自出家。
　　「『時，大典尊又至七居士所語言：汝等各理己務，吾欲出家，修無為道。所以
然者，我親從梵天聞說臭穢，心甚惡之。若在家者，無由得除。時，七居士報典尊曰
：善哉！斯志！宜知是時，我等亦欲俱共出家，如汝所得，我亦宜同。
　　「『時，大典尊復詣七百梵志所，而告之曰：卿等當勤諷誦，廣探#d5.80道義，轉相
教授，吾欲出家修無為道。所以然者，我親從梵天聞說臭穢，心甚惡之。若在家者，
無由得除。時，七百梵志白典尊曰：大師！勿出家也。夫在家安樂，五欲自娛，多人
侍從，心無憂苦。出家之人獨在空野#d5.81，所欲悉無，無可貪取。典尊報曰：吾若以在
家為樂，出家為苦，終不出家；吾以在家為苦，出家為樂，故出家 *耳。梵志答曰：
大師出家，我亦出家；大師所行，我亦盡當#d5.82行。
　　「『時，大典尊至諸妻所，而告之曰：卿等隨宜欲住者住，欲歸者歸。吾欲出家
，求無為道。具論上事，明出家意。時，諸婦答曰：大典尊在，一如我夫，一如我父
~217，設今出家，亦當隨從，典尊所行，我亦宜行。
　　「『過七日已，時大典尊卽剃除鬚髮，服三法衣#d5.83，捨家而去。時，七國王、七
大居士、七百梵志及四十夫人，如是展轉，有八萬四千人同時出家，從大典尊。時，
大典尊與諸大眾遊行諸國，廣弘道化，多所饒益。』
　　「爾時，梵王告諸天眾曰：『時，典尊大臣豈異人乎？莫造斯觀，今釋迦文佛#d5.84
卽其身也。世尊爾時過七日已，出家修道，將諸大眾，遊行諸國，廣弘道化，多所
饒益。汝等若於我言有餘疑者，世尊今在耆闍崛山，可往問也。如佛所言，當受持
之
　　。』」
　　般遮翼言：「我以是緣，故來詣此。唯然，世尊！彼大典尊卽世尊是耶？世尊爾
時過七日已，出家修道，與七國王乃至八萬四千人同時出家，遊行諸國，廣弘道化，
~218多所饒益耶？」
　　佛告般遮翼曰：「爾時大典尊豈異人乎？莫造斯觀，卽我身是也。爾時，舉國男
女行來舉動，有所破損#d5.85，皆尋#d5.86舉聲曰：『南無大典尊七王大相#d5.87！南無大典尊七
王大相！』如是至三，般遮翼！時，大典尊有大德力，然不能為弟子說究竟道#d5.88，不
能使得究竟梵行，不能使至安隱之處。其所說法，弟子受行，身壞命終，得生梵天；
其次，行淺者生他化自在天；次生化自在天、兜率陀天、焰天、忉利天、四天王、剎
利、婆羅門、居士大家，所欲自在。
　　「般遮翼！彼大典尊弟子，皆無疑#d5.89出家，有果報，有教誡#d5.90，然非究竟道，不
能使得究竟梵行，不能使至安隱之處。其道勝者，極至梵天 *耳。今我為弟子說法，
則能使其得究竟道、究竟梵行、究竟安隱，終歸涅槃。我所說法弟子受行者，捨有
漏#d5.91成無漏#d5.92，心解脫、慧解脫#d5.93。於現法中，自身作證：生死已盡，梵行已立，所
作已辦，更不受有。其次，行淺者斷五下結，卽於天上而般涅槃，不復還此。其次，
三結#d5.94盡，薄淫、怒、癡#d5.95，一來世間而般涅槃#d5.96。其次，斷三結，得須陀洹#d5.97，不
墮惡道，極七往返，必得涅槃。般遮翼！我諸弟子不 *疑出家，有果報，有教 *誡，
~219究竟道法，究竟梵行，究竟安隱，終歸滅度。」
　　爾時，般遮翼聞佛所說，歡喜奉行！ 
　　佛說長阿含經卷第五
~220^d4 （四）佛說長阿含#d5.98第一分闍尼沙經#d5.99第四
　　如是我聞：
　　一時，佛遊那提#d5.100揵稚住處#d5.101，與大比丘眾千二百五十人俱。
　　爾時，尊者阿難在靜室坐，默自#d5.102思念：甚奇！甚特#d5.103！如來授人記別#d5.104，多所
饒益。彼伽伽羅大臣命終，如來記之：此人命終，斷五下結，卽於天上而取滅度，不
來此世。第#d5.105二迦陵伽，三毗伽陀，四伽利#d5.106輸，五遮樓，六婆耶樓，七婆頭樓，八
藪婆頭，九他梨舍㝹，十藪達梨舍㝹，十一耶輸，十二耶輸多樓，諸大臣等命終，佛
亦記之：斷五下結，卽於天上而取滅度，不來生此。復有餘五十人命終，佛亦記之：
斷三結，淫、怒、癡薄，得斯陀含，一來此世便盡苦際。復有五百人命終，佛亦記之
：三結盡，得須陀洹，不墮惡趣，極七往返必盡苦際。有佛弟子處處命終，佛皆記之
：某生某處、某生某處。鴦伽國、摩竭國、迦尸國、居薩羅國、拔祇國、末羅國、支
提國、拔沙國、居樓國、般闍羅#d5.107國、頗漯波#d5.108國、阿般提#d5.109國、婆蹉國、蘇羅娑#d5.110國
、乾陀羅國、劍洴沙#d5.111國，彼十六大國#d5.112有命終者，佛悉記之。摩竭國人#d5.113皆是王種
~221~222王所親任，有命終者，佛不記之。
　　爾時，阿難於靜室起，至世尊所，頭面禮足，在一面坐，而白佛言：「我向於靜
室默自思念：甚奇！甚特！佛授#d5.114人記，多所饒益，十六大國有命終者，佛悉記之，
唯摩竭國人，王所親任，有命終者，獨不蒙記。唯願世尊當為記之！唯願世尊當為記
之，饒益一切，天人得安！又佛於摩竭國得道，其國人命終，獨不與記。唯願世尊當
為記之！唯願世尊當為記之！又摩竭國缾沙#d5.115王為優婆塞，篤信於佛，多設供養，然
後命終，由此王故，多人信解，供養三寶，而今如來不為授記。唯願世尊當與記之，
饒益眾生，使天人得安！」爾時，阿難為摩竭國#d5.116人勸請世尊，卽從座起，禮佛而去。
　　爾時，世尊著衣持鉢，入那伽城乞食已，至大林處坐一樹下，思惟摩竭國人命終
生處。時，去佛不遠，有一鬼神，自稱己名，白世尊曰：「我是闍尼沙！我是闍尼沙
！」
　　佛言：「汝因何事，自稱己名為闍尼沙#d5.117？汝因何法，自以妙言稱見道迹？」
　　闍尼沙言：「非餘處也。我本為人王，於如來法中為優婆塞，一心念佛而取命終
，故得生為毗沙門天王太子。自從是來，常照明諸法，得須陀洹，不墮惡道，於七生
~223中常名闍尼沙。」
　　時，世尊於大林處隨宜住已，詣#d5.118那陀揵稚處，就座而坐，告一比丘：「汝持我
聲，喚阿難來。」
　　對曰：「唯然！」卽承佛教，往喚阿難。
　　阿難尋來，至世尊所，頭面禮足，在一面住，而白佛言：「今觀如來顏色勝常，
諸根#d5.119寂定。住何思惟，容色乃爾？」
　　爾時，世尊告阿難曰：「汝向因摩竭國人來至我所，請記而去。我尋於後，著衣
持鉢，入那羅#d5.120城乞食，乞食訖已，詣彼大林，坐一樹下，思惟摩竭國人命終生處。
~224時，去我不遠，有一鬼神，自稱己名，而白我言：『我是闍尼沙！我是闍尼沙！』阿
難！汝曾聞彼闍尼沙名不？」
　　阿難白佛言：「未曾聞也。今聞其名，乃至#d5.121生怖畏，衣毛為豎。世尊！此鬼神
必有大威德，故名闍尼沙 *耳。」
　　佛言：「我先問彼：『汝因何法，自以妙言稱見道迹？』闍尼沙言：『我不於餘
處，不在餘法。我昔為人王，為世尊弟子，以篤信心為優婆塞，一心念佛，然後命終
，為毗沙門天王作子，得須陀洹，不墮惡趣，極七往返，乃盡苦際。於七生#d5.122中，常
名闍尼沙。一時，世尊在大林中一樹下坐，我時乘天千輻寶車，以少因緣，欲詣毗樓
勒天王，遙見世尊在一樹下，顏貌端正，諸根寂定，譬如深淵澄淨#d5.123清明，見已念言
：我今寧可往問世尊：摩竭國人有命終者，當生何所？又復一時，毗沙門王自於眾中
，而說偈言：
　　我等不自憶，過去所更事；
　　今遭遇#d5.124世尊，壽命得增益。
　　「『又復一時，忉利諸天以少因緣，集在一處。時，四天王各當位坐，提帝#d5.125賴
~225吒在東方坐，其面西向，帝釋在前。毗樓勒#d5.126天在南方坐，其面北向，帝釋在前。毗
樓博#d5.127叉天王在西方坐，其面東向，帝釋在前。毗沙門天王在北方坐，其面南向，帝
釋在前。時，四天王皆先坐已，然後我坐。復有餘諸大神天，皆先於佛所，淨修梵行
，於此命終，生忉利天，增益諸天，受天五福：一者天壽，二者天色，三者天名稱，
四者天樂，五者天威德。時，諸忉利天皆踊躍歡喜言：增益諸天眾，減損阿須倫眾。
爾時，釋提桓因知忉利諸天有歡喜心，卽作頌曰：
　　忉利諸天人，帝釋相娛樂；
　　禮敬於如來，最上法之王#d5.128。
~226　　諸天受影福，壽、色、名、樂、威；
　　於佛修梵行，故來生此間。
　　復有諸天人，光色甚巍巍；
　　佛智慧弟子#d5.129，生此復殊勝。
　　忉利及因提，思惟此自樂；
　　禮敬於如來，最上法之王#d5.130。』
　　「闍尼沙神復言：『所以忉利諸天集法堂#d5.131者，共議思惟，觀察稱量，有所教令
，然後敕四天王。四王受教已，各當位而坐。其坐未久，有大異光照於四方，時忉利
天見此異光，皆大驚愕：今此異光將有何怪？餘大神天有威德者，皆亦驚怖#d5.132：今此
異光將有何怪？時，大梵王卽化作童子，頭五角髻，在天眾上虛空中立，顏貌端正，
與眾超絕，身紫金色，蔽諸天光。時，忉利天亦不起迎，亦不恭敬，又不請坐。時，
梵童子隨所詣座#d5.133，座 *生欣悅，譬如剎利水澆頭種，登王位時，踊躍歡喜。其坐#d5.134
未久，復自變身，作童子像，頭五角髻，在大眾上虛空中坐，譬如力士坐於安座，嶷
然不動，而作頌曰：
~227　　調伏無上尊，教世生明處，
　　大明演明法，梵行無等侶，
　　使清淨眾生，生於淨妙天。
　　「『時，梵童子說此偈已，告忉利天曰：其有音聲，五種清淨，乃名梵聲。何等
五？一者其音正直，二者其音和雅，三者其音清徹，四者其音深滿，五者周遍遠聞#d5.135
。具此五者，乃名梵音。我今更說，汝等善聽！如來弟子摩竭優婆塞，命終有得阿那
含，有得斯陀含，有得須陀洹者，有生他化自在天者，有生化自在天#d5.136、兜率天、焰
天、忉利天、四天王者，有生剎利、婆羅門、居士大家，五欲自然者。時，梵童子以
~228偈頌曰：
　　摩竭優婆塞，諸有命終者，
　　八萬四千人，吾聞俱得道。
　　成就須陀洹，不復墮惡趣，
　　俱乘平正路，得道能救濟。
　　此等羣生類，功德所扶持，
　　智慧捨恩愛，慚愧離欺妄。
　　於彼諸天眾，梵童記如是，
　　言得須陀洹，諸天皆歡喜。
　　「『時，毗沙門王聞此偈已，歡喜而言：世尊出世說真實法，甚奇！甚特！未曾
有也。我本不知如來出世，說如是法，於未來世，當復有佛說如是法#d5.137，能使忉利諸
天發歡喜心。
　　「『時，梵童子告毗沙門王曰：汝何故作此言？如來出世說如是法，為甚奇！
甚#d5.138特！未曾有也#d5.139。如來以方便力說善不善，具足說法而無所得，說空淨法而有所
~229得。此法微妙，猶如醍醐#d5.140。
　　「『時，梵童子又告忉利天曰：汝等諦聽！善思念之，當更為汝說。如來、至真善
能分別說四念處。何謂#d5.141為四？一者內身身#d5.142觀，精勤不懈，專念不忘，除世貪憂。
外身 *身觀，精勤不懈，專念不忘，除世貪憂。內外身觀，精勤不懈，專念不忘，除
世貪憂#d5.143。受、意、法觀亦復如是，精勤不懈，專念不忘，除世貪憂。內身觀已，生
他身智。內觀受已，生他受智。內觀意已，生他意智。內觀法已，生他法智。是為如
來善能分別說四念處。復次，諸天！汝等善聽！吾當更說，如來善能分別說七定具#d5.144
~230，何等為#d5.145七？正見、正志、正語、正業、正命、正方便、正念，是為如來善能分別
說七定具。復次，諸天！如來善能分別說四神足，何等#d5.146謂四？一者欲定滅行成就修
習神足#d5.147，二者精進定滅行成就修習神足，三者意定滅行成就修習神足，四者思惟定
滅行成就修習神足，是為如來善能分別說四神足。
　　「『又告諸天：過去諸沙門、婆羅門以無數方便，現無量神足，皆由四神足起；
正使當來沙門、婆羅門無數#d5.148方便，現無量神足，亦皆由是四神足起；如今現在沙門
、婆羅門無數方便，現無量神足者，亦皆由是四神足起。時，梵童子卽自變化形為三
十三身，與三十三天一一同坐，而告之曰：汝今見我神變力#d5.149不？答曰：唯然已見。
梵童子曰：我亦修四神足故，能如是無數變化。
　　「『時，三十三天各作是念：今梵童子獨於我坐而說是語，而彼梵童一化身語，
餘化#d5.150亦語；一化身默，餘化亦默。時，彼梵童還攝神足，處帝釋坐#d5.151，告忉利天曰
：我今當說，汝等善聽！如來、至真自以己力開三徑路，自致正覺。何謂為三？或有
眾生親近貪欲，習不善行，彼人於後近善知識，得聞法言，法法成就#d5.152，於是離欲捨
不善行，得歡喜心，恬#d5.153然快樂，又於樂中，復生大喜。如人捨於麁食，食百味飯，
~231食已充足，復求勝者。行者如是，離不善法，得歡喜樂，又於樂中，復生大喜，是為
如來自以己力開初徑路，成最正覺。又有眾生多於瞋恚，不捨身、口、意惡業，其人
於後遇善知識，得聞法言，法法成就，離身惡行、口、意惡行，生歡喜心， *恬然快
樂，又於樂中，復生大喜。如人捨於麁食，食百味飯，食已充足，復求勝者。行者如
~232是，離不善法，得歡喜樂，又於樂中，復生大喜，是為如來開第二徑路。又有眾生愚
冥無智#d5.154，不識善惡，不能如實知苦、集#d5.155、盡、道，其人於後遇善知識，得聞法言
，法法成就，識善不善，能如實知苦、 *集、盡、道，捨不善行，生歡喜心， *恬然
快樂，又於樂中，復生大喜。如人捨於麁食，食百味飯，食已充足，復求勝者。行者
如是，離不善法，得歡喜樂，又於樂中，復生大喜，是為如來開第三徑路。』」
　　時，梵童子於忉利天上說此正法，毗沙門天王復為眷屬說此正法，闍尼沙神復於
佛前說是正法，世尊復為阿難說此正法，阿難復為比丘、比丘尼、優婆塞、優婆夷說
是正法。
　　是時，阿難聞佛所說，歡喜奉行！
　　佛說#d5.156長阿含經卷第五#d5.157 
~233#d6.1
^d5（五）第二分初小緣經#d6.2第一
　　如是我聞：
　　一時，佛在舍衛國清信園林鹿母講堂#d6.3，與大比丘眾千二百五十人俱。
　　爾時，有二婆羅門以堅固信往詣佛所，出家為道，一名婆悉吒#d6.4，二名婆羅墮#d6.5
。爾時，世尊於靜室出，在講堂上彷徉經行。時，婆悉吒見佛經行，卽尋速疾詣婆羅
~234墮，而語之言：「汝知不耶？如來今者出於靜室，堂上經行，我等可共詣世尊所，儻
聞如來有所言說。時，婆羅墮聞其語已，卽共詣世尊所，頭面禮足，隨佛經行。
　　爾時，世尊告婆悉吒曰：「汝等二人出婆羅門種，以信堅固於我法中出家修道耶
？」
　　答曰：「如是。」
　　佛言：「婆羅門#d6.6！今在我法中出家為道，諸婆羅門得無嫌責汝耶#d6.7？」
　　答曰：「唯然！蒙佛大恩，出家修道，實自為彼諸婆羅門所見嫌責。」
　　佛言：「彼以何事而嫌責汝？」
　　尋白佛言：「彼言：『我婆羅門種最為第一，餘者卑劣。我種清白，餘者黑冥。
我婆羅門種出自梵天，從梵口生，於現法中得清淨解，後亦清淨。汝等何故捨清淨種
，入彼瞿曇異法中耶？』世尊！彼見我於佛法中出家修道，以如此言而呵責我。」
　　佛告婆悉吒：「汝觀諸人愚冥無識猶如禽獸，虛假自稱：『婆羅門種最為第一，
餘者卑劣。我種清白，餘者黑冥。我婆羅門種出自梵天，從梵口生，現得清淨，後亦
清淨。』婆悉吒！今我無上正真道中不須種姓，不恃吾我憍慢之心，俗法須此，我法
~235不爾。若有沙門、婆羅門，自恃種姓，懷憍慢心，於我法中終不得成無上證也。若能
捨離種姓，除憍慢心，則於我法中得成道證，堪受正法。人惡下流，我法不爾。」
　　佛告婆悉吒：「有四姓種#d6.8，善惡居之#d6.9，智者所舉#d6.10，智者所責。何謂為四？
一者剎利#d6.11種，二者婆羅門#d6.12種，三者居士#d6.13種，四者首陀羅#d6.14種。婆悉吒！汝聽剎
利種中有殺生者，有盜竊者，有淫亂者，有欺妄者，有兩舌者，有惡口者，有綺語者
，有慳貪者，有嫉妬者，有邪見者；婆羅門種、居士種、首陀羅種亦皆如是，雜十惡
行。婆悉吒！夫不善行有不善報，為黑冥行則有黑冥報#d6.15。若使此報獨在剎利、居士
~236、首陀羅種，不在婆羅門種者，則婆羅門種應得自言：『我婆羅門種最為第一，餘者
卑劣。我種清白，餘者黑冥。我婆羅門種出自梵天，從梵口生，現得清淨，後亦清淨
。』若使行不善行有不善報，為黑冥行有黑冥報#d6.16，必在婆羅門種、剎利、居士、首
陀羅種者，則婆羅門不得獨稱：『我種清淨，最為第一。』
　　「婆悉吒！若剎利種中有不殺者，有不盜、不淫、不妄語、不兩舌、不惡口、不
綺語、不慳貪、不嫉妬、不邪見；婆羅門種、居士、首陀羅種亦皆如是，同修十善。
夫行善法必有善報，行清白行必有白報。若使此報獨在婆羅門，不在剎利、居士、首
陀羅者，則婆羅門種應得自言：『我種清淨，最為第一。』若使四姓同有此報者，則
婆羅門不得獨稱：『我種清淨，最為第一。』」
　　佛告婆悉吒：「今者現見婆羅門種，嫁娶產生，與世無異，而作#d6.17詐稱：『我是
梵種，從梵口生，現得清淨，後亦清淨。』婆悉吒！汝今當知，今我弟子，種姓不同
，所出各異，於我法中出家修道，若有人問：『汝誰種姓？』當答彼言：『我是沙門
釋種子也。』亦可自稱：『我是婆羅門#d6.18種，親從口生，從法化生，現得清淨，後亦
清淨。』所以者何？大梵名者卽如來號，如來為世間眼#d6.19，為#d6.20世間智，為世間法，
~237為世間梵，為世間法輪，為世間甘露，為世間法主。
　　「婆悉吒！若剎利種中有篤信於佛#d6.21、如來、至真、等正覺，十號具足。篤信於
法，信如來法，微妙清淨，現可修行，說無時節#d6.22，示泥洹#d6.23要，智者所知，非是凡
愚所能及教。篤信於僧，性善質直，道果成就，眷屬成就，佛真弟子法法成就。所謂
眾者，戒眾成就，定眾、慧眾、解脫眾、解脫知見眾成就，向須陀洹、得須陀洹，向
斯陀含、得斯陀含，向阿那含、得阿那含，向阿羅漢、得阿羅漢，四雙八輩，是為如
~238來弟子眾也。可敬可尊，為世福田，應受人供養#d6.24；篤信於戒，聖戒具足，無有缺漏
，無諸瑕隙#d6.25，亦無點#d6.26汙，智者所稱，具足善寂。婆悉吒！諸婆羅門種、居士、首
陀羅種亦應如是篤信於佛，信法、信眾，成就聖戒。婆悉吒！剎利種中亦有供養羅漢
，恭敬禮拜者。婆羅門、居士、首陀羅亦皆供養羅漢，恭敬禮拜。」
　　佛告婆悉吒：「今我親族釋種亦奉波斯匿#d6.27王，宗事禮敬，波斯匿王復來供養禮
敬於我，彼不念言：『沙門瞿曇出於豪族，我姓#d6.28卑下；沙門瞿曇出大財富、大威德
家，我生下窮鄙陋小家故，致供養禮敬如來也。』波斯匿王於法觀法，明識真偽，故
生淨信，致敬如來耳。
　　「婆悉吒！今當為汝說四姓本#d6.29緣。天地始終，劫盡壞時，眾生命終皆生光音
天#d6.30，自然化生，以念為食#d6.31，光明自照，神足飛空。其後此地盡變為水，無不周遍
。當於爾時，無復日月星辰，亦無晝夜年月歲數，唯有大冥#d6.32。其後此水變成大#d6.33地
，光音諸天福盡命終，來生此間。雖來生此，猶以念食，神足飛空，身光自照，於此
住久#d6.34，各自稱言：眾生！眾生！其後此地甘泉涌出，狀如酥#d6.35蜜。彼初來天性輕
躁#d6.36者，見此泉已，默自念言：此為何物？可試嘗之。卽內指泉中，而試嘗之。如是
~239再三，轉覺其美，便以手抄自恣食之。如是樂著，遂無厭足，其餘眾生復效食之。如
是再三，復覺其美，食之不已，其身轉麁，肌肉堅䩕#d6.37，失天妙色，無復神足，履地
而行，身光轉滅，天地大冥。
~240　　「婆悉吒！當知天地常法，大冥之後，必有日月星象#d6.38現於虛空，然後方有晝夜
晦明、日月歲數。爾時，眾生但食地味#d6.39，久住世間，其食多者，顏色麁醜；其食少
者，色猶悅澤，好醜端正#d6.40，於是始有。其端正者，生憍慢心，輕醜陋者；其醜陋者
，生嫉惡心，憎端正者。眾生於是各共忿諍，是時甘泉自然枯涸，其後此地生自然地
肥#d6.41，色味具足，香潔可食，是時眾生復取食之，久住世間。其食多者，顏色麁醜；
其食少者，色猶悅澤。其端正者，生憍慢心，輕醜陋者；其醜陋者，生嫉惡心，憎端
正者。眾生於是各共諍訟，是時地肥遂不復生。
　　「其後此地復生麁厚地肥，亦香美可食，不如前者，是時眾生復取食之，久住世
間。其食多者，色轉麁醜；其食少者，色猶悅澤。端正醜陋，迭相是非，遂生諍訟，
地肥於是遂不復生。其後此地生自然粳米，無有糠糩#d6.42，色味具足，香潔可食，是時
眾生復取食之，久住於世，便有男女，互共相視，漸有情欲，轉相親近。其餘眾生見
已，語言：『汝所為非！汝所為非！』卽排#d6.43擯驅遣出於人外，過三月已，然後還
歸。」
　　佛告婆悉吒：「昔所非者，今以為是。時，彼眾生習於非法，極情恣欲，無有時
~241節。以慚愧故，遂造屋舍，世間於是始有房舍。翫習非法，淫欲轉增，便有胞胎，因
不淨生，世間胞胎始於是也。時，彼眾生食自然粳米，隨取隨生，無可窮盡。時，彼
眾生有懈惰者，默自念言：朝食朝取，暮食暮取，於我勞勤，今欲併取，以終一日。
卽尋併取。於後等侶喚共取米#d6.44，其人答曰：『我已併取，以供一日，汝欲取者，自
可隨意。』彼人復自念言：此人黠慧，能先儲積，我今亦欲積糧，以#d6.45供三日。其人
卽儲三日餘糧。有餘眾生復來語言：『可共取米。』答言：『吾已#d6.46先積三日餘糧，
汝欲取者可往自取。』彼人復念：此人黠慧，先積餘糧，以供三日，吾當效彼，積糧
以供五日。卽便往取。
~242　　「時，彼眾生競儲積已，粳米荒穢，轉生糠糩，刈已不生。時，彼眾生見此不悅
，遂成憂迷，各自念言：我本初生，以念為食，神足飛空，身光自照，於世久住#d6.47。
其後此地甘泉涌出，狀如酥蜜，香美可食，我等時共食之。食之轉久，其食多者，顏
色麁醜；其食少者，色猶悅澤。由是食故，使我等顏色有異，眾生於是各懷是非，迭
相憎嫉，是時甘泉自然枯竭。其後此地生自然地肥，色味具足，香美可食，時我曹等
復取食之。其食多者，顏色麁醜；其食少者，顏色悅澤。眾生於是復懷是非，迭相憎
嫉，是時地肥遂不復生。其後復生麁厚地肥，亦香美可食，時我曹等復取食之。多食
色麁，少食色悅，復生是非，共相憎嫉，是時地肥遂不復現。更生自然粳米，無有糠
糩，時我曹等復取食之，久住於世。其懈怠者，競共儲積，由是粳米荒穢，轉生糠糩
，刈已不生，今當如何？復自#d6.48相謂言：『當共分地，別立幖幟。』卽尋分地，別立
幖幟#d6.49。
　　「婆悉吒！由#d6.50此因緣，始有田地名生。彼時眾生別封田地，各立疆畔，漸生盜
心，竊他禾稼。其餘眾生見已，語言：『汝所為非！汝所為非！自有田地，而取他物
。自今已後，勿復爾也。』其彼眾生猶盜不已，其餘眾生復重呵責而猶不已，便以手
~243加之#d6.51，告諸人言：『此人自有田稼，而盜他物。』其人復告：『此人打我。』時，
彼眾人見二人諍已，愁憂不悅，懊惱而言：『眾生轉惡，世間乃有此不善，生穢惡不
淨，此是生、老、病、死之原，煩惱苦報墮三惡道，由有田地致此諍訟。今者寧可立
一人為主以治理之，可護者護，可責者責。眾共減米，以供給之，使理諍訟。』
　　「時，彼眾中自選一人，形體長大，顏貌端正，有威德者，而語之言：『汝今為
我等作平等主，應護者護，應責者責，應遣者遣。當共集米，以相供給。』時，彼一
人聞眾人言，卽與為主，斷理諍訟，眾人卽共集米供給。時，彼一人復以善言慰勞眾
人，眾人聞已，皆大歡喜，皆共稱言：『善哉！大王！善哉！大王！』於是，世間便
有王名，以正法治民，故名剎利，於是世間始有剎利名生。
　　「時，彼眾中獨有一人作如是念：家為大患，家為毒刺，我今寧可捨此居家，獨
在山林，閑靜修道。卽捨居家，入於山林，寂默思惟，至時持器入村乞食，眾人見已
~244，皆樂供養，歡喜稱讚：『善哉！此人能捨家居，獨處山林，靜默修道，捨離眾惡#d6.52
。』於是，世間始有婆羅門名生。彼婆羅門中有不樂閑靜坐禪思惟者，便入人間，誦
習為業，又自稱言：我是不禪人。於是，世人稱不禪婆羅門#d6.53。由入人間故，名為人
間婆羅門#d6.54。於是，世間有婆羅門種。彼眾生中有人好營居業，多積財寶，因是眾人
名為居士。彼眾生中有多機巧，多所造作，於是世間始有首陀羅工巧之名。
　　「婆悉吒！今此世間有四種名，第五有沙門眾名。所以然者，婆悉吒！剎利眾中
，或時有人自厭己法，剃除鬚髮，而披法服#d6.55，於是始有沙門名生。婆羅門種、居士
種、首陀羅種，或時有人自厭己法，剃除鬚髮，法服修道，名為沙門。婆悉吒！剎利
種中，身行不善，口行不善，意行不善，身壞命終，必受苦報。婆羅門種、居士種、
首陀羅種，身行不善，口行不善，意行不善，身壞命終，必受苦報。婆悉吒！剎利種
中，有身行善，口、意行善，身壞命終，必受樂報。婆羅門、居士、首陀羅種中，身
行善，口、意行善，身壞命終，必受樂報。婆悉吒！剎利種中#d6.56，身行二種，口、意
行二種，身壞命終，受苦樂報。婆羅門種、居士種、首陀羅種，身行二種，口、意行
二種，身壞命終，受苦樂報。
~245　　「婆悉吒！剎利種中，有剃除鬚髮，法服修道，修七覺意，道成不久。所以者何
？彼族姓子#d6.57法服出家，修無上梵行，於現法中自身作證：生死已盡，梵行已立，所
作已辦，不復受有。婆羅門、居士、首陀羅種中，有剃除鬚髮，法服修道，修七覺意
，道成不久。所以者何？彼族姓子法服出家，修無上梵行，於現法中自身作證：生死
已盡，梵行已立，所作已辦，不復受有。婆悉吒！此四種中皆出明行成就#d6.58羅漢，於
五種#d6.59中為最第一。」
　　佛告婆悉吒：「梵天王頌曰：
~246　　『生中剎利勝，能捨種姓去；
　　明行成就者，世間最#d6.60第一。』
　　佛告婆悉吒：「此梵善說，非不善說；此梵善受，非不善受。我時卽印可其言。
所以者何？今我如來、至真亦說是義：
　　生中剎利勝，能捨種姓去；
　　明行成就者，世間最第一。」
　　爾時，世尊說此法已，婆悉吒、婆羅墮無漏心解脫，聞佛所說，歡喜奉行！ 
　　佛說長阿含經卷第六
^d6（六）佛說長阿含#d6.61第二分轉輪聖王修行經#d6.62第二
　　如是我聞：
　　一時，佛在摩羅醯搜人間遊行，與千二百五十比丘漸至摩樓國#d6.63。
　　爾時，世尊告諸比丘：「汝等當自熾燃，熾燃於法，勿他熾燃；當自歸依，歸依
於法，勿他歸依？云何比丘當自熾燃，熾燃於法，勿他熾燃？當自歸依，歸依於法，
勿他歸依？於是，比丘內身身觀，精勤無懈，憶念不忘，除世貪憂。外身身觀、內外
~247身身觀，精勤無懈，憶#d6.64念不忘，除世貪憂。受、意、法觀，亦復如是，是為比丘
自熾燃，熾燃於#d6.65法，不他熾燃#d6.66；自歸依，歸依於法，不他歸依。
　　「如是行者，魔不能嬈，功德日增。所以者何？乃往過去久遠世時，有王名堅固
念，剎利水澆頭種，為轉輪聖王，領四天下。時，王自在以法治化，人中殊特，七寶
具足：一者金輪寶，二者白象寶，三者紺馬寶，四者神珠寶，五者玉女寶，六者居士
寶，七者主兵寶。千子具足，勇健雄猛。能伏怨敵，不用兵仗#d6.67，自然太平。堅固念
王久治世已，時金輪寶𣈳於虛空忽離本處，時典輪者#d6.68速往白#d6.69王：『大王！當知今
~248者輪寶離於本處。』時，堅固王聞已念言：我曾於先宿耆舊所聞，若轉輪聖王輪寶移
者，王壽未幾。我今已受人中福樂，宜更方便受天福樂，當立太子領四天下，別封一
邑與下髮師，命#d6.70下鬚髮，服三法衣，出家修道。
　　「時，堅固念王𣈳命太子而告之曰：『卿為知不？吾曾從先宿耆舊所聞：若轉輪
聖王金輪離本處者，王壽未幾。吾今已受人中福樂，當更方便遷受天福。今欲剃除鬚
髮，服三法衣，出家為道，以四天下委付於汝，宜自勉力，存恤民物。』是時，太子
受王教已，時堅固念王;卽剃除鬚髮，服三法衣，出家修道。
　　「時，王出家過七日已，彼金輪寶忽然不現，其典輪者往白王言：『大王！當知
今者輪寶忽然不現。』時王不悅，;卽往詣堅固念王所，到已白王：『父王！當知今者
輪寶忽然不現。』時，堅固念王報其子曰：『汝勿懷憂以為不悅，此金輪寶者非汝父
產，汝但勤行聖王正法。行正法已，於十五日月滿時，沐浴香湯，婇女圍遶，昇正法
殿上，金輪神寶自然當現，輪有千幅，光色具足，天匠所造，非世所有。』
　　「子白父王：『轉輪聖王正法云何？當云何行？』王告子曰：『當依於法，立法
具法，恭敬尊重，觀察於法，以法為首，守護正法。又當以法誨諸婇女，又當以法護
~249視教誡#d6.71諸王#d6.72子、大臣、羣寮#d6.73、百官及諸人民、沙門、婆羅門，下至禽獸，皆當
護視。』
　　「又告子曰：『又#d6.74汝土境所有沙門、婆羅門履行清真，功德具足，精進不懈，
去離憍慢，忍辱仁愛，閑獨自修，獨自止息，獨到涅槃。自除貪欲，化彼除貪；自除
瞋恚，化彼除瞋；自除愚癡，化彼除癡。於染不染，於惡不惡，於愚不愚，可著不著
，可住不住，可居不居。身行質直，口言質直，意念質直；身行清淨，口言清淨，意
念清淨，正命#d6.75清淨，仁慧#d6.76無厭，衣食知足，持鉢乞食，以福眾生。有如是人者，
汝當數詣，隨時諮問，凡所修行，何善何惡？云何為犯？云何非犯？何者可親？何
者#d6.77不可親？何者可作？何 *者不可作？施行何法，長夜受樂？汝諮問已，以意觀察
~250，宜行則行，宜捨則捨。國有孤老，當拯給之；貧窮困劣，有來求#d6.78者，慎勿違逆。
國有舊法，汝勿改易，此是轉輪聖王所修行法，汝當奉行。』」
　　佛告諸比丘：「時，轉輪聖王受父教已，如說修行。後於十五日月滿時，沐浴香
湯，昇高殿上，婇#d6.79女圍遶，自然輪寶忽現#d6.80在前。輪有千輻，光色具足，天匠所造
，非世所有，真金所成，輪徑丈四。時，轉輪王默自念言：我曾從先宿耆舊所聞，若
剎利王水澆頭種，以十五日月滿時，沐浴香湯，昇寶殿上，婇女圍遶，自然金輪忽現
在前，輪有千輻，光色具足，天匠所造，非世所有，真金所成，輪徑丈四，是則名為
轉輪聖王。今此輪現，將無是耶？今我寧可試此輪寶。
　　「時，轉輪王;卽召四兵，向金輪寶偏露右臂，右膝著地，復以右手摩捫金輪，語
言：『汝向東方，如法而轉，勿違常則。』輪;卽東轉。時，王;卽將四兵隨從其後，金
輪寶前有四神導，輪所住處，王;卽止駕。爾時，東方諸小國王見大王至，以金鉢盛銀
粟，銀鉢盛金粟，來趣王所，拜首白言：『善來，大王！今此東方土地豐樂，人民熾
盛，志性仁和，慈孝忠順，唯願聖王於此治正！我等當給使左右，承受所當。』時，
轉輪大王語小王言：『止！止！諸賢！汝等則為供養我已，但當以正法治，勿使偏枉
~251，無令國內有非法行，此;卽名曰我之所治。』
　　「時，諸小王聞此教已，;卽從大王巡行諸國，至東海表；次行南方、西方、北方
，隨輪所至，其諸國王各獻國土，亦如東方諸小國比。時，轉輪王既隨金輪，周行四
海，以道開化，安慰民庶，已還本國。時，金輪寶在宮門上虛空中住，時轉輪王踊躍
而言：『此金輪寶真為我瑞，我今真為轉輪聖王。』是為金輪寶成就。
　　「其王久治世已，時金輪寶𣈳於虛空忽離本處，其典輪者速往白王：『大王！當
知今者輪寶離於本處。』時，王聞已;卽自念言：我曾於先宿耆舊所聞，若轉輪聖王輪
寶移者，王壽未幾。我今已受人中福樂，宜更方便受天福樂，當立太子領四天下，別
封一邑與下髮師，令下鬚髮，服三法衣，出家修道。
　　「時，王;卽命太子而告之曰：『卿為知不？吾曾從先宿耆舊所聞：若轉輪聖王金
輪寶離本處者，王壽未幾。吾今已受人中福樂，當設方便遷受天樂。今欲剃除鬚髮，
服三法衣，出家修道，以四天下委付於汝，宜自勉力，存恤民物。』爾時，太子受王
~252教已，王;卽剃除鬚髮，服三法衣，出家修道。時，王出家過七日已，其金輪寶忽然不
　　現，典金輪者往白王言：『大王！當知今者輪寶忽然不現。』時王聞已，不以為憂，
亦復不往#d6.81問父王意。時，彼父王忽然命終。
　　「自此以前，六轉輪王皆展轉相承，以正法治；唯此一王自用治國，不承舊法，
其政#d6.82不平，天下怨訴，國土損減，人民凋落。時，有一婆羅門大臣往白王言：『大
王！當知今者國土損減，人民凋落，轉不如常。王今國內多有知識，聰慧博達，明於
古今，備知先王治政#d6.83之法，何不命集問其所知？彼自當答。』時，王;卽召羣臣，問
其先王治政之道。時，諸智臣具以事答，王聞其言，;卽行舊 *政，以法護世，而猶#d6.84
不能拯濟孤老，施及下窮。
　　「時，國人民轉至貧困，遂相侵奪，盜賊滋甚，伺察所得，將詣王所白言：『此
人為賊，願王治之！』王;卽問言：『汝實為賊耶？』答曰：『實爾，我貧窮飢餓，不
能自存，故為賊耳。』時，王;卽出庫物以供給之，而告之曰：『汝以此物供養父母，
;幷恤親族，自今已後，勿復為賊。』餘人傳#d6.85聞有作賊者，王給財寶，於是復行劫
　　盜
他物，復為伺察所得，將詣王所白言：『此人為賊，願王治之！』王復問言：『汝實
~253為賊耶？』答曰：『實爾，我貧窮飢餓，不能自存，故為賊耳。』時，王復出庫財以
供給之，復告之曰：『汝以此物供養父母，;幷恤親族，自今已後，勿復為賊。』
　　「復有人聞有作賊者，王給財寶，於是復行劫盜他物，復為伺察所得，將詣王所
白言：『此人為賊，願王治之！』王復問言：『汝實為賊耶？』答曰：『實爾，我貧
窮飢餓，不能自存，故為賊耳。』時王念言：先為賊者，吾見貧窮，給其財寶，謂當
止息，而餘人聞，轉更相效#d6.86，盜賊日#d6.87滋，如是無已，我今寧可杻械其人，令於街
巷，然後載之出城，刑於曠野，以誡#d6.88後人耶？
　　「時，王;卽敕左右，使收繫之，擊#d6.89鼓唱令，遍諸#d6.90街巷。訖已載之出城，刑於
~254曠野。國人盡知彼為賊者，王所收繫，令於街巷，刑之曠野。時，人展轉自相謂言：
『我等設為賊者，亦當如是，與彼無異。』於是，國人為自防護，遂造兵 *仗、刀劍
、弓矢，迭相殘害，攻劫掠奪。自此王來始有貧窮，有貧窮已始有劫盜，有劫盜已始
有兵 *仗，有兵 *仗已始有殺害，有殺害已則顏色憔悴#d6.91，壽命短促。時，人正壽四
萬歲，其後轉少，壽二萬歲，然其眾生有壽、有夭、有苦、有樂。彼有苦者，便生邪
淫、貪取之心，多設方便，圖謀他物。是時，眾生貧窮劫盜，兵 *仗殺害，轉更#d6.92滋
甚，人命轉減，壽一萬歲。
　　「一萬歲時，眾生復相劫盜，為伺察所得，將詣王所白言：『此人為賊，願王治
之！』王問言：『汝實作賊耶？』答曰：『我不作#d6.93。』便於眾中故作妄語。時，彼
眾生以貧窮故便行劫盜，以劫盜故便有刀兵，以刀兵故便有殺害，以殺害故便有貪取
、邪淫，以貪取、邪淫故便有妄語，有妄語故其壽轉減，至於千歲。千歲之時，便有
口三惡行始出於世：一者兩舌，二者惡口，三者綺語。此三惡業展轉熾盛，人壽稍減
至五百歲。五百歲時，眾生復有三惡行起：一者非法淫，二者非法貪，三者邪見。此
三惡業展轉熾盛，人壽稍減，三百、二百，我今時#d6.94人，乃至百歲，少出多減。
~255　　「如是展轉，為惡不已，其壽稍減，當至十歲。十歲時人，女生五月#d6.95便#d6.96行嫁
，是時世間酥油、石蜜、黑石蜜#d6.97，諸甘美味不復聞名，粳糧、禾稻變成草莠。繒、
絹、錦、綾、劫貝、白㲲#d6.98，今世名服，時悉不現，織;麁毛縷以為上衣。是時，此地
多生荊棘，蚊、虻、蠅、虱、蛇、蚖、蜂、蛆#d6.99，毒蟲眾多。金、銀、琉璃#d6.100、珠璣
、名寶，盡沒於地，唯#d6.101有瓦石砂礫出於地上。
　　「當於爾時，眾生之類永不復聞十善之名，但有十惡充滿世間。是時，乃無善法
~256之名，其人何由得修善行？是時#d6.102，眾生能為極惡，不孝父母，不敬師長，不忠不義
，反#d6.103逆無道者便#d6.104得尊敬。如今能修善行，孝養父母，敬順師長，忠信懷義，順道
修行#d6.105者便得尊敬。爾時，眾生多修十惡，多墮惡道，眾生相見，常欲相殺，猶如獵
師見於羣鹿。時，此土地多有溝坑，溪澗深谷，土曠人希，行來#d6.106恐懼。爾時，當有
刀兵劫起，手執草木，皆成戈鉾，於七日中，展轉相害。
　　「時，有智者遠逃叢林，依倚坑坎，於七日中懷怖畏心，發慈善言：『汝不害我
，我不害汝，食草木子以存性命。』過七日已，從山林出。時有存者，得共相見，歡
喜慶賀言：『汝不死耶？汝不死耶？』猶如父母唯有一子，久別相見，歡喜無量。彼
人如是各懷歡喜，迭相慶賀，然後推問其家，其家親屬死亡者眾，復於七日中悲泣號
咷，啼哭相向。過七日已，復於七日中共相慶賀，娛樂歡喜，尋自念言：吾等積惡彌
廣，故遭此難，親族死亡，家屬覆沒，今者宜當少共修善。宜修何善？當不殺生。
　　「爾時，眾生盡#d6.107懷慈心，不相殘害，於是眾生色壽#d6.108轉增，其十歲者壽二十歲
。二十時人復作是念：我等由少修善行，不相殘害故，壽命延長至二十歲，今者寧可
更增少善。當修何善？已不殺生，當不竊盜。已修不盜，則壽命延長至四十歲。四十
~257時人復作是念：我等由少修善，壽命延長，今者寧可更增少善。何善可修？當不邪淫
。於是，其人盡不邪淫，壽命延長至八十歲。
　　「八十歲人復作是念：我等由少修善，壽命延長，今者寧可更增少善。何善可#d6.109
修？當不妄語。於是，其人盡不妄語，壽命延長至百六十#d6.110。百六十時人復作是念：
我等由少修善，壽命延長，我今寧可更增少#d6.111善。何善可修？當不兩舌。於是，其人
盡不兩舌，壽命延長至三百二十歲。三百二十歲時人復作是念：我等由少#d6.112修善故，
壽命延長，今者寧可更增少善。何善可修？當不惡口。於是，其人盡不惡口，壽命延
~258長至六百四十。
　　「六百四十時人復作是念：我等由修善故，壽命延長，今者寧可更增少善。何善
可修？當不綺語。於是，其人盡不綺語，壽命延長至二千歲。二千歲時人復作是念：
我等由修善故，壽命延長，今者寧可更增少善。何善可修？當不慳貪。於是，其人盡
不慳貪而行布施，壽命延長至五千歲。五千歲時人復作是念：我等由修善故，壽命延
長，今者寧可更增少善。何善可修？當不嫉妬，慈心修善。於是，其人盡不嫉妬，慈
心修善，壽命延長至於萬歲。
　　「萬歲時人復作是念：我等由修善故，壽命延長，今者寧可更增少善。何善可修
？當行正見，不生顛倒。於是，其人盡行正見，不起顛倒，壽命延長至二萬歲。二萬
歲時人復作是念：我等由修善故，壽命延長，今者寧可更增少善。何善可修？當滅三
不善法：一者非法淫，二者非法貪，三者邪見。於是，其人盡滅三不善法，壽命延長
至四萬歲。四萬歲時人復作是念：我等由修善故，壽命延長，今者寧可更增少善。何
善可修？當孝養父母，敬事師長。於是，其人;卽孝養父母，敬事師長，壽命延長至八
萬歲。
~259　　「八萬歲時人，女年五百歲始出行嫁。時，人當有九種病：一者寒，二者熱，三
者飢，四者渴，五者大便，六者小便，七者欲，八者饕餮#d6.113，九者老。時，此大地坦
然平整#d6.114，無有溝坑、丘墟、荊棘，亦無蚊、虻、蛇、蚖、毒蟲，瓦石、沙礫變成;瑠
璃，人民熾盛，五穀平賤，豐樂無極。是時，當起八萬大城，村城鄰比，雞鳴相聞。
當於爾時，有佛出世，名為彌勒#d6.115如來、至真、等正覺，十號具足，如今如來十號具
足。彼於諸天、釋、梵、魔、若魔、天、諸沙門、婆羅門、諸天、世人中，自身作證
，亦如我今於諸天、釋、梵、魔、若魔、天、沙門、婆羅門、諸天、世人中，自身作
證。彼當說法，初言亦善，中下亦善#d6.116，義味具足，淨修梵行。如我今日說法，上中
~260下言，皆悉真正，義味具足，梵行清淨。彼眾弟子有無數千萬，如我今日弟子數百。
彼時，人民稱其弟子號曰慈子，如我弟子號曰釋子。
　　「彼時，有王名曰儴伽#d6.117，剎利水澆頭種轉輪聖王，典四天下，以正法治，莫不
靡伏，七寶具足：一金輪寶、二白象寶、三紺馬寶、四神珠寶、五玉女寶、六居士寶
、七主兵寶。王有千子，勇猛雄烈#d6.118，能卻外敵。四方敬順，不加兵 *仗，自然太#d6.119平
。爾時，聖王建大寶幢，圍十六尋，上高千尋，千種雜色嚴飾其幢。幢有百觚，觚#d6.120
有百枝，寶縷織成，眾寶間廁。於是，聖王壞此幢已，以施沙門、婆羅門、國中貧者
，然後剃除鬚髮，服三法衣，出家修道，修無上行，於現法中自身作證：生死已盡，
梵行已立，所作已辦，不受後有。」
　　佛告諸比丘：「汝等當勤修善行，以修善行，則壽命延長，顏色增益，安隱快樂
，財寶豐饒，威力具足。猶如諸王順行轉輪聖王舊法，則壽命#d6.121延長，顏色增益，安
隱快樂，財寶豐饒，威力具足。比丘亦如是，當修善法，壽命延長，顏色增益，安隱
快樂，財寶豐饒，威力具足。
　　「云何比丘壽命延長？如是比丘修習欲定，精勤不懈，滅行成就，以修神足；修
~261精進定、意定、思惟定，精勤不懈，滅行成就，以修神足，是為壽命延長。何謂比丘
顏色增益？於是比丘戒律具足，成就威儀，見有小罪，生大怖畏。等學諸戒，周滿備
悉，是為比丘顏色增益。何謂比丘安隱快樂？於是比丘斷除淫欲，去不善法，有覺、
有觀，離生喜、樂，行第一禪。除滅覺、觀，內信歡悅，歛#d6.122心專一，無覺、無觀，
定生喜、樂，行第二禪。捨喜守護，專念#d6.123不亂，自知身樂，賢聖所求，護念、樂#d6.124
，行#d6.125第三禪。捨滅苦樂，先除憂喜，不苦不樂，護念清淨#d6.126，行第四禪，是為比丘
安隱快樂。
~262　　「何謂比丘財寶豐饒？於是比丘修習慈心，遍滿一方，餘方亦爾，周遍廣普，無
二無量，除眾結恨，心無嫉惡，靜默慈柔，以自娛樂，悲、喜、捨心#d6.127亦復如是，是
為#d6.128比丘財寶豐饒。何謂比丘威力具足？於是比丘如實知苦聖諦，集#d6.129、盡、道諦亦
如實知，是為比丘威力具足。」
　　佛告比丘：「我今遍觀諸有力者無過魔力，然漏盡比丘#d6.130力能勝彼。」
　　爾時，諸比丘聞佛所說，歡喜奉行！
　　佛說#d6.131長阿含經卷第六#d6.132 
~263#d7.1
^d7（七）第二分弊#d7.2宿經#d7.3卷第三
　　爾時，童女迦葉#d7.4與五百比丘遊行拘薩羅國，漸詣斯波醯#d7.5婆羅門村，時童女迦
葉在斯 *波醯村北尸舍婆#d7.6林止。時，有婆羅門名曰弊宿#d7.7，止斯 *波醯村。此村豐
~264樂，民人眾多，樹木繁茂，波斯匿王別封#d7.8此村與婆羅門 *弊宿，以為梵分#d7.9。弊宿
婆羅門常懷異見，為人說言：「無有他世#d7.10，亦無更生#d7.11，無善惡報。」
　　時，斯 *波醯村人聞童女迦葉與五百比丘，從拘薩羅國漸至此尸舍婆林，自相謂
言：此童女迦葉有大名聞，已得羅漢，耆舊長宿，多聞廣博，聰明叡智，辯才應機，
善於談論，今得見者，不亦善哉！時，彼村人日日次第往詣迦葉。爾時，弊宿在高樓
上，見其村人羣#d7.12隊#d7.13相隨，不知所趣，卽問左右持蓋者#d7.14言：「彼人何故 *羣隊相
隨？」
　　侍者答曰：「我聞童女迦葉將五百比丘遊拘薩羅國，至尸舍婆林，又聞其人有大
名稱，已得羅漢，耆舊長宿，多聞廣博，聰明叡智，辯才應機，善於談論，彼諸人等
，  *羣隊相隨，欲詣迦葉共相見耳。」
　　時，弊宿婆羅門卽敕侍者：「汝速往語諸人：『且住！當共俱行，往與相見。』
所以者何？彼人愚惑，欺誑世間，說有他世，言有更生，言有善惡報；而實無他世，
亦無更生，無善惡報。」
　　時，使者受教已，卽往語彼斯婆醯村人言：「婆羅門語：『汝等且住！當共俱詣
~265，往與相見。』」
　　村人答曰#d7.15：「善哉！善哉！若能來者，當共俱行。」
　　使還尋白：「彼人已住，可行者行。」
　　時，婆羅門卽下高樓，敕侍者嚴駕，與彼村人前後圍遶，詣尸#d7.16舍婆林。到已下
車，步進詣迦葉所，問訊訖，一面坐。其彼村人婆羅門、居士，有禮拜迦葉然後坐者，有問訊已而坐者
，有自稱名已而坐者，有#d7.17叉手已而坐者，有默而坐者。時，弊宿
婆羅門語童女迦葉言：「今我欲有所問，寧有閑暇見聽許不？」
~266　　迦葉報言#d7.18：「隨汝所問，聞已當知。」
　　婆羅門言：「今我論者，無有他世，亦無更生，無罪福報，汝論云何？」
　　迦葉答曰：「我今問汝，隨汝意答。今上日月，為此世耶？為他世耶？為人、為
天耶？」
　　婆羅門答曰：「日月是他世，非此世也。是天，非人#d7.19。」
　　迦葉答曰：「以此可知，必有他世，亦有更生，有善惡報。」
　　婆羅門言：「汝雖云有他世，有更生及善惡報，如我意者，皆悉無有。」
　　迦葉問曰：「頗有因緣，可知無有他世，無有更生，無善惡報耶？」
　　婆羅門答曰：「有緣。」
　　迦葉問曰：「以何因緣，言無他世？」
　　婆羅門言：「迦葉！我有親族知識#d7.20，遇患困病，我往問言：『諸沙門、婆羅門
各懷異見，言諸有殺生、盜竊、邪淫、兩舌、惡口、妄言、綺語、貪取#d7.21、嫉妬、邪
見者，身壞命終，皆入地獄。我初不信，所以然者，初未曾見死已來還，說所墮處。
若有人來說所墮處，我必信受。汝今是我所親，十惡亦備，若如沙門語者，汝死必入
~267大地獄中，今我相信，從汝取定。若審有地獄者，汝當還來，語我使知，然後當信。
』迦葉！彼命終已，至今不來。彼是我親，不應欺我，許而不來，必無後世。」
　　迦葉報曰：「諸有智者，以譬喻得解，今當為汝引喻解之。譬如盜賊，常懷奸詐
，犯王禁法，伺察所得，將詣王所，白言：『此人為賊，願王治之！』王卽敕左右，
收繫其人，遍令街巷，然後載之，出城付刑人者。時，左右人卽#d7.22將彼賊，付刑人者
。彼賊以柔軟言，語守衛者：『汝可放我，見諸親里，言語辭別，然後當還。』云何
，婆羅門！彼守衛者寧肯放不？」
　　婆羅門答曰：「不可。」
　　迦葉又言：「彼同人類，俱存現世，而猶不放，況汝所親，十惡備足，身死命終
，必入地獄。獄鬼無慈，又非其#d7.23類，死生異世，彼若以軟言求於獄鬼：『汝暫放我
~268，還到世間，見親族言語辭別，然後當還。』寧得放不？」
　　婆羅門答曰：「不可。」
　　迦葉又言：「以此相方，自足可知。何為守迷，自生邪見耶？」
　　婆羅門言：「汝雖引喻，謂有他世，我猶言無。」
　　迦葉復言：「汝頗更有餘緣，可知無他世耶？」
　　婆羅門報言：「我更有餘緣，知無他世。」
　　迦葉問曰：「以何緣知？」
　　答曰：「迦葉！我有親族，遇患篤重，我往語言：『諸沙門、婆羅門各懷異見，
說有他世，言不殺、不盜、不淫、不欺、不兩舌、惡口、妄言、綺語、貪取、嫉妬、
邪見者，身壞命終，皆生天上。我初不信，所以然者，初未曾見死已來還，說所墮處
。若有人來#d7.24說所墮生，我必信耳。今汝是我所親，十善亦備，若如沙門語者，汝今
命終，必生天上，今我相信，從汝取定。若審有天報者，汝當必來語我使知，然後當
信。』迦葉！彼命終已，至今不來。彼是我親，不應欺我，許而不來，必無他世。」
　　迦葉又言：「諸有智者，以譬喻得解，我今當復為汝說喻。譬如有人，墮於深廁
~269，身首沒溺。王敕左右，挽此人出#d7.25，以竹為篦，三刮其身，澡豆淨灰#d7.26，次如洗之
，後以香湯，沐浴其體，細末眾香，坌其身上，敕除髮師，淨其鬚髮。又敕左右，重
將洗沐，如是至三。洗以香湯，坌以香末；名衣上服，莊嚴其身；百味甘饍，以恣其
口；將詣高堂，五欲#d7.27娛樂。其人復#d7.28能還入廁不？」
　　答 *曰：「不能，彼#d7.29處臭惡，何可還入？」
　　迦葉言：「諸天亦爾。此閻浮利地#d7.30，臭穢不淨。諸天在上，去此百由旬，遙聞
人臭，甚於廁溷。婆羅門！汝親族知識，十善具足，然必生天；五欲自娛，快樂無極
~270，寧當復肯還來，入此閻浮廁不？」
　　答曰：「不也。」
　　迦葉又言：「以此相方，自具#d7.31可知。何為守迷，自生邪見？」
　　婆羅門言：「汝雖引喻，言#d7.32有他世，我猶言無。」
　　迦葉復言：「汝頗更有餘緣，可知無他世耶？」
　　婆羅門報言：「我更有餘緣，知無他世。」
　　迦葉問曰：「以何緣知？」
　　答曰：「迦葉！我有親族，遇#d7.33患篤重，我往語言：『沙門、婆羅門各懷異見，
說有後世，言不殺、不盜、不淫、不欺、不飲酒者，身壞#d7.34命終，皆生忉利天上。我
亦不信，所以然者，初未曾見死已來還，說所墮處。若有人來說所墮生，我必信耳。
今汝是我所親，五戒具足，身壞命終，必生忉利天上，今#d7.35我相信，從汝取定。若審
有天福者，汝當還來，語我使知，然後當信。』迦葉！彼命終已，至今不來。彼是我
親，不應有欺，許而不來，必無他世。」
　　迦葉答言：「此間百歲，正當忉利天上一日一夜耳。如是亦三十日為一月，十二
~271月為一歲。如是彼天壽千歲。云何，婆羅門！汝親族五戒具足，身壞命終，必生忉利
天上。彼生天已，作是念言：『我初生此，當二三日中，娛樂遊戲，然後來下報汝言
。』者，寧得見不？」
　　答曰：「不也。我死久矣，何由相見？」
　　婆羅門言：「我不信也，誰來告汝有忉利天，壽命如是？」
　　迦葉言：「諸有智者，以譬喻得解，我今更當為汝引喻。譬如有人，從生而盲，
不識五色，青、黃、赤、白、麁、細、長、短，亦不見日、月、星象#d7.36、丘陵、溝壑
。有人問言：『青、黃、赤、白五色云何？』盲人答曰：『無有五色。』如是麁、細
、長、短、日、月、星象、山陵、溝壑，皆言無有。云何，婆羅門！彼盲人言，是正
答不？」
~272　　答曰：「不也。」
　　「所以者何？世間現有五色，青、黃、赤、白、麁、細、長、短，日、月、星象
、山陵、溝壑，而彼言無。婆羅門！汝亦如是。忉利天壽，實有不虛，汝自不見，便
言其無。」
　　婆羅門言：「汝雖言有，我猶不信。」
　　迦葉又言：「汝復作何緣，而知其無？」
　　答曰：「迦葉！我所封村人有作賊者，伺察所得，將詣我所，語我言：『此人為
賊，唯願治之！』我答言：『收縛此人，著大釜#d7.37中，圍#d7.38蓋厚泥，使其牢密，勿令
有#d7.39泄，遣人圍遶，以火煮之。』我時欲觀知其精神所出之處，將諸侍從，遶釜而觀
，都不見其神去來處，又發釜看，亦不見神有往來之#d7.40處。以此緣故，知無他世。」
　　迦葉又言：「我今問汝，若能答者隨意報之。婆羅門！汝在高樓，息寢#d7.41臥時，
頗曾夢見山林、江河、園觀、浴池、國邑、街巷不？」
　　答曰：「夢見。」
　　又問：「婆羅門！汝當夢時，居家眷屬侍衛汝不？」
~273　　答曰：「侍衛。」
　　又問：「婆羅門！汝諸眷屬見汝識神有出入不？」
　　答曰：「不見。」
　　迦葉又言：「汝今生存，識神出入，尚不可見，況於死者乎？汝不可以目#d7.42前現
事觀於眾生。婆羅門！有比丘初夜、後夜捐#d7.43除睡眠，精勤不懈，專念道品。以三昧
力#d7.44，修淨#d7.45天眼#d7.46；以天眼力，觀於眾生。死此生彼，從彼生此，壽命長短，顏色
好醜，隨行受報，善惡之趣，皆悉知見。汝不可以穢濁肉眼，不能徹見眾生所趣，便
~274言無也。婆羅門！以此可知，必有他世。」
　　婆羅門言：「汝雖引喻說有他世，如#d7.47我所見，猶無有也。」
　　迦葉又言：「汝頗更有因緣，知無他世耶？」
　　婆羅門言：「有。」
　　迦葉言：「以何緣知？」
　　婆羅門言：「我所封村人有作賊者，伺察所得，將詣我所，語我言：『此人為賊
，唯願治之！』我敕左右收縛此人，生剝其皮，求其識神，而都不見。又敕左右臠割
其肉，以求識神，又復不見。又敕左右截其筋、脉、骨間求神，又復不見。又敕左右
打骨出髓，髓中求神，又復不見。迦葉！我以此緣，知無他世。」
　　迦葉復言：「諸有智者，以譬喻得解，我今復當為汝引喻：乃往過去久遠世時，
有一國壞，荒毀未復，時有商賈五百乘車經過其土，有一梵志奉事火神，常止一林。
時，諸商人皆往投宿，清旦別去，時事火梵志作是念言：向諸商人宿此林中，今者
已#d7.48去，儻有遺漏可試往看。尋詣彼所，都無所見，唯有一小兒始年一歲，獨在彼坐
，梵志復念：我今何忍見此小兒於我前死？今者寧可將此小兒至吾所止，養活之耶？
~275卽抱小兒往所住處而養育之。其兒轉大，至十餘歲。
　　「時，此梵志以少因緣欲遊人間，語小兒曰：『我有少緣，欲暫出行，汝善守護
此火，慎勿使滅。若火滅者，當以鑽鑽木，取火燃之。』具誡#d7.49敕已，出林遊行。梵
志去後，小兒貪戲，不數視火，火遂便滅。小兒戲還，見火已滅，懊惱而言：『我所
為非，我父去時，具約敕我：守護此火，慎勿令滅！而我貪戲，致使火滅，當如之何
？』彼時#d7.50，小兒吹灰求火，不能得已；便以斧劈薪求火，復不能得；又復斬薪置於
臼中，搗以求火，又不能得。
　　「爾時，梵志於人間還，詣彼林所，問小兒曰：『吾先敕汝使守護火，火不滅耶
？』小兒對曰：『我向出戲，不時護視，火今已滅。』復問小兒：『汝以何方便更求
火耶？』小兒報曰：『火出於木，我以斧破木求火，不得火#d7.51；復斬之令碎，置於臼
中，杵搗求火，復不能得。』時，彼梵志以鑽鑽木出火，積薪而燃，告小兒曰：『夫
~276欲求火，法應如此，不應破析#d7.52杵碎而求。』
　　「婆羅門！汝亦如是無有方便㓟#d7.53，剝死人而求識神，汝不可以目#d7.54前現事觀於
眾生。婆羅門！有比丘初夜後夜 *捐除睡眠，精勤不懈，專念道品。以三昧力，修淨
天眼；以天眼力，觀於眾生。死此生彼，從彼生此，壽命長短，顏色好醜，隨行受報
，善惡之趣，皆悉知見。汝不可以穢濁肉眼，不能徹見眾生所趣，便言無也。婆羅門
！以此可知，必有他世。」
　　婆羅門言：「汝雖引喻說有他世，如我所見，猶無有也。」
　　迦葉復言：「汝頗更有因緣，知無他世耶？」
　　婆羅門言：「有。」
　　迦葉言：「以何#d7.55緣知？」
　　婆羅門言：「我所封村人有作賊者，伺察所得，將詣我所，語我言：『此人為賊
，唯願治之！』我敕左右#d7.56：『將此人以稱#d7.57稱之。』侍者受命，卽以 *稱稱。又告
侍者：『汝將此人安徐殺之，勿損皮肉。』卽受我教，殺之無損。我復敕左右：『更
重稱之。』乃重於本。迦葉！生稱#d7.58彼人#d7.59，識神猶在#d7.60，顏色悅豫，猶能言語，其
~277身乃輕；死已重稱，識神已滅，無有顏色，不能語言#d7.61，其身更重，我以此#d7.62緣，知
無他世。」
　　迦葉語婆羅門：「吾今問汝，隨意答我。如人稱鐵，先冷稱已，然後熱稱，何有
光色柔軟而輕？何無光色堅䩕#d7.63而重？」
　　婆羅門言：「熱#d7.64鐵有色，柔軟而輕；冷鐵無色，剛強而重。」
~278　　迦葉語言：「人亦如是，生有顏色，柔軟而輕；死無顏色，剛強而重，以此可知，必有他世。」
　　婆羅門言：「汝雖引喻說有他世，如我所見，必無有也。」
　　迦葉言：「汝復有何緣，知無他世？」
　　婆羅門答言：「我有親族， *遇患篤重，時，我到彼語言：『扶此病人，令右脇
臥。』視瞻、屈伸、言語如常；又使左臥，反覆宛轉，屈伸、視瞻、言語如常。尋卽
命終，吾復使人扶轉，左臥右臥，反覆諦觀，不復屈伸、視瞻、言語，吾以是知，必
無他世。」
　　迦葉復言：「諸有智者，以譬喻得解，今當為汝引喻：昔有一國不聞貝聲，時有
一人善能吹貝，往到彼國，入一村中，執貝三吹，然後置地。時，村人男女聞聲驚動
，皆就往問：『此是何聲，哀和清徹乃如是耶？』彼人指貝曰：『此物聲也。』時，
彼村人以手觸貝曰：『汝可作聲！汝可作聲！』貝都不鳴，其主𣈳取貝三吹置地。時
，村人言：『向者，美聲非是貝力，有手有口，有氣吹之，然後乃鳴。』人亦如是，
有壽有識，有息出入，則能屈伸、視瞻、 *語言；無壽無識，無出入息，則無#d7.65屈伸
~279、視瞻、語言。」
　　又語婆羅門：「汝今宜捨此惡邪見，勿為長夜自增苦惱。」
　　婆羅門言：「我不能捨，所以然者，我自生來長夜諷誦，翫習堅固，何可捨耶？」
　　迦葉復言：「諸有智者，以譬喻得解，我今當更為汝引喻：乃往久遠有一國土，
其土邊疆，人民荒壞。彼國有二人，一智一愚，自相謂言#d7.66：『我是汝親，共汝出城
，採穭#d7.67求財。』卽尋相隨，詣一空聚#d7.68，見地有麻，卽語愚者：『共取持歸。』時
，彼二人各取一擔，復過前村，見有麻縷，其一智者言：『麻縷成功，輕細可取。』
其一人言：『我已取麻，繫縛牢固，不能捨也。』其一智者卽取麻縷，重擔而#d7.69去。
復共前進，見有麻布，其一智者言：『麻布成功，輕細可取。』彼一人言：『我已#d7.70
~280取麻，繫縛牢固，不能復捨。』其一智者卽捨麻縷取布自重。復共前行，見有劫貝#d7.71
，其一智者言：『劫貝價貴，輕細可取。』彼一人言：『我已取麻，繫縛牢固，齎來
道遠，不能捨也。』時，一智者𣈳捨麻布而取劫貝。
　　「如是前行，見劫貝縷#d7.72，次見白疊#d7.73，次見白銅，次見白銀，次見黃金，其一
智者言：『若無金者，當取白銀；若無白銀，當取白銅；……乃至麻縷；若無麻縷，
當取麻耳。今者此村大有黃金，眾#d7.74寶之上，汝宜捨麻，我當捨銀，共取黃金，自重
而歸。』彼一人言：『我取此麻，繫縛牢固，齎來道遠，不能捨也，汝欲取者，自隨
汝意。』其一智者捨銀取金，重擔而歸其家，親族遙見彼人大得金寶，歡喜奉迎。時
，得金者見親族迎，復大歡喜。其無智人負麻而歸居家，親族見之，不悅亦不起迎，
其負麻者倍增憂愧#d7.75。婆羅門！汝今宜捨惡習邪見，勿為長夜自增苦惱，如負麻人執
意堅固，不取金寶，負麻而歸，空自疲勞，親族不悅，長夜貧窮，自增憂苦也。」
　　婆羅門言：「我終不能捨此見也。所以者何？我以此見多所教授，多所饒益，四
方諸王皆聞我名，亦盡知我是斷滅學者#d7.76。」
　　迦葉復言：「諸有智者，以譬喻得解，我今當更為汝引喻：乃往久遠有一國土，
~281其土邊疆，人民荒壞。時有商人，有千乘車，經過其土，水穀、薪草不自供足，時商
主念言：我等伴多，水穀、薪草不自供足，今者寧可分為二分#d7.77，其一分者於前發引
。其前發導師#d7.78見有一人，身體麁大，目赤面黑，泥塗其身，遙見遠來，卽問：『汝
從何來？』報言：『我從前村來。』又問彼言：『汝所來處，多有水穀、薪草不耶？』
其人報言：『我所來處，豐有水穀，薪草無乏。我於中路逢天暴雨，其處多水，亦豐
薪草。』又語商主：『汝曹車上若有穀草，盡可 *捐棄，彼自豐有，不須重車。』
　　「時，彼商主語眾商言：『吾向前行，見有一人，目赤面黑，泥塗其身，我遙問
言：汝從何來？卽答我言：我從前村來。我尋復問：汝所#d7.79來處，豐有水穀、薪草不
~282也？答我言：彼大豐耳。又語我言#d7.80：向於中路，逢天暴雨，此處多水，又#d7.81豐薪草
。復語我言：君等車上若有穀草，盡可捐棄，彼自豐有，不須重車。汝等宜各棄諸穀
草，輕車速進。』卽如其言，各共 *捐棄穀草，輕車速進。
　　「如是一日不見水草，二日、三日……乃至七日，又復不見。時，商人窮於曠澤
，為鬼所食。其後一部，次復進路，商主時前復見一人，目赤面黑，泥塗其身，遙見
問言：『汝從何來？』彼人答言：『從#d7.82前村來。』又問：『汝所來處，豐有水穀、
薪草不耶？』彼人答曰：『大豐有耳。』又語商主#d7.83：『吾於中路，逢天暴雨，其處
多水，亦豐薪草。』又語商主：『君等車上若有穀草，便可 *捐棄，彼自豐有，不須重車。』
　　「時，商主還語諸商人言：『吾向前行，見有一人，道#d7.84如此事：君等車上若有
穀草#d7.85，可盡捐棄#d7.86，彼自豐有，不須重車。』時，商主言：『汝等穀草慎勿捐棄，
須得新者然後當棄。所以者何？新陳相接，然後當得度此曠野。』時，彼商人重車而
行，如是一日不見水草，二日、三日……至於七日，又亦不見。但見前人為鬼所食，
骸骨狼藉。
~283　　「婆羅門！彼赤眼黑面者，是羅剎鬼#d7.87也。諸有隨汝教者，長夜受苦，亦當如彼
。前部商人無智慧故，隨導師語，自沒其身。婆羅門！諸有沙門、婆羅門，精進智慧
，有所言說，承用其教者，則長夜獲安，如彼後部商人有智慧故，得免危#d7.88難。婆羅
門！汝今寧可捨此惡見，勿為長夜自增苦惱。」
　　婆羅門言：「我終不能捨所見也，設有人來強諫我者，生我忿耳，終不捨見。」
　　迦葉又言：「諸有智者，以譬喻得解，我今當復為汝引喻：乃昔久遠有一國土，
其土邊疆，人民荒壞。時有一人，好喜養豬，詣他空村，見有乾#d7.89糞，尋自念言：此
~284處饒糞，我豬豚飢，今當取草裹此乾糞，頭戴而歸。卽尋取草，裹糞而戴，於其中路
，逢天大雨，糞汁流下，至於足跟，眾人見已，皆言：『狂人！糞塗#d7.90臭處，正使天
晴#d7.91，尚不應#d7.92戴，況於雨中戴之而行？』其人方怒，逆罵詈言：『汝等自癡，不#d7.93
知我家豬豚飢餓；汝若知者，不言我癡。』婆羅門！汝今寧可捨此惡見，勿守迷惑，
長夜受苦。如彼癡子戴糞而行，眾人訶諫，逆更瞋罵，謂他不知#d7.94。」
　　婆羅門語迦葉言：「汝等若謂行善生天，死勝生者，汝等則當以刀自刎，飲毒而
死，或五縛其身，自投高岸，而今貪生不能自殺者，則知死不勝生。」
　　迦葉復言：「諸有智者，以譬喻得解，我今當更為汝引喻：昔者，此斯波醯村有
一梵志，耆舊長宿，年百二十。彼有二妻，一先有子，一始有娠。時，彼梵志未久
命終，其大母子語小母#d7.95言：『所有財寶，盡應與我，汝無分也。』時小母言：『汝
為小待，須我分娠#d7.96。若生男者，應有財分；若生女者，汝自嫁娶，當得財物。』彼
子殷勤再三索財，小母答如初。其子又逼不已，時彼小母𣈳以利刀自決其腹，知為男
女。」
　　語婆羅門言：「母#d7.97今自殺，復害胎子，汝婆羅門，亦復如是。既自殺身，復欲
~285殺人。若沙門、婆羅門，精勤修善，戒德具足，久存世者，多所饒益，天人獲安。吾
今末後為汝引喻，當使汝知惡見之殃。昔者，此斯 *波醯村有二伎人#d7.98，善於弄丸#d7.99
，二人角#d7.100 *伎，一人得勝。時，不如者語#d7.101勝者言#d7.102：『今日且停，明當更共試#d7.103
~286。』其不如者卽歸家中，取其戲丸，塗以毒藥，曝#d7.104之使 *乾，明持此丸詣勝者所，
語言：『更可 *角伎。』卽前共戲，先以毒丸授彼勝者：『勝者卽吞。』其不如者復
授毒丸，得已隨吞#d7.105，其毒轉行，舉身戰動。時，不如者以偈罵曰：
　　『吾以藥塗丸，而汝吞不覺；
　　小 *伎汝為吞，久後自當知。』」
　　迦葉語婆羅門言：「汝今當速捨此惡見，勿為專迷，自增苦毒，如彼 *伎人，吞
毒不覺。」
　　時，婆羅門白迦葉言：「尊者初設#d7.106月喻，我時已解。所以往返，不時受者，欲
見迦葉辯才智慧，生牢固信耳。我今信受，歸依迦葉。」
　　迦葉報言：「汝勿歸我，如我所歸無上尊#d7.107者，汝當歸依。」
　　婆羅門言：「不審所歸無上尊者，今為所在？」
　　迦葉報言：「今我師世尊，滅度#d7.108未久。」
　　婆羅門言：「世尊若在，不避遠近，其當親見，歸依禮拜。今聞迦葉言，如來滅
度，今卽歸依滅度如來及法、眾僧#d7.109。迦葉！聽我於正法中為優婆塞！自今已後，盡
~287壽不殺、不盜、不淫、不欺、不飲酒#d7.110，我今當為一切大施#d7.111。」
　　迦葉語言：「若汝宰殺眾生，撾打僮#d7.112僕，而為會#d7.113者，此非淨福。又如磽确薄
地#d7.114，多生荊棘，於中種植，必無所獲。汝若宰殺眾生，撾打僮僕，而為大會#d7.115，施
~288邪見眾，此非淨福。若汝大施，不害眾生，不以杖楚加於僮僕，歡喜設會，施清淨眾
，則獲大福。猶如良田，隨時種植#d7.116，必獲果實。」
　　「迦葉！自今已後，常淨施眾僧，不令斷絕。」
　　時，有一年少梵志，名曰摩頭#d7.117，在 *弊宿後立，弊宿顧語曰：「吾今#d7.118欲設一
切大施，汝當為我經營#d7.119處分。」
　　時，年少梵志聞弊宿#d7.120語已，卽為經營，為大施已，而作是言：「願使弊宿今世
、後世不獲福報。」
　　時，弊宿聞彼梵志經營施已，有如是言：「願使弊宿今世、後世不獲果報。」卽
命梵志而告之曰：「汝審#d7.121有是言耶？」
　　答曰：「如是，實有是言。所以然者，今所設食，麁澀弊惡，以此施僧，若以示
王，王尚不能以手暫向，況當食之#d7.122？現在所設，不可喜樂，何由後世得淨果報#d7.123？
王施僧衣純以麻布，若以示王，王尚不能以足暫向，況能自著？現在所施，不可喜樂
，何由後世得淨果報？」
　　時，婆羅門又告梵志：「自今已後，汝以我所食、我所著衣以施眾僧。」
~289　　時，梵志卽承教旨，以王所食、王所著衣供養眾僧。時，婆羅門設此淨施，身壞
命終，生一下劣天#d7.124中；梵志經營會者，身壞命終，生忉利天。
　　爾時，弊宿婆羅門、年少梵志及斯婆醯婆羅門、居士等，聞童女迦葉所說，歡喜
奉行！
~290　　佛說#d7.125長阿含經卷第七#d7.126 
~291#d8.1
^d8（八）第二分散陀那經#d8.2第四
　　如是我聞：
　　一時，佛在羅閱祇毗訶羅山七葉樹窟#d8.3，與大比丘眾千二百五十人俱。
　　時，王舍城有一居士，名散陀那#d8.4，好行遊觀，日日出城，至世尊所。時，彼居
~292士仰觀日時，默自念言：今往覲佛，非是時也，今者世尊必在靜室三昧思惟，諸比丘
眾亦當禪靜，我今寧可往詣烏暫婆利梵志女林#d8.5中，須日時到，當詣世尊，禮敬問訊
，;幷詣諸比丘所，致敬問訊。
　　時，梵志女林中有一梵志，名尼俱陀#d8.6，與五百梵志子俱止彼林。時，諸梵志眾
聚一處，高聲大論，俱#d8.7說遮道濁亂之言，以此終日。或論國事，或論戰鬥兵仗#d8.8之
事，或論國家義和之事，或論大臣及庶民事，或論車馬遊園林事，或論坐席、衣服、
飲食、婦女之事，或論山海龜𣟂之事，但說如是遮道之論，以此終日。
　　時，彼梵志遙見散陀那居士來，卽敕其眾，令皆靜默：「所以然者，彼沙門#d8.9瞿
曇#d8.10弟子今從外來，沙門瞿曇白衣弟子#d8.11中，此為最上，彼必來此，汝宜靜默。」時
，諸梵志#d8.12各自默然。
　　散陀那居士至梵志所，問#d8.13訊已#d8.14，一面坐，語梵志曰：「我師世尊常樂閑靜，
不好憒鬧，不如汝等與諸弟子處在人中，高聲大論，但說遮道無益之言。」
　　梵志又語居士言：「沙門瞿曇頗曾與人共言論不？眾人何由得知沙門有大智慧？
汝師常好獨處邊地，猶如瞎牛食草，偏逐#d8.15所見。汝師瞿曇亦復如是，偏好獨見，樂
~293無人處。汝師若來，吾等當稱以為瞎牛。彼常自言有大智慧，我以一言窮彼，能使默
然如龜藏六，謂可無患，以一箭射，使無逃處。」
　　爾時，世尊在閑靜室，以天耳聞梵志居士有如是論，卽出七葉樹窟，詣烏暫婆利
梵志女林。時，彼梵志遙見佛來，敕諸弟子：「汝等皆默，瞿曇沙門欲來至此，汝等
~294慎勿起迎、恭敬禮拜，亦勿請坐，取一別座，與之令坐。彼既坐已，卿等當問：沙門
瞿曇！汝從本來，以何法教訓於弟子，得安隱處#d8.16，淨修梵行？」
　　爾時，世尊漸至彼園，時彼#d8.17梵志不覺自起，漸迎世尊，而作是言：「善來，瞿
曇！善來，沙門！久不相見，今以何緣而來至此？可前小坐。」爾時，世尊卽就其
座#d8.18，熙#d8.19怡而笑，默自念言：此諸愚人不能自專，先立要令，竟不能全。所以然者
，是佛神力令彼惡心自然敗壞。
　　時，散陀那居士禮世尊足，於一面坐。尼俱陀梵志問訊佛已，亦一面坐，而白佛
言：「沙門瞿曇！從本以來，以何法教訓誨弟子，得安隱 *處，淨修梵行？」
　　世尊告曰：「且止！梵志！吾法深廣，從本以來，誨諸弟子，得安隱處，淨修梵
行，非汝所及。」
　　又告梵志：「正使汝師及汝弟子所行道法，有淨不淨，我盡能說。」
　　時，五百梵志弟子各各舉聲，自相謂言：「瞿#d8.20曇沙門有大威勢，有大神力，他
問己義，乃開#d8.21他義。」
　　時，尼俱陀梵志白佛言：「善哉！瞿曇！願分別之。」
~295　　佛告梵志：「諦聽！諦聽！當為汝說。」
　　梵志答言#d8.22：「願樂欲聞。」
　　佛告梵志：「汝所行者皆為卑陋，離服裸形#d8.23，以手障蔽，不瓨受食#d8.24，不受盂
食#d8.25，不受兩壁中間食#d8.26，不受二人中間食#d8.27，不受兩刀中間食#d8.28，不受兩盂中間
~296食#d8.29，不受共食家食#d8.30，不受懷妊家食，見狗在門則不受其食，不受多蠅家食，不受
請食，他言先識則不受其食；不食魚，不食肉，不飲酒，不兩器食；一餐一咽，……
至七餐止，受人益食，不過七益；或一日一食，或二日、三日、四日、五日、六日、
七日一食；或復食菜#d8.31，或復食莠，或食飯汁，或食糜#d8.32米，或食稴#d8.33稻，或食牛糞
，或食鹿糞，或食樹根、枝葉、果實，或食自落果。
　　「或被#d8.34衣，或被#d8.35莎衣，或衣樹皮，或草襜身，或衣鹿皮，或留#d8.36頭髮，或被
毛編，或著塚間衣；或有常舉手者，或不坐牀#d8.37席，或有常蹲者；或有剃髮留髦#d8.38鬚
者；或有臥荊棘者，或有臥果蓏上者，或有 *裸形臥牛糞上者；或一日三浴，或有一
夜三浴，以無數眾苦，苦役此身。云何，尼俱陀！如此行者，可名淨法不？」
　　梵志答曰：「此法淨，非不淨也。」
　　佛告梵志：「汝謂為淨，吾當於汝淨法中說有垢穢#d8.39。」
　　梵志曰：「善哉！瞿曇！便可說之，願樂欲聞！」
　　佛告梵志：「彼苦行者，常自計念：我行如此，當得供養恭#d8.40敬禮事，是卽垢穢
。彼苦行者，得供養已，樂著堅固，愛染不捨，不曉遠離，不知出要，是為垢穢。彼
~297苦行者，遙見人來，盡共坐禪；若無人時，隨意坐臥，是為垢穢。
　　「彼苦行者，聞他正義，不肯印可，是為垢穢。彼苦行者，他有正問，悋而不答
，是為垢穢。彼苦行者，設見有人供養沙門、婆羅門，則訶止之，是為垢穢。彼苦行
者，若見沙門、婆羅門食更生物#d8.41，就呵責之，是為垢穢。彼苦行者，有不淨食，不
肯施人；若有淨食，貪著自食，不見己過，不知出要，是為垢穢。彼苦行者，自稱己
~298善，毀讎#d8.42他人，是為垢穢。彼苦行者，為殺、盜、淫、兩舌、惡口、妄言、綺語、
貪取、嫉妬、邪見、顛倒，是為垢穢。
　　「彼苦行者，懈墮喜忘#d8.43，不習禪定，無有智慧，猶如禽獸，是為垢穢。彼苦行
者，貢#d8.44高、憍慢#d8.45、慢#d8.46、增上慢#d8.47，是為垢穢。彼苦行者，無有信義，亦無反復
，不持淨戒，不能精勤受人訓誨，常與惡人以為伴黨，為惡不已，是為垢穢。彼苦行
者，多懷瞋恨，好為巧偽，自怙己見，求人長短，恆懷邪見，與邊見#d8.48俱，是為垢穢
。云何，尼俱陀！如此行者可言淨不耶#d8.49？」
　　答曰：「是不淨，非是淨也。」
　　佛言：「今當於汝垢穢法中，更說清淨無垢穢法。」
　　梵志言：「唯願說之！」
　　佛言：「彼苦行者，不自計念：我行如是，當得供養恭敬禮事，是為苦行無垢法
也。彼苦行者，得供養已，心不貪著，曉了遠離，知出要法，是為苦行無垢法也。彼
苦行者，禪有常法，有人、無人，不以為異，是為苦行無垢法也。彼苦行者，聞他正
義，歡喜印可，是為苦行無垢法也。彼苦行者，他有正問，歡喜解說，是為苦行離垢
~299法也。
　　「彼苦行者，設見有人供養沙門、婆羅門，代其歡喜而不呵止，是為苦行離垢法
也。彼苦行者，若見沙門、婆羅門食更生之物，不呵責之，是為苦行離垢法也。彼苦
行者，有不淨食，心不悋惜；若有淨食，則不染著，能見己過，知出要法，是為苦行
離垢法也。彼苦行者，不自稱譽，不毀他人，是為苦行離垢法也。彼苦行者，不殺、
盜、淫、兩舌、惡口、妄言、綺語、貪取、嫉妬、邪見，是為苦行離垢法也。
　　「彼苦行者，精勤不忘，好習禪行，多修智慧，不愚如獸，是為苦行離垢法也。
彼苦行者，不為貢高#d8.50、憍慢、自大，是為苦行離垢法也。彼苦行者，常懷信義，修
~300反復行，能持淨戒，勤受訓誨，常與善人而為伴黨，積善不已，是為苦行離垢法也。
彼苦行者，不懷瞋恨，不為巧偽，不恃#d8.51己見，不求人短，不懷邪見，亦無邊見，是
為苦行離垢法#d8.52也。云何，梵志！如是苦行，為是清淨離垢法耶？」
　　答曰：「如是，實是清淨離垢法也。」
　　梵志白#d8.53佛言：「齊此#d8.54苦行，名為第一、堅固行#d8.55耶？」
　　佛言：「未也，始是皮#d8.56耳。」
　　梵志言：「願說樹節#d8.57！」
　　佛告梵志：「汝當善聽！吾今當說。」
　　梵志言：「唯然，願樂欲聞！」
　　「梵志！彼苦行者，自不殺生，不教人殺；自不偷盜#d8.58，不教人盜；自不邪淫，
不教人淫；自不妄語，亦不教人為。彼以慈心遍滿一方#d8.59，餘方亦爾。慈心廣大，無
二無量，無有結恨，遍滿世間。悲、喜、捨心，亦復如是。齊此苦行，名為樹節。」
　　梵志白佛言：「願說苦行堅固之義！」
　　佛告梵志：「諦聽！諦聽！吾當說之。」
~301　　梵志曰：「唯然，世尊！願樂欲聞！」
　　佛言：「彼苦行者，自不殺生，教人不殺；自不偷盜，教人不盜；自不邪淫，教
人不淫；自不妄語，教人不妄語。彼以慈心遍滿一方，餘方亦爾。慈心廣大，無二無
量，無有結恨，遍滿世間。悲、喜、捨心，亦復如是。彼苦行者，自識往昔無數劫事
~302，一生、二生……至無數生，國土成敗，劫數終始，盡見盡知。又自見知：我曾生彼
種姓，如是名字，如是飲食，如是壽命，如是所受苦樂，從彼生此，從此生彼。如是
盡憶無數劫事，是為梵志彼苦行者牢固無壞。」
　　梵志白佛言：「云何為第一？」
　　佛言：「梵志！諦聽！諦聽！吾當說之。」
　　梵志言：「唯然，世尊！願樂欲聞！」
　　佛言：「彼苦行者，自不殺生，教人不殺；自不偷盜，教人不盜；自不邪淫，教
人不淫；自不妄語，教人不欺。彼以慈心遍滿一方，餘方亦爾。慈心廣大，無二無量
，無有結恨，遍滿世間。悲、喜、捨心，亦復如是。彼苦行者，自識往昔無數劫事，
一生、二生……至無數生，國土成敗，劫數終始，盡見盡知。又自知見#d8.60：我曾生彼
種姓，如是名字、飲食、壽命，如是所經苦樂，從彼生此，從此生彼。如是盡憶無數
劫事，彼天眼淨觀眾生類，死此生彼，顏色好醜、善惡所趣，隨行所墮，盡見盡知。
又知眾生身行不善，口行不善，意行不善，誹謗賢聖，信邪倒見，身壞命終，墮三惡
道#d8.61。或有眾生身行善，口、意亦善，不謗賢聖，見正信行，身壞命終，生天、人
~303中#d8.62。行者天眼清淨，觀見眾生，乃至隨行所墮，無不見知，是為苦行第一勝也。」
　　佛告梵志：「於此法中復有勝者，我常以此法化諸聲聞#d8.63，彼以此法得修梵行
。」
　　時，五百梵志弟子各大舉聲，自相謂言：「今觀世尊為最尊上，我師不及。」
　　時，彼散陀那居士語梵志曰：「汝向自言：『瞿曇若來，吾等當稱以為瞎牛。』
世尊今來，汝何不稱？又汝向言：『當以一言窮彼瞿曇，能使默然，如龜藏六，謂可
無患，以一箭射，使無逃處。』汝今何不以汝一言窮如來耶？」
　　佛問梵志：「汝憶先時有是言不？」
　　答曰：「實有。」
　　佛告梵志：「汝豈不從先宿梵志聞諸佛、如來獨處山林，樂閑靜處，如我今日樂
~304於閑居，不如汝法，樂於憒鬧，說無益事，以終日耶？」
　　梵志曰：「聞過去諸佛樂於閑靜，獨處山林，如今世尊，不如我法，樂於憒鬧，
說無益事，以終日耶？」
　　佛告梵志：「汝豈不念：瞿曇沙門能說菩提#d8.64，自能調伏，能調伏人；自得止息
，能止息人；自度彼岸，能使人度；自得解脫，能解脫人；自得滅度，能滅度人？」
　　時，彼梵志卽從座起，頭面作禮，手捫佛足，自稱己名曰：「我是尼俱陀梵志！
我是尼俱陀梵志！今者自歸，禮世尊足。」
　　佛告梵志：「止！止！且住！使#d8.65汝心解，便為禮敬。」
　　時，彼梵志重禮佛足，在一面坐。
　　佛告梵志：「汝將無謂佛為利養而說法耶？勿起是心！若有利養，盡以施汝。吾
所說法，微妙第一，為滅不善，增益善法。」
　　又告梵志：「汝將無謂佛為名稱，為尊重故，為導首故，為眷屬故，為大眾故，
而說法耶？勿起此心！今汝眷屬盡屬#d8.66於汝。我所說法，為滅不善，增長善法。」
　　又告梵志：「汝將無謂佛以汝置不善聚、黑冥聚中耶？勿生是心！諸不善聚及黑
~305冥聚汝但捨去，吾自為汝說善淨法。」
　　又告梵志：「汝將無謂佛黜#d8.67汝於善法聚、清白聚耶？勿起是心！汝但於善法聚
、清白聚中精勤修行，吾自為汝說善淨法，滅不善行，增益善法。」
　　爾時，五百梵志弟子皆端心正意，聽佛所說。時，魔波旬作此念言：此五百梵志
弟子端心正意，從佛聽法，我今寧可往壞其意。爾時，惡魔卽以己力壞亂其意。爾時
，世尊告散陀那曰：「此五百梵志子端心正意，從我聽法，天魔波旬壞亂其意。今吾
欲還，汝可俱去。」爾時，世尊以右手接散陀那居士置掌中#d8.68，乘虛而歸。
　　時，散陀那居士、尼#d8.69俱陀梵志及五百梵志子聞佛所說，歡喜奉行！ 
　　佛說長阿含經卷第八
~306^d9（九）佛說長阿含#d8.70第二分眾集經#d8.71第五
　　如是我聞：
　　一時，佛於末羅#d8.72遊行，與千二百五十比丘俱，漸至波婆#d8.73城闍頭#d8.74菴婆園#d8.75。
　　爾時，世尊以十#d8.76五日月滿時，於露地坐，諸比丘僧前後圍繞。世尊於夜多說法
已，告舍利弗言：「今者四方諸比丘集，皆共精勤，捐除睡眠。吾患背痛，欲暫止息
，汝今可為諸比丘說法。」
　　對曰：「唯然，當如聖教。」
　　爾時，世尊卽四牒#d8.77僧伽梨，偃右脇如師子，累足而臥。
　　時，舍利弗告諸比丘：「今此波 *婆城有尼乾子命終未久，其後弟子分為二部，
常共諍訟相求長短，迭相罵詈，各相是非：『我知此法，汝不知此；汝在邪見，我在
正法。』言語錯亂，無有前後，自稱己言，以為真正：『我所言勝，汝所言負。我今
能為談論之主，汝有所問，可來問我。』
　　「諸比丘！時，國人民奉尼乾者，厭患此輩鬥訟之聲，皆由其法不真正故。法不
~307真正無由出要，譬如朽#d8.78塔不可復圬#d8.79，此非三耶三佛#d8.80所說。諸比丘！唯我釋迦無
上尊法，最為真正可得出要，譬如新塔易可嚴飾，此是三耶三佛之所說也。諸比丘！
我等今者，宜集法、律#d8.81，以防諍訟，使梵行久立，多所饒益，天、人獲安。諸比丘
！如來說一正法，一切眾生皆仰食存。如來所說復有一法，一切眾生皆由行#d8.82住#d8.83，
~308是為一法如來所說，當共集之，以防諍訟，使梵行久立，多所#d8.84饒益，天、人獲安。
　　「諸比丘！如來說二正法：一名，二色。復有二法：一癡#d8.85，二愛。復有二法：
有見、無見#d8.86。復有二法：一無慚，二無愧。復有二法：一有慚，二有愧。復有二法
：一盡智，二無生智。復有二法，二因二緣生於欲愛：一者淨妙色，二者不思惟。復
有二法，二因二緣生於瞋恚：一者怨憎，二者不思惟。復有二法，二因二緣生於邪見
：一者從他聞，二者邪思惟。復有二法，二因二緣生於正見：一者從他聞，二者正思
惟。復有二法，二因二緣：一者學解脫#d8.87，二者無學解脫#d8.88。復有二法，二因二緣：
一者有為界#d8.89，二者無為界。諸比丘！是為如來所說，當共撰集以防諍訟，使梵行久
立，多所饒益，天、人獲安。
　　「諸比丘！如來說三正法，謂三不善根：一者貪欲，二者瞋恚，三者愚癡。復有
三法，謂三善根：一者不貪，二者不恚，三者不癡。復有三法，謂三不善行：一者不
善身行，二者不善口行，三者#d8.90不善意行。復有三法，謂三不善行：身不善行、口不
善行、意不善行。復有三法，謂三惡行：身惡行、口惡行、意惡行。復有三法，謂三
善行：身善行、口善行、意善行。復有三法，謂三不善想#d8.91：欲想、瞋想、害想。復
~309有三法，謂三善想：無欲想、無瞋想、無害想。復有三法，謂三不善思#d8.92：欲思、恚
思、害思。復有三法，謂三善思：無欲思、無恚思、無害思。
　　「復有三法，謂三福業#d8.93：施業、平等業、思惟業。復有三法，謂三受：樂受、
苦受、不苦不樂受。復有三法，謂三愛#d8.94：欲愛、有愛、無有愛。復有三法，謂三有
~310漏#d8.95：欲漏、有漏、無明漏。復有三法，謂三火#d8.96：欲火、恚火、愚癡火。復有三法
，謂三求：欲求、有求、梵行求。復有三法，謂三增盛#d8.97：我增盛、世增盛、法增盛
。復有三法，謂三界：欲界、恚界、害界。復有三法，謂三界：出離界、無恚界、無
害界。復有三法，謂三界：色界、無色界、盡界。復有三法，謂三聚#d8.98：戒聚、定聚
、慧聚。復有三法，謂三戒#d8.99：增盛戒、增盛定#d8.100、增盛慧。
　　「復有三法，謂三三昧#d8.101：空三昧、無願三昧、無相三昧。復有三法，謂三相#d8.102
：止息相、精勤相、捨相。復有三法，謂三明#d8.103：自識宿命智明、天眼智明、漏盡智
明#d8.104。復有三法，謂三變化：一者神足變化，二者知他心隨意說法，三者教誡。復有
三法，謂三欲生本#d8.105：一者由現欲生人天，二者由化欲生化自在天，三者由他化欲生
他化自在天。復有三法，謂三樂生#d8.106：一者眾生自然成辦，生歡樂心，如梵光音天初
始生時。二者有眾生以念為樂，自唱善哉，如光音天。三者得止息樂，如遍淨天。
　　「復有三法，謂三苦：行苦、苦苦、變易苦#d8.107。復有三法，謂三根：未知欲知#d8.108
根、知根、知已根。復有三法，謂三堂#d8.109：賢聖堂、天堂、梵堂。復有三法，謂三
發#d8.110：見發、聞發、疑發。復有三法，謂三論：過去有如此事，有如是論；未來有如
~311~312此事，有如是論；現在有如此事，有如是論。復有三法，謂三聚#d8.111：正定聚、邪定聚
、不定聚#d8.112。復有三法，謂三憂：身憂、口憂、意憂。復有三法，謂三長老：年耆長
老、法長老、作長老。復有三法，謂三眼：肉眼、天眼、慧眼#d8.113。諸比丘！是為如來
所說正法，當共撰集，以防諍訟，使梵行久立，多所饒益，天、人獲安。
　　「諸比丘！如來說四正法，謂口四惡行：一者妄語，二者兩舌，三者惡口，四者
綺語。復有四法，謂口四善行：一者實語，二者軟語，三者不綺語，四者不兩舌。
　　「復有四法，謂四不聖語：不見言見，不聞言聞，不覺言覺，不知言知。復有四
法，謂四聖語：見則言見，聞則言聞，覺則言覺，知則言知。復有四法，謂四種食：
摶食、觸食、念食、識食#d8.114。復有四法，謂四受#d8.115：有現作苦
行後受苦報，有現作苦行後受樂報，有現作樂行後受苦報，有現作樂行後受樂報。復有四法，謂四受#d8.116：欲
受、我受、戒受、見受。復有四法，謂四縛#d8.117：貪欲身縛、瞋恚身縛、戒盜身縛、我
見身縛。
　　「復有四法，謂四刺#d8.118：欲刺、恚刺、見刺、慢刺。復有四法，謂四生#d8.119：卵生
、胎生、濕生、化生。復有四法，謂四念處：於是，比丘內身身觀，精勤不懈，憶念
~313不忘，捨世貪憂；外身身觀，精勤不懈，憶念不忘，捨世貪憂；內外身身觀，精勤不
懈，憶念不忘，捨世貪憂。受、意、法觀，亦復如是。復有四法，謂四意斷：於是，
比丘未起惡法，方便使不起；已起惡法，方便使滅；未起善法，方便使起；已起善法
~314，方便思惟，使其增廣。
　　「復有四法，謂四神足：於是，比丘思惟欲定滅行#d8.120成就；精進定、意定、思惟
定，亦復如是。復有四法，謂四禪：於是，比丘除欲、惡不善法，有覺、有觀，離生
喜、樂，入於初禪。滅有覺、觀，內信、一心，無覺、無觀，定生喜、樂，入第二禪
。離喜修捨、念、進，自知身樂，諸聖所求，憶念、捨、樂，入第三禪。離苦、樂行
，先滅憂、喜，不苦不樂、捨、念、清淨，入第四禪#d8.121。復有四法，謂四梵堂#d8.122：一
慈、二悲、三喜、四捨。復有四法，謂四無色定#d8.123：於是，比丘越#d8.124一切色想，先盡
瞋恚想，不念異想#d8.125，思惟無量空處，捨空處已入識處，捨識處已入不用處，捨不用
處已入有想無想處。
　　「復有四法，謂四法足#d8.126：不貪法足、不瞋法足、正念法足、正定法足。復有四
法，謂四賢聖族#d8.127：於是，比丘衣服知足，得好不喜，遇惡不憂，不染不著，知#d8.128所
禁忌，知出要路；於此法中精勤不懈，成辦其事，無闕無減，亦能教人成辦此事，是
為第一知足住賢聖族。從本至今，未常惱亂。諸天、魔、梵、沙門、婆羅門、天及世
間人，無能毀罵。飯食、牀#d8.129臥具、病瘦醫藥，皆悉知足，亦復如是。復有四法，謂
~315四攝法#d8.130：惠施、愛語、利人、等利。復有四法，謂#d8.131四須陀洹支#d8.132：比丘於佛得無
~316壞信，於法、於僧、於戒得無壞信。復有四法，謂四受證：見色受證、身受滅證、念
宿命證、知漏盡證#d8.133。復有四法，謂四道：苦遲得、苦速得、樂遲得、樂速得。
　　「復有四法，謂四聖諦#d8.134：苦聖諦、苦集聖諦、苦滅聖諦、苦出要聖諦。復有四
法，謂四沙門果：須陀洹果、斯陀含果、阿那含果、阿羅漢果。復有四法，謂四處：
實處、施處、智處、止息處。復有四法，謂四智#d8.135：法智、未知智、等智、知他人#d8.136
心智。復有四法，謂四辯才：法辯、義辯、詞#d8.137辯、應#d8.138辯。復有四法，謂四識住#d8.139
處：色識住、緣色、住色#d8.140，與愛俱增長；受、想、行#d8.141中亦如是住。復有四法，謂
四扼#d8.142：欲 *扼、有 *扼、見 *扼、無明 *扼。復有四法，謂四無 *扼：無欲 *扼、
無有 *扼、無見 *扼、無無明 *扼。
　　「復有四法，謂四淨：戒淨、心淨、見淨、度疑淨。復有四法，謂四知：可受知
受、可行知行、可樂知樂、可捨知捨。復有四法，謂四威儀：可行知行、可住知住、
可坐知坐、可臥知臥。復有四法，謂四思惟：少思惟、廣思惟、無量思惟、無所有思
惟。復有四法，謂四記論#d8.143：決定記論、分別記論、詰問記論、止住記論。復有四法
，謂佛四不護法#d8.144：如來身行清淨，無有闕漏，可自防護；口行清淨、意行清淨、命
~317行清淨，亦復如是。是為如來所說正法，當共撰集，以防諍訟，使梵行久立，多所饒
益，天、人獲安。
~318　　「又，諸比丘！如來說五正法，謂五入：眼色、耳聲、鼻香、舌味、身觸。復有
五法，謂五受陰：色受陰，受、想、行、識受陰。復有五法，謂五蓋#d8.145：貪欲蓋、瞋
恚蓋、睡眠蓋、掉#d8.146戲蓋、疑蓋。復有五法，謂五下結#d8.147：身見結、戒盜結、疑結、
貪欲結、瞋恚結。復有五法，謂五上結#d8.148：色愛、無色愛、無明、慢、掉#d8.149。復有五
法，謂五根：信根、精進根、念根、定根、慧根。復有五法，謂五力：信力、精進力
、念力、定力、慧力。
　　「復有五法，謂滅盡支#d8.150：一者比丘信佛、如來、至真、等正覺，十號具足#d8.151。
二者比丘無病，身常安隱#d8.152。三者質直無有諛#d8.153諂，能如是者，如來則示涅槃徑路。
四者自專其心，使不錯亂，昔所諷誦，憶持不忘。五者善於觀察法之起滅，以賢聖行
，盡於苦本。復有五法，謂五發#d8.154：非時發、虛發、非義發、虛言發、無慈發。復有
五法，謂五善發：時發、實發、義發、和言發、慈心發。復有五法，謂五憎嫉：住處
憎嫉、檀越憎嫉、利養憎嫉、色憎嫉、法憎嫉。
　　「復有五法，謂五趣#d8.155解脫：一者身不淨想，二者食不淨想，三者一切行無常想
，四者一切世間不可樂想，五者死想。復有五法，謂五出要界：一者比丘於欲不樂、
~319不動，亦不親近，但念出要，樂於遠離，親近不怠，其心調柔，出要離欲，彼所因欲
起諸漏纏，亦盡捨滅而得解脫，是為欲出要。瞋恚出要、嫉妬出要、色出要、身見出
要，亦復如是。
　　「復有五法，謂五喜解脫入#d8.156。若比丘精勤不懈，樂閑靜處，專念一心，未解得
~320解，未盡得盡，未安得安。何謂五？於是，比丘聞如來說法，或聞梵行者說，或聞師
長說法，思惟觀察，分別法義，心得歡喜。得歡喜已，得法愛；得法愛已，身心安隱
；身心安隱已，則得禪定；得禪定已，得實知見，是為初解脫入。於是，比丘聞法喜
已，受持諷誦，亦復歡喜；為他人#d8.157說，亦復歡喜；思惟分別，亦復歡喜；於法得定
，亦復如是。復有五法，謂五人#d8.158：中般涅槃、生般涅槃、無行般涅槃、有行般涅槃
、上流阿迦尼吒#d8.159。諸比丘！是為如來所說正法，當共撰集，以防諍訟，使梵行久立
，多所饒益，天、人獲安。
　　「又，諸比丘！如來說六正法，謂內六入：眼入、耳入、鼻入、舌入、身入、意
入。復有六法，謂外六入：色入、聲入、香入、味入、觸入、法入。復有六法，謂六
識身：眼識身，耳、鼻、舌、身、意識身。復有六法，謂六觸身：眼觸身，耳、鼻、
舌、身、意觸身。復有六法，謂六受身：眼受身，耳、鼻、舌、身、意受身。復有六
法，謂六想身#d8.160：色想、聲想、香想、味想#d8.161、觸想、法想。復有六法，謂六思身：
色思、聲思、香思、味思、觸思、法思。復有六法，謂六愛身#d8.162：色愛身，聲、香、
味、觸、法愛身。復有六法，六諍#d8.163本：若比丘好瞋不捨，不敬如來，亦不敬法，亦
~321不敬眾，於戒穿漏，染汙不淨，好於眾中多生諍訟，人所憎惡，嬈亂淨眾，天、人不
安。諸比丘！汝等當自內觀，設有瞋恨，如彼嬈亂者，當集和合眾，廣設方便，拔此
諍本。汝等又當專念自觀，若結恨已滅，當更方便，遮止其心，勿復#d8.164使起。諸比丘
！佷戾不諦、慳悋嫉妬、巧偽虛妄、自固#d8.165己見、謬受不捨、迷於邪見、與邊見俱，
~322亦復如是。復有六法，謂六界：地界、火界、水界、風界、空界、識界。復有六法，
謂六察行：眼察色，耳聲、鼻香、舌味、身觸、意察法#d8.166。
　　「復有六法，謂六出要界#d8.167。若比丘作是言：『我修慈心，更生瞋恚。』餘比丘
語言：『汝勿作此言，勿謗如來，如來不作是說。欲使修慈解脫，更生瞋恚想，無有
是處。佛言：除瞋恚已，然後得慈。』若比丘言：『我行悲解脫，生憎嫉心；行喜解
脫，生憂惱心；行捨解脫，生憎愛心；行無我行，生狐疑心；行無想行，生眾亂想。
』亦復如是。復有六法，謂六無上：見無上、聞無上、利養無上、戒無上、恭敬無上
、憶念無上。復有六法，謂六思念：佛念、法念、僧念、戒念、施念、天念。是為如
來所說正法，當共撰集，以防諍訟，使梵行久立，多所饒益，天、人獲安。
　　「諸比丘！如來說七正法，謂七非法：無信、無慚、無愧、少聞、懈怠、多忘、
無智。復有七法，謂七正法：有信、有慚、有愧、多聞、精進、總持、多智。復有七
法，謂七識住#d8.168：或有眾生，若干種身，若干種想，天及人#d8.169是，是初識住。或有眾
生，若干種身而一想者，梵光音天#d8.170最初生時是，是二識住。或有眾生，一身若干種
想，光音天是，是三識住。或有眾生，一身一想，遍淨天#d8.171是，是四識住。或有眾生
~323，空處住、識處住、不用處住。
　　「復有七法，謂七勤法：一者比丘勤於戒行，二者勤滅貪欲，三者勤破邪見，四
者勤於多聞，五者勤於精進，六者勤於正念，七者勤於禪定。復有七法，謂七想：不
淨想、食不淨想、一切世間不可樂想、死#d8.172想、無常想、無#d8.173常苦想、苦無我想。復
~324有七法，謂七三昧具#d8.174：正見、正思、正語、正業、正命、正方便、正念。復有七法
，謂七覺意#d8.175：念覺意、法覺意、精進覺意、喜覺意、猗覺意、定覺意、護覺意。是
為如來所說正法，當共撰集，以防諍訟，使梵行久立，多所饒益，天、人獲安。
　　「諸比丘！如來說八正法，謂世八法：利、衰、毀、譽、稱、譏、苦、樂。復有
八法，謂八解脫：色觀色，一解脫。內無色想觀外色，二解脫。淨解脫，三解脫。度
色想#d8.176滅瞋恚想住空處解脫，四解脫。度空處住識處，五解脫。度識處住不用處，六
解脫。度不用處住有想無想處，七解脫。度有想無想處住想知滅，八解脫。復有八法
，謂八聖道：正見、正志#d8.177、正語、正業、正命、正方便、正念、正定。復有八法，
謂八人#d8.178：須陀洹向、須陀洹、斯陀含向、斯陀含、阿那含向、阿那含、阿羅漢向、
阿羅漢。是為如來所說正法，當共撰集，以防諍訟，使梵行久立，多所饒益，天、人
獲安。
　　「諸比丘！如來說九正法，所謂九眾生居：或有眾生，若干種身，若干種想，天
及人是，是初眾生居。復有眾生，若干種身而一想者，梵光音天最初生時是，是二眾
生居。復有眾生，一身若干種想，光音天是，是三眾生居。復有眾生，一身一想，遍
~325淨天是，是四眾生居。復有眾生，無想無所覺知，無想天是，是五眾生居。復有眾生
，空處住，是六眾生居。復有眾生，識處住，是七眾生居。復有眾生，不用處住，是
八眾生居。復有眾生，住有想無想處，是九眾生居。是為如來所說正法，當共撰集，
以防諍訟，使梵行久立，多所饒益，天、人獲安。
　　「諸比丘！如來說十正法。所謂十無學法#d8.179：無學正見、正思、正語、正業、正
命、正念、正方便、正定、正智、正解脫。是為如來所說正法，當共撰集，以防諍訟
，使梵行久立，多所饒益，天、人獲安。」
　　爾時，世尊印可舍利弗所說。時，諸比丘聞舍利弗所說，歡喜奉行！
~326　　佛說#d8.180長阿含經卷第八#d8.181 
~327#d9.1
^d10（一○）第二分十上經#d9.2第六
　　如是我聞：
　　一時，佛遊鴦伽國，與大比丘眾千二百五十人俱，詣瞻婆#d9.3城，止宿伽伽池#d9.4
側。
　　以十五日月滿時，世尊在露地坐，大眾圍遶，竟夜說法，告舍利弗#d9.5：「今者四
~328方諸比丘集，皆各精勤，捐#d9.6除睡眠#d9.7，欲聞說法，吾患背痛，欲少止息，卿今可為
諸比丘說法。」
　　時，舍利弗受佛教已，爾時世尊卽四牒#d9.8僧伽梨，偃右脅臥如師子，累足而臥。
　　爾時，耆年#d9.9舍利弗告諸比丘：「今我說法，上中下言，皆悉真正，義味具足，
梵行清淨，汝等諦聽！善思念之，當為汝說。」
　　時，諸比丘受教而聽，舍利弗告諸比丘：「有十上法#d9.10，除眾結縛#d9.11，得至泥洹
，盡於苦際，又能具足五百五十法，今當分別，汝等善聽！諸比丘！有一成#d9.12法、一
修法、一覺法、一滅法、一退法、一增法、一難解法、一生法、一知法、一證法。云
何一 *成法？謂於諸善法能不放逸。云何一修法？謂常自念身。云何一覺法？謂有漏
觸#d9.13。云何一滅法？謂是我慢。云何一退法？謂不#d9.14惡露觀#d9.15。云何一增法？謂#d9.16惡
露觀#d9.17。云何一難解法？謂無間定#d9.18。云何一生法？謂有漏解脫#d9.19。云何一知法？謂
諸眾生皆仰食存。云何一證法？謂無礙心解脫#d9.20。
　　「又有二成法、二修法、二覺法、二滅法、二退法、二增法、二難解法、二生法
、二知法、二證法。云何二 *成法？謂知慚、知愧。云何二修法？謂止與觀#d9.21。云何
~329~330二覺法？謂名與色#d9.22。云何二滅法？謂無明、愛。云何二退法？謂毀戒、破見#d9.23。云
何二增法？戒具、見具#d9.24。云何二難解法？有因有緣，眾生生垢；有因有緣，眾生得
淨。云何二生法？盡智、無生智。云何二知法？謂是處、非處#d9.25。云何二證法？謂明
與解脫。
　　「又有三成法、三修法、三覺法、三滅法、三退法、三增法、三難解法、三生
法、三知法、三證法。云何三成法？一者親近善友，二者耳聞法音，三者法法成就#d9.26。
云何三修法？謂三三昧：空三昧、無相三昧、無作三昧#d9.27。云何三覺法？謂三受：苦
受、樂受、不苦不樂受#d9.28。云何三滅法？謂三愛：欲愛、有愛、無有愛。云何三退法
？謂三不善根：貪不善根、恚不善根、癡不善根。云何三增法？謂三善根：無貪善根
、無恚善根、無癡善根。云何三難解法？謂三難解：賢聖難解、聞法難解、如來#d9.29難
解。云何三生法？謂三相：息止相、精進相、捨離相#d9.30。云何三知法？謂三出要界：
欲出要至色界，色界出要至無色界；捨離一切諸有為法，彼名為盡#d9.31。云何三證法？
謂三明：宿命智、天眼智、漏盡智。諸比丘！是為三十法，如實無虛，如來知已，平
等說法。
~331　　「復有四成法、四修法、四覺法、四滅法、四退法、四增法、四難解法、四生法
~332、四知法、四證法。云何四成法？謂四#d9.32輪法：一者住中國#d9.33，二者近善友，三者宿
曾發精願#d9.34，四者宿植善本。云何四修法？謂四念處：比丘內身身觀，精勤不懈，憶
念不忘，捨世貪憂；外身身觀，精勤不懈，憶念不忘，捨世貪憂；內外身身觀，精勤
不懈，憶念不忘，捨世貪憂。受、意、法觀，亦復如是。云何四覺法？謂四食：摶食
、觸食、念食、識食。云何四滅法？謂四受#d9.35：欲受、我#d9.36受、戒受、見#d9.37受。
　　「云何四退法？謂四扼#d9.38：欲 *扼、有 *扼、見 *扼、無明 *扼。云何四增法？
謂四無 *扼：無欲 *扼、無有 *扼、無見 *扼、無無明 *扼。云何四難解法？謂有
四聖諦：苦諦、集#d9.39諦、盡#d9.40諦、道諦。云何四生法？謂四智：法智、未知智、等智、
知他心智。云何四知法？謂四辯才：法辯、義辯、辭辯、應辯#d9.41。云何四證法？謂四
沙門果：須陀洹果、斯陀含果、阿那含果、阿羅漢果#d9.42。諸比丘！是為四十法，如實
無虛#d9.43，如來知已，平等說法。
　　「復有五 *成法、五修法、五覺法、五滅法、五退法、五增法、五難解法、五生
法、五知法、五證法。云何五 *成法？謂五滅盡枝#d9.44：一者信佛、如來、至真，十號
具足。二者無病，身常安隱。三者質直無有諛諂，直趣如來涅槃徑路#d9.45。四者專心不
~333亂，諷誦不忘。五者善於觀察法之起滅，以賢聖行盡於苦本。云何五修法？謂五根：
信根、精進根、念根、定根、慧根。云何五覺法？謂五受陰#d9.46：色受陰，受、想、行
~334、識受陰。
　　「云何五滅法？謂五蓋：貪欲蓋、瞋恚蓋、 *睡眠蓋、掉#d9.47戲蓋、疑蓋。云何五
退法？謂五心礙結#d9.48：一者比丘疑佛，疑佛已，則不親近；不親近已，則不恭敬，是
為初心礙結。又比丘於法、於眾、於戒，有穿漏行、不真正行、為汙染行，不親近
戒，亦不恭敬，是為四心礙結。又復比丘於梵行人生惡害#d9.49心，心不喜樂，以麁惡言
而毀罵之，是為五心礙結。云何五增法？謂五喜本：一悅、二念、三猗#d9.50、四樂、五
定。
　　「云何五難解法？謂五解脫入。若比丘精勤不懈，樂閑靜處，專念一心，未解得
解，未盡得盡，未安得安。何謂五？若比丘聞佛說法，或聞梵行者說，或聞師長說，
思惟觀察，分別法義，心得歡喜；得歡喜已，便得法愛；得法愛已，身心安隱；身心
安隱已，則得禪定；得禪定已，得如實智，是為初解脫入。於是，比丘聞法歡喜#d9.51，
受持諷誦，亦復歡喜；為他人說，亦復歡喜；思惟分別，亦復歡喜；於法得定，亦復
如是。
　　「云何五生法？謂賢聖五智定#d9.52：一者修三昧現樂後樂，生內外智。二者賢聖無
~335愛#d9.53，生內外智。三者諸佛賢聖之所修行，生內外智。四者 *猗寂滅相，獨而無侶，
而生內外智。五者於三昧一心入、一心起，生內外智。云何五知法？謂五出要界：一
者比丘於欲不樂、不念，亦不親近，但念出要，樂於遠離，親近不怠，其心調柔，出
要離欲，因欲起漏亦盡捨滅，而得解脫，是為欲出要。瞋恚出要、嫉妬出要、色出要
、身見出要，亦復如是。云何五證法？謂五無學聚#d9.54：無學戒聚、定聚、慧聚、解脫
聚、解脫知見聚。是為五十法，如實無虛，如來知已，平等說法。
　　「復有六 *成法、六修法、六覺法、六滅法、六退法、六增法、六難解法、六生
~336法、六知法、六證法。云何六 *成法？謂六重法#d9.55。若有比丘修六重法，可敬可重，
和合於眾，無有諍訟，獨行無雜。云何六？於是，比丘身常行慈，敬梵行者，住仁愛
心，名曰重法。可敬可重，和合於眾，無有諍訟，獨行無雜。復次，比丘口慈、意慈
，以法得養及鉢中餘，與人共之，不懷彼此。復次，比丘聖所行戒，不犯不毀，無有
染汙，智者所稱，善具足持，成就定意。復次，比丘成就賢聖出要，平等盡苦，正見
及諸梵行，是名重法。可敬可重，和合於眾，無有諍訟，獨行不雜。
　　「云何六修法？謂六念：念#d9.56佛、念法、念僧、念戒、念施、念天#d9.57。云何六覺
法？謂六內入：眼入、耳入、鼻入、舌入、身入、意入。云何六滅法？謂六愛#d9.58：色
愛、聲愛、香愛#d9.59，味、觸、法愛。云何六退法？謂六不敬法：不敬佛、不敬法、不
敬僧、不敬戒、不敬定、不敬父母。云何六增法？謂六敬法：敬佛、敬法、敬僧、
敬#d9.60戒、敬定、敬父母。云何六難解法？謂六無上：見無上、聞無上、利養無上、戒
無上、恭敬無上、念無上。云何六生法？謂六等法#d9.61：於是，比丘眼見色無憂無喜，
住捨專念；耳聲、鼻香、舌味、身觸、意法，不喜不憂，住捨專念。
　　「云何六知法？謂六出要界。若比丘作是言：『我修慈心，更生瞋恚。』餘比丘
~337言：『汝勿作此言，勿謗如來。如來不作是說，欲使修慈解脫更生瞋恚者，無有是處
。佛言：除瞋恚已，然後得慈。』若比丘言：『我行悲解脫，生憎嫉心；行喜解脫，
生憂惱心；行捨解脫，生憎愛心；行無我行，生狐疑心；行無想行，生眾亂想。』亦
復如是。云何六證法？謂六神通：一者神足通證，二者天耳通證，三者知他心通證，
四者宿命通證，五者天眼通證，六者漏盡通證。是為六十法，諸比丘！如實無虛，如
來知已，平等說法。
　　「復有七 *成法、七修法、七覺法、七滅法、七退法、七增法、七難解法、七生
法、七知法、七證法。云何七 *成法？謂七財：信財、戒財、慚財、愧財、聞財、施
~338財、慧財，是#d9.62為七財。云何七修法？謂七覺意。於是，比丘修念覺意，依無欲、依
寂滅、依遠離，修法、修精進、修喜、修猗、修定、修捨，依無欲、依寂滅、依遠離。
　　「云何七覺法？謂七識住處：若有眾生，若干種身，若干種想，天及人是，是#d9.63
初識住。復有眾生，若干種身而一想者，梵光音天最初生時是，是二識住。復有眾生
，一身若干種想，光音天是，是三識住。復有眾生，一身一想，遍#d9.64淨天是，是四識
住。或有眾生，空處住，是五識住。或識處住，是六識住。或不用處住，是七識住。
云何七滅法？謂七使法#d9.65：欲愛使、有愛使、見使、慢使、瞋恚使、無明使、疑使。
　　「云何七退法#d9.66？謂七非法：謂#d9.67比丘無信、無慚、無愧、少聞、懈墮、多忘、
無智。云何七增法？謂七正法：於是，比丘有信、有慚、有愧、多聞、不懈墮、強記
、有智。云何七難解法？謂七正善法：於是，比丘好義、好法、好知時、好知足、好
自攝、好集眾、好分別人。云何七生法？謂七想：不淨想、食不淨想、一切世間不可
樂想、死想、無常想、無常苦想、苦無我想。
　　「云何七知法？謂七勤：勤於戒行、勤滅貪欲、勤破邪見、勤於多聞、勤於精進
、勤於正念、勤於禪定。云何七證法？謂七漏盡力#d9.68。於是，漏盡比丘於一切諸苦、
~339集、滅、味、過、出要，如實知見，觀欲如火坑，亦如刀劍，知欲見欲，不貪於欲，
心不住欲。漏盡比丘逆順觀察，如實覺知，如實見已，世間貪嫉、惡不善法不漏不起
，修四念處，多修多行；五根、五力、七覺意、賢聖八道，多修多行。諸比丘！是為
七十法，如實不虛，如來知已，平等說法。
　　「復有八 *成法、八修法、八覺法、八滅法、八退法、八增法、八難解法、八生
法、八知法、八證法。云何八 *成法？謂八因緣，不得梵行而得智，得梵行已智增多
。云何為八？於是，比丘依世尊住，或依師長，或依智慧梵行者住，生慚愧心，有愛
有敬，是謂初因緣。未得梵行而得智，得梵行已智增多。復次，依世尊住，隨時請問
：『此法云何#d9.69義、何所趣？』時，諸尊長卽為開演甚深義理，是為二因緣。既聞法
~340已，身心樂靜，是為三因緣。既樂靜已，不為遮道無益雜論，彼到眾中，或自說法，
或請他說，猶復不捨賢聖默然，是為四因緣。多聞廣博，守持不忘，諸法深奧#d9.70，上
中下善，義味諦誠#d9.71，梵行具足，聞已入心，見不流動，是為五因緣。修習精勤，滅
惡增善，勉力堪任，不捨斯法，是為六因緣。有以智慧知起滅法，賢聖所趣，能盡苦
際，是為七因緣。觀五受陰，生相、滅相，此色、色集、色滅，此受、想、行、識#d9.72
，識集、識滅，是為八因緣。未得梵行而有智，得梵行已智增多。
　　「云何八修法？謂賢聖八道#d9.73：正見、正志、正語、正業、正命、正方便、正念
、正定。云何八覺法？謂世八法：利、衰、毀、譽、稱、譏、苦、樂。云何八滅法？
謂八邪：邪見、邪志#d9.74、邪語、邪業、邪命、邪方便、邪念、邪定。云何八退法？謂
八懈怠法。何謂八懈怠？比丘乞食不得食#d9.75，便作是念：我於今日下村乞食不得，身
體疲極，不能堪任坐禪、經行，今宜臥息。懈怠比丘𣈳便臥息，不肯精勤未得欲得、
未獲欲獲、未證欲證，是為初懈怠。懈怠比丘得食既足，復作是念：我朝入村乞食，
得食過足，身體沈重，不能堪任坐禪、經行，今宜寢息。懈怠比丘卽便寢息，不能精
勤未得欲得、未獲欲獲、未證欲證。懈怠比丘設少執事，便作是念：我今日執事，身
~341體疲極，不能堪任坐禪、經行，今宜寢息。懈怠比丘卽便寢息。懈怠比丘設欲執事，
便作是念：明當執事，必有疲極，今者不得坐禪、經行，當豫臥息。懈怠比丘卽便臥
息。懈怠比丘設少行來，便作是念：我朝行來，身體疲極，不能堪任坐禪、經行，我
今宜當臥息。懈怠比丘卽便臥息。懈怠比丘設欲少行，便作是念：我明當行，必有疲
極，今者不得坐禪、經行，當豫寢息。懈怠比丘卽尋#d9.76寢息，不能精勤未得欲得、未
獲欲獲、未證欲證，是為六懈怠比丘。設遇小患，便作是念：我得重病，困篤羸瘦，
不能堪任坐禪、經行，當須寢息。懈怠比丘卽尋寢息，不能精勤未得欲得、未獲欲獲
~342、未證欲證。懈怠比丘所患已瘥#d9.77，復作是念：我病 *瘥未久，身體羸瘦，不能#d9.78堪
任坐禪、經行，宜自寢息。懈怠比丘卽尋寢息，不能精勤未得欲得、未獲欲獲、未證
欲證。云何八增法？謂八不怠。
　　「云何八精進？比丘入村乞食，不得食還，卽作是念：我身體輕便，少於睡眠#d9.79
，宜可精進坐禪、經行，未得者得，未獲者獲，未證者證。於是，比丘卽便精進，是
為初精進比丘。乞食得足，便作是念：我今入村，乞食飽滿，氣力充足，宜勤精進坐
禪、經行，未得者得，未獲者獲，未證者證。於是，比丘卽尋精進。精進比丘設有執
事，便作是念：我向執事，廢我行道，今宜精進坐禪、經行，未得者得，未獲者獲，
未證者證。於是，比丘卽尋精進。精進比丘設欲#d9.80執事，便作是念：明當執事，廢我
行道，今宜精進坐禪、經行，未得者得，未獲者獲，未證者證。於是，比丘卽便精進
。精進比丘設有行來，便作是念：我朝行來，廢我行道，今宜精進坐禪、經行，未得
者得，未獲者獲，未證者證。於是，比丘卽尋精進。精進比丘設欲行來，便作是念：
我明#d9.81當行，廢我行道，今宜精進坐禪、經行，未得者得，未獲者獲，未證者證。於
是，比丘卽便精進。精進比丘設遇患時，便作#d9.82是念：我得重病，或能命終，今宜精
~343進，未得者得，未獲者獲，未證者證。於是，比丘卽便精進。精進比丘患得小 *瘥，
復作是念：我病初 *瘥，或更增動，廢我行道，今宜精進坐禪、經行，未得者得，未
獲者獲，未證者證。於是，比丘卽便精進坐禪、經行，是為八。
　　「云何八難解法？謂八不閑妨修梵行#d9.83，云何八？如來、至真出現於世，說微妙
法，寂滅無為，向菩提道，有人生地獄中，是為不閑處，不得修梵行。如來、至真出
現於世，說微妙法，寂滅無為，向菩提道，而有眾生在畜生中、餓鬼中、長壽天#d9.84中
、邊地無識#d9.85，無佛法處，是為不閑處，不得修梵行。如來、至真、等正覺出現於世
~344，說微妙法，寂滅無為，向菩提道，或有眾生生於中國，而有邪見，懷顛倒心，惡行
成就，必入地獄，是為不閑處，不得修梵行。如來、至真、等正覺出現於世，說微妙
法，寂滅無為，向菩提道，或有眾生生於中國，聾、盲、瘖、瘂不得聞法，修行梵
行#d9.86，是為不閑處，不得修行梵行#d9.87。如來、至真、等正覺不出世間，無有能說微妙
法，寂滅無為，向菩提道，而有眾生生於中國，彼#d9.88諸根具足，堪受聖教，而不值佛
，不得修行梵行，是為八不閑。
　　「云何八生法？謂八大人覺#d9.89：道當少欲，多欲非道；道當知足，無厭非道；道
當閑靜，樂眾非道；道當自守，戲笑非道；道當精進，懈怠非道；道當專念，多忘非
道；道當定意，亂意非道；道當智慧，愚癡非道。云何八知法？謂八除入#d9.90：內有
色#d9.91想，觀外色少，若好若醜，常觀常念，是為初除入。內有色想，觀外色無量，若
好若醜，常觀常念，是為二除入。內無色想，外觀色少，若好若醜，常觀常念，是為
三除入。內無色想，外觀色無量，若好若醜，常觀常念，是為四除入。內無色想，外
觀色青，青色、青光、青見，譬如青蓮華，亦如青波羅㮈衣#d9.92，純一青色、青光、青
見，作如是想，常觀常念，是為五除入。內無色想，外觀色黃，黃色、黃光、黃見，
~345譬如黃華、黃波羅  *㮈衣，黃色、黃光、黃見，常念常觀，作如是想，是為六除入。
內無色想，觀外色赤，赤色、赤光、赤見，譬如赤華、赤波羅  *㮈衣，純一赤色、赤
光、赤見，常觀常念，作如是想，是為七除入。內無色想，外觀#d9.93色白，白色、白光
、白見，譬如白華、白波羅  *㮈衣，純一白色、白光、白見，常觀常念，作如是想，
是為八除入。
~346　　「云何八證法？謂八解脫：內有色想，觀外#d9.94色，一解脫。內無#d9.95色想，觀外色
，二解脫。淨解脫，三解脫。度色想，滅瞋恚想，住空處，四解脫。度空處，住識處
，五解脫。度識處，住不用處，六解脫。度不用處，住有想無想處#d9.96，七解脫。度有
想無想處，住想知滅，八解脫。諸比丘！是為八十法，如實無虛，如來知已，平等說
法。
　　「復有九 *成法、九修法、九覺法、九滅法、九退法、九增法、九難解法、九生
法、九知法、九證法。云何九 *成法？謂九淨滅支#d9.97法#d9.98：戒淨滅 *支、心淨滅*支
、見淨滅 *支、度疑淨滅 *支、分別淨滅 *支、道淨滅 *支、除淨滅 *支、無欲淨滅
 *支、解脫淨滅 *支。云何九修法？謂九喜本#d9.99：一喜，二愛，三悅，四樂，五定，
 六如實知，七除捨，八無欲，九解脫。
　　「云何九覺法？謂九眾生居：或有眾生，若干種身若干種想，天及人是，是初眾
生居。或有眾生，若干種身而一想者，梵光音天最初生時是，是二眾生居。或有眾生
，一身若干#d9.100種想，光音天是，是三眾生居。或有眾生，一身一想，遍淨天是，是四
眾生居。或有眾生，無想無所覺知，無想天是，是五眾生居。復有眾生，空處住，是
~347六眾生居。復有眾生，識處住，是七眾生居。復有眾生，不用處住，是八眾生居。復
有眾生，住有想無想處，是九眾生居。
　　「云何九滅法？謂九愛本#d9.101：因愛有求，因求有利，因利有用，因用有欲，因欲
有著，因著有嫉，因嫉有守，因守有護。云何九退法？謂九惱法#d9.102：有人已侵惱我，
今侵惱我，當侵惱我；我所愛者，已侵惱，今侵惱，當侵惱；我所憎#d9.103者，已愛敬，
今愛敬，當愛敬。云何九增法？謂九#d9.104無惱：彼已侵我，我惱何益？已不生惱，今不
~348生惱，當不生惱。我所愛者，彼已侵惱，我惱何益？已不生惱，今不生惱，當不生惱
。我所憎者，彼已愛敬，我惱何益？已不生惱，今不生惱，當不生惱。
　　「云何九難解法？謂九梵行#d9.105：若比丘有信而不持戒，則梵行不具；比丘有信、
有戒，則梵行具足。若比丘有信、有戒而不多聞，則梵行不具；比丘有信、有戒、有
多聞，則梵行具足。若比丘有信、有戒、有多聞，不能說法，則梵行不具；比丘有信
、有戒、有多聞，能說法，則梵行具足。若比丘有信、有戒、有多聞，能說法，不能
養眾，則梵行不具；若比丘有信、有戒、有多聞，能說法、能養眾，則梵行具足。若
比丘有信、有戒、有多聞，能說法、能養眾，不能於大眾中廣演法言，則梵行不具；
若比丘有信、有戒、有多聞，能說法、能養眾、能於大眾廣演法言，則梵行具足。若
比丘有信、有戒、有多聞，能說法、能養眾、能在大眾廣演法言，而不得四禪，則梵
行不具；若#d9.106比丘有信、有戒、有#d9.107多聞，能說法、能養眾、能於大眾廣演法言，又
得四禪，則梵行具足。若比丘有信、有戒、有#d9.108多聞，能說法、能養眾、在大眾中廣
演法言，又得四禪，不於八解脫逆順遊行，則梵行不具；若#d9.109比丘有信、有戒、有多
聞，能說法、能養眾、於大眾中廣演法言，具足四禪，於八解脫逆順遊行，則梵行具
~349足。若比丘有信、有戒、有多聞，能說法、能養眾、在大眾中廣演法言，得四禪，於
八解脫逆順遊行，然不能盡有漏成無漏，心解脫、智慧解脫，於現法中自身作證：生
死已盡，梵行已立，所作已辦，更不受有，則梵行不具；若比丘有信、有戒、有多聞
，能說法、能養眾、能在大眾廣演法言，成就四禪，於八解脫逆順遊行，捨有漏成無
漏，心解脫、智慧解脫，於現法中自身作證：生死已盡，梵行已立，所作已辦，更不
受有，則梵行具足。
　　「云何九生法？謂九想：不淨想、觀食不淨#d9.110想、一切世間不可樂想、死想、無
常想、無常苦想、苦無我想、盡想、無欲想。云何九知法？謂九異法#d9.111：生果異、因
果#d9.112異，生觸異、因觸異，生受異、因受異，生想異、因想異，生集異、因集異，生
欲異、因欲異，生利異、因利異，生求異、因求異，生煩惱異、因煩惱異#d9.113。云何九
證法？謂九盡：若入初禪，則聲刺滅。入第二禪，則覺觀刺滅。入第三禪，則喜刺滅
。入第四禪，則出入息刺滅。入空處，則色想刺滅。入識處，則空想刺滅。入不用處
，則識想刺滅。入有想無想處，則不用想刺滅。入滅盡定，則想受刺滅。諸比丘！是
為九十法，如實不虛，如來知已，平等說法。
　　「復有十 *成法、十修法、十覺法、十滅法、十退法、十增法、十難解法、十生
法、十知法、十證法。云何十 *成法？謂十救法#d9.114：一者比丘二百五十戒#d9.115具，威儀
亦具，見有小罪，生大怖畏，平等學戒，心無傾邪#d9.116。二者得善知識。三者言語中正
，多所合#d9.117受。四者好求善法，分布不悋。五者諸梵行人有所施設，輒往佐助，不以
為勞，難為能為，亦教人為。六者多聞，聞便能持，未曾有忘。七者精進#d9.118，滅不善
法，增長善法。八者常自專念，無有他想，憶本善行，若在目前。九者智慧成就，觀
法生滅，以賢聖律而斷苦本。十者樂於閑居，專念思惟，於禪中間無有調戲。
　　「云何十修法？謂十正行#d9.119：正見、正志#d9.120、正語、正業、正命、正方便、正念
~351、正定、正解脫、正智#d9.121。云何十覺法？謂十色入#d9.122：眼入、耳入、鼻入、舌入、身
入、色入、聲入、香入、味入、觸入。云何十滅法？謂十邪行：邪見、邪 *志、邪語
、邪業、邪命、邪方便、邪念、邪定、邪解脫、邪智。云何十退法？謂十不善行迹：
身殺、盜、淫，口兩舌、惡罵、妄言、綺語，意貪取、嫉妬、邪見。云何十增法？謂
十善行：身不殺、盜、淫，口不兩舌、惡罵、妄言、綺語，意不貪取、嫉妬、邪見。
~352云何十難解法？謂十賢聖居：一者比丘除滅五枝，二者成就六枝，三者捨一#d9.123，四者
依四，五者滅異諦，六者勝妙求，七者無濁想，八者身行已立，九者心解脫，十者慧
解脫#d9.124。
　　「云何十生法？謂十稱譽處：若比丘自得信已，為他人說，亦復稱歎諸得信者。
自持戒已，為他人說，亦復稱歎諸持戒者。自少欲已，為他人說，亦復稱歎諸少欲者
。自知足已，為他人說，亦復稱歎諸知足者。自樂閑靜，為他人說，亦復稱歎樂閑靜
者。自多聞已，為他人說，亦復稱歎諸多聞者。自精進已，為他人說，亦復稱歎諸精
進者。自專念已，為他人說，亦復稱歎諸專念者。自得禪定，為他人說，亦復稱歎得
禪定者。自得智慧，為他人說，亦復稱歎得智慧者。
　　「云何十知法？謂十滅法#d9.125：正見之人能滅邪見，諸緣邪見，起無數惡，亦盡除
滅；諸因正見，生無數善，盡得成就正 *志、正語、正業、正命、正方便、正念、正
定、正解脫、正智。正智之人能滅邪智，諸因邪智，起無數惡，悉皆#d9.126除滅；諸因正
智，起無數善法，盡得成就。云何十證法？謂十無學法：無學正見、正 *志、正語、
正業、正命、正方便、正念、正定、正解脫、正智。諸比丘！是為百法，如實無虛，
~353如來知已，平等說法。」
　　爾時，舍利弗佛所印可，諸比丘聞舍利弗所說，歡喜奉行#d9.127！ 
　　佛說長阿含經卷第九
~354^d11（一一）佛說長阿含#d9.128第二分增一#d9.129經第七
　　如是我聞：
　　一時，佛在舍衛國祇樹給孤獨園#d9.130，與大比丘眾千二百五十人俱。
　　爾時，世尊告諸比丘：「我與汝等說微妙法，上中下言，皆悉真#d9.131正，義味清淨
，梵行具足，謂一增法也。汝等諦聽！善思念之，當為汝說。」
　　時，諸比丘受教而聽，佛告比丘：「一增法者，謂一 *成法、一修法、一覺法、
一滅法、一證法。云何一 *成法？謂不捨善法。云何一修法？謂常自念身。云何一覺
法？謂有漏觸。云何一滅法？謂有我慢。云何一證法？謂無礙心解脫。
　　「又有二 *成法、二修法、二覺法、二滅法、二證法。云何二成法？謂知慚、知
愧。云何二修法？謂止與觀。云何二覺法？謂名與色。云何二滅法？謂無明、有愛。
云何二證法？謂明與解脫。
　　「又有三 *成法、三修法、三覺法、三滅法、三證法。云何三 *成法？一者親近
善友，二者耳聞法音，三者#d9.132法法成就。云何三修法？謂三三昧：空三昧、無相#d9.133三
~355昧、無作三昧。云何三覺法？謂三受：苦受、樂受、不苦不樂受。云何三滅法？謂三
愛：欲愛、有愛、無有愛。云何三證法？謂三明：宿命智、天眼智、漏盡智。
　　「又有四 *成法、四修法、四覺法、四滅法、四證法。云何四 *成法？一者住中
國，二者近善友，三者自謹慎，四者宿植#d9.134善本。云何四修法？住四念處。比丘內身
身觀，精勤不懈，憶念不忘，捨世貪憂；外身身觀，精勤不懈，憶念不忘，捨世貪憂
；內外身身觀，精勤不懈，憶念不忘，捨世貪憂。受、意、法觀，亦復如是。云何四
覺法？謂四食：摶#d9.135食、觸食、念食、識食。云何四滅法？謂四受：欲受、我受、戒
~356受、見受。云何四證法？謂四沙門果：須陀洹果、斯陀含果、阿那含果、阿羅漢果。
　　「又有五 *成法、五修法、五覺法、五滅法、五證法。云何五 *成法？謂五滅盡
支#d9.136：一者信佛、如來、至真，十號具足。二者無病，身常安隱。三者質直無有諛#d9.137
諂，直#d9.138趣如來涅槃徑路。四者專心不亂，諷誦不忘。五者善於觀察法之起滅，以賢
聖行盡於苦本。云何五修法？謂五根：信根、精進根、念根、定根、慧根。云何五覺
法？謂五受陰：色受陰，受、想、行、識受陰。云何五滅法？謂五蓋：貪欲蓋、瞋恚
蓋、睡眠蓋、掉#d9.139戲蓋、疑蓋。云何五證法？謂五無學聚：無學戒聚、無學定聚、慧
聚、解脫聚、解脫知見聚。
　　「復有六 *成法、六修法、六覺法、六滅法、六證法。云何六 *成法？謂六重法
。若有比丘修六重法，可敬可重，和合於眾，無有諍訟，獨行無雜。云何六？於是，
比丘身常行慈及修梵行，住仁愛心，名曰重法，可敬可重，和合於眾，無有諍訟，獨
行無雜。復次，比丘口慈、意慈，以己供養及鉢中餘，與人共之，不懷彼此。復次，
比丘聖所行戒，不犯不毀，無有染汙，智者所稱，善具足持戒#d9.140，成就賢聖出要，平
等盡苦，正見及諸梵行，是名重法，可敬可重，和合於眾，無有諍訟，獨行不雜。
~357　　「云何六修法？謂六念#d9.141：佛念、法念、僧念、戒念、施念、天念。云何六覺法
？謂六內入：眼入、耳入、鼻入、舌入、身入、意入。云何六滅法？謂六愛：色愛、
聲愛，香、味、觸、法愛。云何六證法？謂六神通：一者神足通證，二者天耳通證，
三者知他心通證，四者宿命通證，五者天眼通證，六者漏盡通證。
　　「復有七 *成法、七修法、七覺法、七滅法、七證法。云何七 *成法？謂七財：
信財、戒財、慚財、愧財、聞財、施財、慧#d9.142財，是#d9.143為七財。云何七修法？謂七覺
意。於是，比丘修念覺意，依無欲、依寂滅、依遠離，修法、修精進、修喜#d9.144、修猗
~358、修#d9.145定、修捨，依無欲、依寂滅、依遠離。
　　「云何七覺法？謂七識住處：若有眾生，若干種身若干種想，天及人，此是初識
住。復有眾生，若干種身而一想者，梵光音天最初生時是，是二識住。復有眾生，一
身若干種想，光音天是，是三識住。復有眾生，一身一想， *遍淨天是，是四識住處
。復有眾生，空處住，是五識住。或識處住，是六識住。或不用處，是七識住。
　　「云何七滅法？謂七使法：欲愛使、有愛使、見使、慢使、瞋恚使、無明使、疑
使。云何七證法？為七漏盡力。於是，漏盡比丘於一切諸苦、集、滅、味、過、出要
，如實知見，觀欲如火坑，亦如刀劍，知欲見欲，不貪於欲，心不住欲；於中復善觀
察，如實得知，如實見已，世間貪淫、惡不善法不起不漏#d9.146，修四念處，多修多行，
五根、五力、七覺意、賢聖八道，多修多行。
　　「復有八 *成法、八修法、八覺法、八滅法、八證法。云何八 *成法？謂八因緣
。未得梵行而得智，得梵行已智增多。云何為八？如是比丘依世尊住，或依師長，或
依智慧梵行者住，生慚愧心，有愛有敬，是為初因緣；未得梵行而得智，得梵行已智
增多。復次，依世尊住，隨時請問：『此法云何義、何所趣？』尊長#d9.147卽為開演深義
~359，是為二因緣。既聞法已，身心樂靜，是為三因緣。不為遮道無益雜論，彼到眾中，
或自說法，或請#d9.148他說，猶復不捨賢聖默然，是為四因緣#d9.149。多#d9.150聞廣博，守持不忘
，諸法深奧，上中下善，義味誠諦，梵行具足；聞已入心，見不流動，是為五因緣。
修習精勤，滅不善行，善行日增，勉力堪任，不捨斯法，是為六因緣。又以智慧知起
滅法，聖賢所趣#d9.151能盡苦際，是為七因緣。又觀五受陰，生 *相、滅 *相；此色，色
集、色滅；此受、想、行、識，識集、識滅，是為八因緣；未得梵行而有智，已得梵
行智增多。
　　「云何八修法？謂賢聖八道：正見、正志、正語、正業、正命、正方便、正念、
正定。云何八覺法？謂世八法：利、衰、毀、譽、稱、譏、苦、樂。云何八滅法？謂
~360八邪：邪見、邪志#d9.152、邪語、邪業、邪命、邪方便、邪念、邪定。云何八證法？謂八
解脫：色觀色，一#d9.153解脫。內有色想，外觀色，二解脫。淨解脫，三解脫。度色想，
滅瞋恚想，住空處，四解脫。度空處，住識處，五解脫。度識處，住不用處，六解脫
。度不用處，住有想無想處，七解脫。度有想無想處，住想知滅，八解脫。
　　「復有九 *成法、九修法、九覺法、九滅法、九證法。云何九 *成法？謂九淨滅
*支法：戒淨滅 *支、心淨滅 *支、見淨滅 *支、度疑淨滅 *支、分別淨滅 *支、道
淨滅 *支、除淨滅 *支、無欲淨滅 *支、解脫淨滅 *支。云何九修法？謂九喜本：一
喜，二愛，三悅，四樂，五定，六如實知，七除捨，八無欲，九解脫。云何九覺法？
謂九眾生居。或有眾生，若干種身若干種想，天及人是，是#d9.154初眾生居。或有眾生，
若干種身而一想者，梵光音天最初生時是，是二眾生居。或有眾生，一身若干種想，
光音天是，是三眾生居。或有眾生，一身一想，遍淨天是，是四眾生居。或有眾生#d9.155
，無想無所覺知，無想天是，是五眾生居。復有眾生，空處住，是六眾生居。復有眾
生，識處住，是七眾生居。復有眾生，不用處住，是八眾生居。復有眾生，住有想無
想處，是九眾生居。
~361　　「云何九滅法？謂九愛本：因愛有求，因求有利，因利有用，因用有欲，因欲有
著，因著有嫉，因嫉有守，因守有護。云何九證法？謂九盡：若入初禪，則聲刺滅。
入第二禪，則覺觀刺滅。入第三禪，則喜刺滅。入第四禪，則出入息刺滅。入空處，
則色想刺滅。入識處，則空想刺滅。入不用處，則識想刺滅。入有想無想處，則不用
想刺滅。入滅盡定，則想受刺滅。
　　「復有十 *成法、十修法、十覺法、十滅法、十證法。云何十 *成法？謂十救法
：一者比丘二百五十戒具，威儀亦具，見有小罪，生大怖畏，平等學戒，心無傾邪。
二者得善知識。三者言語中正，多所堪忍。四者好求善法，分布不悋。五者諸梵行人
有所施設，輒往佐助，不以為勞，難為能為，亦教人為。六者多聞，聞便能持，未曾
有忘。七者精勤，滅不善法，增長善法。八者常自專念，無有他想，憶本善行，如在
目前。九者智慧成就，觀法生滅，以賢聖律斷於苦本。十者樂於閑居，專念思惟，於
~362禪中間無有調#d9.156戲。
　　「云何十修法？謂十正行：正見、正志、正語、正業、正命、正方便、正念、正
定、正解脫、正智。云何十覺法？謂十色入：眼入、耳入、鼻入、舌入、身入、色入
、聲入、香入、味入、觸入。云何十滅法？謂十邪行：邪見、邪志、邪語、邪業、邪
命、邪方便、邪念、邪定、邪解脫、邪智。云何十證法？謂十無學法：無學正見、正
志、正語、正業、正命、正方便、正念、正定、正解脫、正智。諸比丘！此名一增法
，我今為汝等說如是法，吾為如來、為諸弟子所應作者，皆已備悉，慈愍殷勤，訓誨
汝等，汝等亦宜勤奉行之！諸比丘！當在閑居樹下空處，精勤坐禪，勿自放恣。今不
勉力，後悔何益？此是我教，勤受持之。」
　　爾時，諸比丘聞佛所說，歡喜奉行！
　　佛說#d9.157長阿含經卷第九#d9.158 
~363#d10.1#d10.2
^d12（一二）第#d10.3二分三聚經#d10.4第八
　　如是我聞：
　　一時，佛在舍衛國祇樹給孤獨園，與大比丘眾千二百五十人俱。
　　爾時，世尊告諸比丘：「我與汝等說微妙法，義味清淨，梵行具足，謂三聚法。
汝等諦聽！思惟念之，當為汝說。」時，諸比丘受教而聽。
　　佛告比丘：「三法聚者：一法趣惡趣，一法趣善趣，一法趣涅槃。云何一法趣於
惡趣？謂無仁慈，懷毒害心，是謂一法將向惡趣。云何一法趣於善趣？謂不以惡心加
於眾生，是為一法將向善趣。云何一法趣於涅槃？謂能精勤，修身念處，是為一法將
向涅槃。
~364　　「復有二法趣向惡趣，復有二法趣向善趣，復有二法趣向涅槃。云何二法趣向惡
趣？一謂毀戒，二謂破見。云何二法趣向善趣？一謂戒具，二謂見具。云何二法趣向
涅槃？一謂為止，二謂為觀。
　　「復有三法趣向惡趣，三法向惡趣，三法向涅槃。云何三法向惡趣？謂三不善根
：貪不善根、恚不善根、癡不善根。云何三法向善趣？謂三善根：無貪善根、無恚善
根、無癡善根。云何三法趣向涅槃？謂三三昧：空三昧、無相三昧、無作三昧。
　　「又有四法趣向惡趣，四法向善趣，四法向涅槃。云何四法向惡趣？謂愛語。恚
語。怖語、癡語。云何四法向善趣？謂不愛語、不恚語、不怖語、不癡語。云何四法
向涅槃？謂四念處？身念處、受念處、意念處、法念處。
　　「復有五法向惡趣，五法向善趣，五法向涅槃。云何五法向惡趣？謂破五戒？殺
、盜、淫逸#d10.5、妄語、飲酒。云何五法向善趣？謂持五戒？不殺、不盜、不淫、不欺
、不飲酒。云何五法趣向涅槃？謂五根：信根、精進根、念根、定根、慧根。
　　「又有六法向惡趣，六法向善趣，六法向涅槃。云何六法向惡趣？謂六不敬：不
敬佛、不敬法、不敬僧、不敬戒、不敬定、不敬父母。云何六法向善趣？謂六敬法：
~365敬佛、敬法、敬僧、敬戒、敬定、敬父母。云何六法向涅槃？謂六思念：念佛、念法
、念僧、念戒、念施、念天。
　　「又有七法向惡趣，七法向善趣，七法向涅槃。云何七法向惡趣？謂殺生、不與
取、淫逸#d10.6、妄語、兩舌、惡口、綺語。云何七法向善趣？謂不殺生、不盜、不淫、
不欺、不兩舌、不惡口、不綺語。云何七法向涅槃？謂七覺意：念覺意、擇#d10.7法覺意
、精進覺意、猗覺意、定覺意、喜覺意、捨覺意。
　　「又有八法向惡趣，八法向善趣，八法向涅槃。云何八法向惡趣？謂八邪行：邪
見、邪志#d10.8、邪語、邪業、邪命、邪方便、邪念、邪定。云何八法向善趣？謂世正見
、正 *志、正語、正業、正命、正方便、正念、正定。云何八法向涅槃？謂八賢聖道
：正見、正志、正語、正業、正命、正方便、正念、正定。
　　「又有九法向惡趣，九法向善趣，九法向涅槃。云何九法向惡趣？謂九惱：有人
~366已侵惱我，今侵惱我，當侵惱我；我所愛者，已侵惱，今侵惱，當侵惱；我所憎者，
已愛敬，今愛敬，當愛敬。云何九法向善趣？謂九無惱：彼已侵我，我惱何益？已不
生惱，今不生惱，當不生惱；我所愛者，彼已侵惱，我惱何益？已不生惱，今不生惱
，當不生惱；我所憎者，彼已愛敬，我惱何益？已不生惱，當不生惱，今不生惱。云
何九法向涅槃？謂九善#d10.9法：一喜、二愛、三悅、四樂、五定、六實知、七除捨、八
無欲、九解脫。
　　「又有十法向惡趣，十法向善趣，十法向涅槃。云何十法向惡趣？謂十不善：身
殺、盜、淫，口兩舌、惡罵、妄言、綺語，意貪取、嫉妬、邪見。云何十法向善趣？
謂十善行：身不殺、盜、淫，口不兩舌、惡罵、妄言、綺語，意不貪取、嫉妬、邪見
。云何十法向涅槃？謂十直道：正見、正志、正語、正業、正命、正方便、正念、正
定、正解脫、正智。諸比丘！如是十法，得至涅槃，是名三聚微妙正法。我為如來、
為眾弟子所應作者，無不周備，憂念汝等，故演經道。汝等亦宜自憂其身，當處閑居
、樹下思惟，勿為懈怠。今不勉力，後悔無益。」
　　諸比丘聞佛所說，歡喜奉行！ 
　　佛說長阿含經卷第十
~367^d13（一三）佛說長阿含(#d10.10第二分大緣方便經#d10.11第九
　　如是我聞：
　　一時，佛在拘流沙#d10.12國劫摩沙#d10.13住處，與大比丘眾千二百五十人俱。
　　爾時，阿難#d10.14在閑靜處，作是念言：甚奇！甚特！世尊所說十二因緣#d10.15法之光明
，甚深難解！如我意觀，猶如目前，以何為深#d10.16？於是，阿難卽從靜室起，至世尊所
~368，頭面禮足，在一面坐，白世尊言：「我向於靜室，默自思念：甚奇！甚特！世尊所
說十二因緣法之光明，甚深難解！如我意觀，如在目前，以何為深？」
　　爾時，世尊告阿難曰：「止！止！勿作此言：十二因緣法之光明，甚深難解！阿
難！此十二因緣難見難知，諸天、魔、梵、沙門、婆羅門、未見緣者，若欲思量觀察
分別其義者，則皆荒迷，無能見者。阿難！我今語汝老死有緣，若有問言：『何等是
老死緣？』應答彼言：『生是老死緣。』若復問言：『誰是生緣？』應答彼言：『有
是生緣。』若復問言：『誰是有緣？』應答彼言：『取是有緣。』若復問言：『誰是
取緣？』應答彼言：『愛是取緣。』若復問言#d10.17：『誰是愛緣？』應答彼言：『受是
愛緣。』若復問言：『誰是受緣？』應答彼言：『觸是受緣。』若復問言：『誰為觸
緣？』應答彼言：『六入是觸緣。』若復問言：『誰為六入緣？』應答彼言：『名色
是六入緣。』若復問言：『誰為名色緣？』應答彼言：『識是名色緣。』若復問言：
『誰為識緣？』應答彼言：『行是識緣。』若復問言：『誰為行緣？』應答彼言：『
癡#d10.18是行緣。』阿難！如是緣癡有行，緣行有識，緣識有名色，緣名色有六入，緣六
入有觸，緣觸有受，緣受有愛，緣愛有取，緣取有有，緣有有生，緣生有老、死、憂
~369、悲、苦惱，大患所集，是為此大苦陰。」
　　佛告阿難：「緣生有老死，此為何義？若使一切眾生無有生者，寧有老死不？」
　　阿難答曰#d10.19：「無也。」
　　「是故，阿難#d10.20！以此緣，知老死由生，緣生有老死。我所說者，義在於此。」
　　又告阿難：「緣有有生，此為#d10.21何義？若使一切眾生無有欲有、色有#d10.22、無色
有#d10.23者，寧有生不？」
　　答曰：「無也。」
~370　　「阿難！我以此緣，知生由有，緣有有生。我所說者，義在於此。」
　　又告阿難：「緣取有有，此為何義？若使一切眾生無有欲取、見取、戒取、我
取#d10.24者，寧有有不？」
　　答曰：「無也。」
　　「阿難！我以此緣，知有由取，緣取有有。我所說者，義在於此。」
　　又告阿難：「緣愛有取，此為何義？若使一切眾生無有欲愛、有愛、無有愛#d10.25者，
寧有取不？」
　　答曰：「無有。」
　　「阿難！我以此緣，知取由愛，緣愛有取。我所說者，義在於此#d10.26。」
　　又告阿難：「緣受有愛，此為何義？若使一切眾生無有樂受、苦受、不苦不樂
受#d10.27者，寧有愛不？」
　　答曰：「無也。」
　　「阿難！我以此緣，知愛由受，緣受有愛。我所說者，義在於此。阿難！當知因
愛有求，因求有利，因利有用，因用有欲，因欲有著，因著有嫉，因嫉有守，因守有
~371護。阿難！由有護故，有刀杖、諍訟，作無數惡。我所說者，義在於此。阿難！此為
何義？若使一切眾生無有護者，當有刀杖、諍訟，起無數惡不？」
答曰：「無也。」
　　「是故，阿難！以此因緣，知刀杖、諍訟由護而起，緣護有刀杖、諍訟。阿難！
我所說者，義在於 *此。」
　　又告阿難：「因守有護，此為何義？若使一切眾生無有守者，寧有護不？」
　　答曰：「無也。」
　　「阿難！我以此緣，知護由守，因守有護。我所說者，義在於此。阿難！因嫉有
~372守，此為何義？若使一切眾生無有嫉者，寧有守不？」
　　答曰：「無也。」
　　「阿難！我以#d10.28此緣，知守由嫉，因嫉有守。我所說者，義在於此。阿難！因著
有嫉，此為何義？若使一切眾生無有著者，寧有嫉不？」
　　答曰：「無也。」
　　「阿難！我以此緣，知嫉由著，因著有嫉。我所說者，義在於此。阿難！因欲有
著，此為何義？若使一切眾生無有欲者，寧有著不？」
　　答曰：「無也。」
　　「阿難！我以此緣，知著由欲，因欲有著。我所說者，義在於此。阿難！因用有
欲，此為何義？若使一切眾生無有用者，寧有欲不？」
　　答曰：「無也。」
　　「阿難！我以此義，知欲由用，因用有欲。我所說者，義在於此。阿難！因利有
用，此為何義？若使一切眾生無有利者，寧有用不？」
　　答曰：「無也。」
~373　　「阿難！我以此義，知用由利，因利有用。我所說者，義在於此。阿難！因求有
利，此為何義？若使一切眾生無有求者，寧有利不？」
　　答曰：「無也。」
　　「阿難！我以此緣，知利由求，因求有利。我所說者，義在於此。阿難！因愛有
求，此為何義？若使一切眾生無有愛者，寧有求不？」
　　答曰：「無也。」
　　「阿難！我以此緣，知求由愛，因愛有求。我所說者，義在於此。」
　　又告阿難：「因愛有求，……至於守護；受亦如是，因受有求，……至於守護。」
　　佛告阿難：「緣觸有受，此為何義？阿難！若使無眼、無色、無眼識者，寧有觸
不？」
　　答曰：「無也。」
　　「若無耳、聲、耳識，鼻、香、鼻識，舌、味、舌識，身、觸、身識，意、法、
意識者，寧有觸不？」
~374　　答曰：「無也。」
　　「阿難！若使一切眾生無有觸者，寧有受不？」
　　答曰：「無也。」
　　「阿難！我以是義，知受由觸，緣觸有受。我所說者，義在於此。阿難！緣名色
有觸，此為何義？若使一切眾生無有名色者，寧有心觸#d10.29不？」
　　答曰：「無也。」
　　「若使一切眾生無形色相貌者，寧有身觸#d10.30不？」
　　答曰：「無也。」
　　「阿難！若無名色，寧有觸不？」
　　答曰：「無也。」
　　「阿難！我以是緣，知觸由名色，緣名色有觸。我所說者，義在於此。阿難！緣
識有名色，此為何義？若識不入母胎者，有名色不？」
　　答曰：「無也。」
　　「若識入胎不出者，有名色不？」
~375　　答曰：「無也。」
　　「若識出胎，嬰孩敗壞，名色得增長不？」
　　答曰：「無也。」
　　「阿難！若無識者，有名色不？」
　　答曰：「無也。」
　　「阿難！我以是緣，知名色由識，緣識有名色。我所說者，義在於此。阿難！緣
名色有識，此為何義？若識不住名色，則識無住處；若識#d10.31無住處，寧有生、老、病
、死、憂、悲、苦惱不？」
~376　　答曰：「無也。」
　　「阿難！若無名色，寧有識不？」
　　答曰：「無也。」
　　「阿難！我以是緣，知識由名色，緣名色有識。我所說者，義在於此。阿難！是
故名色緣識，識緣名色，名色緣六入，六入緣觸、觸緣受、受緣愛、愛緣取，取緣有
，有緣生，生緣老、死、憂、悲、苦惱#d10.32，大苦陰集。」
　　「阿難！齊是為語，齊是為應，齊是為限，齊此為演說，齊是為智觀，齊是為眾
生。阿難！諸比丘於此法中，如實正觀，無漏心解脫。阿難！此比丘當名為慧解脫。
如是解脫比丘如來終亦知，如來不終亦知，如來終不終亦知，如來非終非不終亦知。
何以故？阿難！齊是為語，齊是為應，齊是為限，齊是為演說，齊是為智觀，齊是為
眾生；如是盡知己，無漏心解脫比丘不知不見如是知見#d10.33。阿難！夫計我者，齊幾名
我見#d10.34，名色與受，俱計以為我。有人言：『受非我，我是受。』或有言：『受非我，
我非受，受法是我#d10.35。』或有言：『受非我，我非受，受法非我，但愛#d10.36是我#d10.37。』
　　「阿難！彼見我者，言受是我，常語彼言：『如來說三受：樂受、苦受、不苦不
樂受。當有樂受時，無有苦受、不苦不樂受；有苦受時，無有樂受、不苦不樂受；有
不苦不樂受時，無有苦受、樂受。』所以然者，阿難！樂觸緣生樂受，若樂觸滅受亦
滅。阿難！苦觸緣生苦受，若苦觸滅受亦滅。不苦不樂觸緣生不苦不樂受，若不苦不
樂觸滅受亦滅。阿難！如兩木相攢#d10.38則有火生#d10.39，各#d10.40置異處則無有火。此亦如是，
因樂觸緣故生樂受，苦樂觸滅受亦俱滅。因苦觸緣故生苦受，若苦觸滅受亦俱滅。因
~378不苦不樂觸緣生不苦不樂受，若不苦不樂觸滅受亦俱滅。阿難！此三受有為無常，從
因緣生，盡法、滅法，為朽壞法，彼非我有，我非彼有，當以正智#d10.41如實觀之。阿難
！彼見我者，以受#d10.42為我，彼則為非。
　　「阿難！彼見我者，言受非我，我是受者，當語彼言：『如來說三受：苦受、樂
受、不苦不樂受。若樂受是我者，樂受滅時，則有二我，此則為過。若苦受是我者，
苦受滅時，則有二我，此則為過。若不苦不樂受是我者，不苦不樂受滅時，則有二我
，此則為過。』阿難！彼見我者，言：『受非我，我是受。』彼則為非。阿難！彼計
我者，作是#d10.43說：『受非我，我非受，受法是我。』當語彼言：『一切無受，汝云何
言有受法，汝是受法耶？』對曰：『非是。』是故，阿難！彼計我者，言：『受非我
，我非受，受法是我。』彼則為非。
　　「阿難！彼計我者，作是言：『受非我，我非受，受法非我，但愛是我。』者，
當語彼言：「一切無受，云何有 *愛？汝是 *愛耶？』對曰：『非也。』是故，阿難
！彼計我者，言：『受非我，我非受，受法非我， *愛是我。』者，彼則為非。阿難
！齊是為語，齊是為應，齊是為限，齊是為演說，齊是為智觀，齊是為眾生。阿難！
~379諸比丘於此法中如實正觀，於無漏心解脫。阿難！此比丘當名為慧解脫。如是解脫心
比丘，有我亦知，無我亦知，有我無我亦知，非有我非無我亦知。何以故？阿難！齊
是為語，齊是為應，齊是為限，齊是為演說，齊是為智觀，齊是為眾生；如是盡知已
，無漏心解脫比丘不知不見如是知見。」
　　佛語阿難：「彼計我者，齊已為定，彼計我者，或言少色#d10.44是我，或言多色#d10.45是
我，或言少無色#d10.46是我，或言多無色#d10.47是我。阿難！彼言少色是我者，定少色是我，
我所見是，餘者為非。多色是我者，定多色是我，我所見是，餘者為非。少無色是我
者，定言少無色是我，我所見是，餘者為非。多無色是我者，定多無色是我，我所見
~380是，餘者為非。」
　　佛告阿難：「七識住，二入處#d10.48，諸有沙門、婆羅門言：『此處安隱，為救、為
護、為舍、為燈、為明、為歸，為不虛妄，為不煩惱。』云何為七？或有眾生，若干
種身若干種想，天及人，此是初識住處。諸沙門、婆羅門言：『此處安隱，為救、為
護、為舍、為燈、為明、為歸、為不虛妄、為不煩惱。』阿難！若比丘知初識住，知
集#d10.49、知滅#d10.50、知味#d10.51、知過#d10.52、知出要#d10.53，如實知者。阿難！彼比丘言：『彼非我
，我非彼。』如實知見。或有眾生，若干種身而一想，梵光音天是。或有眾生，一身
若干種想，光音天是。或有眾生一身一想，遍淨天是。或有眾生，住空處。或有眾生
，住識處。或有眾生，住不用處。是為七識住處。或有沙門、婆羅門言：『此處安隱
，為救、為護、為舍、為燈、為明、為歸，為不虛妄，為不煩惱。』阿難！若比丘知
七識住，知 *集、知滅、知味、知過、知出要，如實知見。彼比丘言：『彼非我，我
非彼。』如實知見。是為七識住。
　　「云何二入處，無想入、非想非無想入#d10.54？是為，阿難#d10.55！此二入處，或有沙門
、婆羅門言：『此處安隱，為救、為護、為舍、為燈、為明、為歸，為不虛妄，為不
~381煩惱。』阿難！若比丘知二入處，知集、知滅、知味、知過、知出要，如實知見，彼
比丘言：『彼非我，我非彼。』如實知見。是為二入。
　　「阿難！復有八解脫。云何八？色觀色，初解脫。內色想、觀外色，二解脫。淨
解脫，三解脫。度色想，滅有對想，不念雜想，住空處，四解脫。度空處，住識處，
五解脫。度識處，住不用處，六解脫。度不用處，住有想無想處，七解脫。滅盡定，
八解脫。阿難！諸比丘於此八解脫，逆順遊行，入出自在，如是比丘得俱解脫。#d10.56」
　　爾時，阿難聞佛所說，歡喜奉行！ 
　　佛說長阿含經卷第十
~382^d14（一四）佛說長阿含#d10.57第二分釋提桓因問經#d10.58第十
　　如是我聞：
　　一時，佛在摩竭國菴婆羅#d10.59村北，毗陀#d10.60山因陀婆#d10.61羅窟中。
　　爾時，釋提桓因發微妙善心，欲來見佛：今我當往至世尊所。
　　時，諸忉利天聞釋提桓因發微#d10.62妙善心，欲詣佛所，卽尋詣帝釋，白言：「善哉
！帝釋！發妙善心，欲詣如來，我等亦樂侍從詣世尊所。」
　　時，釋提桓因卽告執樂神般遮翼#d10.63曰：「我今欲詣世尊所，汝可俱行，此忉利諸
天亦當與我俱詣佛所。」
　　對曰：「唯然。」時，般遮翼持琉璃琴#d10.64，於帝釋前忉利天眾中鼓琴供養。
　　時，釋提桓因、忉利諸天及般遮翼，於法堂上忽然不現，譬如力士屈伸臂頃，至
摩竭國北毗陀山中。
　　爾時，世尊入火焰三昧#d10.65，彼毗陀山同一火色，時國人見，自相謂言：「此毗陀
山同一火色，將是如來諸天之力。」
~383　　時，釋提桓因告般遮翼曰：「如來、至真甚難得覩，而能垂降此閑靜處，寂默無
聲，禽獸為侶，此處常有諸大神天侍衛世尊。汝可於前鼓琉璃琴娛樂世尊，吾與諸天
尋於後往。」
　　對曰：「唯然。」卽受教已，持琉璃琴於先詣佛。去佛不遠，鼓琉璃琴，以偈歌
~384曰：
　　「跋陀#d10.66禮汝父，汝父甚端嚴；
　　生汝#d10.67時吉祥，我心甚愛樂。
　　本以小因緣#d10.68，欲心於中生；
　　展轉遂增廣，如供養羅漢。
　　釋子專四禪，常樂於閑居；
　　正意求甘露，我專念亦爾。
　　能仁#d10.69發道心，必欲成正覺；
　　我今求彼女，必欲會亦爾。
　　我心生染著，愛好不捨離；
　　欲捨不能去，如象為鉤制。
　　如熱遇涼風，如渴得冷泉；
　　如取涅槃者，如水滅於火。
　　如病得良醫，飢者得美食；
~385　　充足生快樂，如羅漢遊法。
　　如象被深鉤，而猶不肯伏；
　　𩣺#d10.70突難禁制，放逸不自止。
　　猶如清涼池，眾花覆水上；
　　疲熱象沐浴，舉身得清涼。
　　我前後所施，供養諸羅漢；
　　世有福報者，盡當與彼供#d10.71。
　　汝死當共死，汝無我活為？
　　寧使我身死，不能無汝存。
~386　　忉利天之主，釋#d10.72今與我願；
　　稱汝禮節具，汝善思察之。」
　　爾時，世尊從三昧起#d10.73，告般遮翼言：「善哉！善哉！般遮翼！汝能以清淨音和
琉璃琴稱讚如來，琴聲、汝音，不長不短，悲和哀婉，感動人心。汝琴所奏，眾義備
有，亦說欲縛，亦說梵行，亦說沙門，亦說涅槃。」
　　爾時，般遮翼白佛言：「我念世尊昔鬱鞞羅#d10.74尼連禪#d10.75水邊，阿遊波陀尼俱律#d10.76
樹下初成佛道時，有尸漢陀#d10.77天大將子及執樂天王#d10.78女，共於一處，但設欲樂。我於
爾時見其心爾，卽為作頌，頌說欲縛，亦說梵行，亦說沙門，亦說涅槃。時，彼天女
聞我偈已，舉目而笑語我言：『般遮翼！我未見如來，我曾於忉利天法講堂上，聞彼
諸天稱讚如來，有如是德，有如是力。汝常懷信，親近如來，我今意欲與汝共為知識
。』世尊！我時與一言之後，不復與語。」
　　時，釋提桓因作是念：此般遮翼已娛樂如來訖，我今寧可念於彼人。時，天帝釋
卽念彼人。時，般遮翼復生念言：今天帝釋乃能念我。卽持琉璃琴詣帝釋所，帝釋告
曰：「汝以我名;幷稱忉利天意，問訊世尊：『起居輕利，遊步強耶？』」
~387　　時，般遮翼承帝釋教，卽詣世尊所，頭面禮足，於一面住，白世尊言：「釋提桓
因及忉利諸天故，遣我來問訊世尊：『起居輕利，遊步強耶？』」
　　世尊報曰：「使汝帝釋及忉利天壽命延長，快樂無患。所以然者，諸天、世人及
阿須輪#d10.79諸眾生等，皆貪壽命、安樂、無患。」
　　爾時，帝釋復自念言：我等宜往禮覲世尊。卽與忉利諸天往詣佛所，頭面禮足，
卻住一面，時，帝釋白佛言：「不審我今去世尊遠近可坐？」
　　佛告帝釋曰：「汝天眾多，但近我坐。」
　　時，世尊所止因陀羅窟，自然廣博，無所障礙。爾時，帝釋與忉利諸天及般遮翼
~388皆禮佛足，於一面坐，帝釋白佛言：「一時，佛在舍衛國婆羅門#d10.80舍，爾時世尊入火
焰三昧，我時以少因緣，乘千輻寶車，詣毗樓勒#d10.81天王所，於空中過，見一天女叉手
在世尊前立，我尋語彼女言：『若世尊三昧起者，汝當稱我名字，問訊世尊：起居輕
利，遊步強耶？』不審彼女後竟為我達此心不？世尊！寧能憶此事不？」
　　佛言：「憶耳。彼女尋以汝聲致問於我，吾從定起，猶聞汝車聲。」
　　帝釋白佛言：「昔者，我以少緣，與忉利諸天集在法堂，彼諸舊天#d10.82皆作是言：
『若如來出世，增益諸天眾，減損阿須輪眾。』今我躬見世尊，躬身#d10.83自知，躬自作
證，如來、至真出現於世，增益諸天眾，減損阿須輪眾。此有瞿夷釋女#d10.84，於世尊所
淨修梵行，身壞命終，生忉利天宮，卽為我子。忉利諸天皆稱言：『瞿夷大天子#d10.85有
大功德，有大威力。』復有餘三比丘，於世尊所淨修梵行，身壞命終，生於卑下執樂
神中，常日日#d10.86來為我給使，瞿夷見已，以偈觸嬈#d10.87曰：
　　『汝為佛弟子，我本在家時，
　　以衣食供養，禮拜致恭恪。
　　汝等名何人？躬受佛教誡；
~389　　淨眼#d10.88之所說，汝不觀察之。
　　我本禮敬汝，從佛聞上法#d10.89；
　　生三十三天，為帝釋作子。
　　汝等何不觀？我所有功德；
　　本為女人身，今為帝釋子。
　　汝等本俱共，同修於梵行；
~390　　今獨處卑賤，為吾等給使。
　　本為弊惡行，今故受此報；
　　獨處於卑賤，為吾等給使。
　　生此處不淨，為他所觸嬈；
　　聞已當患厭，此處可厭患。
　　從今當精勤#d10.90，勿復為人使；
　　二人勤精進，思惟如來法。
　　捨彼所戀著，觀欲不淨行；
　　欲縛不真實，誑惑於世間。
　　如象離羈靽#d10.91，超越忉利天；
　　釋及忉利天，集法講堂上。
　　彼已勇猛力，超越忉利天；
　　釋歎未曾有，諸天亦見過。
　　此是釋迦子，超越忉利天；
~391　　患厭於欲縛，瞿夷說此言。
　　摩竭國有佛，名曰釋迦文；
　　彼子本#d10.92失意，其後還得念。
　　三人中一人，故為執樂神；
　　二人見道諦，超越忉利天。
　　世尊所說法，弟子不懷疑；
　　俱共同聞法，二人勝彼一。
　　自見殊勝已，皆生光音天；
　　我觀見彼已，故來至佛所。』」
　　帝釋白佛言：「願開閑暇，一決我疑。」
　　佛言：「隨汝所問，吾當為汝一一演說。」
~392　　爾時，帝釋卽白佛言：「諸天、世人、乾沓和#d10.93、阿修#d10.94羅及餘眾生等，盡與何
結#d10.95相應，乃至#d10.96怨讎、刀杖相向？」
　　佛告帝#d10.97釋言：「怨結之生，皆由貪嫉，故使諸天、世人、阿 *修羅、餘眾生等
，刀杖相加。」
　　爾時，帝釋卽白佛言：「實爾！世尊！怨結之生，由貪嫉故，使諸天、世人、阿
*修羅、餘眾生等，刀杖相加。我今聞佛所說，疑網悉除，無復疑也。但不解此貪嫉
之生，何由而起？何因何緣？誰為原首？從誰而有？從誰而無？」
　　佛告帝釋：「貪嫉之生，皆由愛憎；愛憎為因，愛憎為緣，愛憎為首，從此而有
，無此則無。」
　　爾時，帝釋卽白佛言：「實爾！世尊！貪嫉之生，皆由愛憎；愛憎為因，愛憎為
緣，愛憎為首，從此而有，無此則無。我今聞佛所說，迷惑悉除，無復疑也。但不解
愛憎復#d10.98何由而生？何因何緣？誰為原首？從誰而有？從誰而無？」
　　佛告帝釋：「愛憎之生，皆由於欲；因欲緣欲，欲為原首，從此而有，無此則無。」
　　爾時，帝釋白佛言：「實爾！世尊！愛憎之生，皆由於欲；因欲緣欲，欲為原首
~393，從此而有，無此則無。我今聞佛所說，迷惑悉除，無復疑也。但不知此欲復何由
而#d10.99生？何因何緣？誰為原首？從誰而有？從誰而無？」
　　佛告帝釋：「愛由想#d10.100生，因想緣想，想為原首，從此而有，無此𣈳#d10.101無。」
　　爾時，帝釋白佛言：「實爾！世尊！愛由想生，因想緣想，想為原首，從此而有
，無此則無。我今聞佛所說，無復疑也。但不解想復何由而生？何因何緣？誰為原首
？從誰而有？從誰而無？」
　　佛告帝釋：「想之所生，由於調戲#d10.102；因調緣調，調為原首，從此而有，無此則
無。帝釋！若無調戲則無想，無想則無欲，無欲則無愛憎，無愛憎則無貪嫉；若無
~394貪嫉，則一切眾生不相傷害。帝釋！但緣調為本，因調緣調，調為原首，從此有想，
從想有欲，從欲有愛憎，從愛憎有貪嫉；以貪嫉故，使羣生等共相傷害。」
　　帝釋白佛言：「實爾！世尊！由調有想，因調緣調，調為原首，從此有想，由調
而有，無調則無。若本無調者則無想，無想則無欲，無欲則無愛憎，無愛憎則無貪嫉
，無貪嫉則一切羣生不相傷害；但想由調生，因調緣調，調為原首，從調有想，從想
有欲，從欲有愛憎，從愛憎有貪嫉，從貪嫉使一切眾#d10.103生共相傷害。我今聞佛所說，
迷惑悉除，無復疑也。」
　　爾時，帝釋復白佛言：「一切沙門、婆羅門盡除調戲在滅迹#d10.104耶？為不除調戲在
滅迹耶？」
　　佛告帝釋：「一切沙門、婆羅門不盡除調戲在滅迹也。所以然者，帝釋！世間有
種種界，眾生各依己界，堅固守持，不能捨離，謂己為實，餘者為虛。是故，帝釋！
一切沙門、婆羅門不盡除調戲而在滅迹。」
　　爾時，帝釋白佛言：「實爾！世尊！世間有種種眾生，各依己界，堅固守持，不
能捨離，謂己為是，餘為虛妄，是故一切沙門、婆羅門不盡除調戲而在滅迹。我聞佛
~395言，疑惑悉除，無復疑也。」
　　帝釋復白佛言：「齊幾調在滅迹耶？」
　　佛告帝釋：「調戲有三：一者口，二者想，三者求。彼口所言，自害、害他，亦
二俱害；捨此言已，如所言，不自害、不害他，不二俱害，知時比丘如口所言，專念
不亂。想亦自害、害他，亦二俱害；捨此想已，如所想，不自害、不害他，二俱不害
，知時比丘如所想，專念不亂。帝釋！求亦自害、害他#d10.105，亦二俱害；捨此求已，如
所求，不自害、不害他，不二俱害，知時比丘如所求，專念不亂。」
　　爾時，釋提桓因言：「我聞佛所說，無復狐疑。」
　　又白佛言：「齊幾名賢聖捨心？」
　　佛告帝釋：「捨心#d10.106有三：一者喜身，二者憂身，三者捨身。帝釋！彼喜身者，
~396自害、害他，亦二俱害；捨此喜已，如所喜，不自害、不#d10.107害他，二俱不害，知時比
丘專念不忘，卽名受具足戒#d10.108。帝釋！彼憂身者，自害、害彼，亦二俱害；捨此憂已
，如所憂，不自害、 *不害他，二俱不害，知時比丘專念不忘，卽名受具足戒。復次
，帝釋！彼捨身者，自害、害他，亦二俱害；捨此身#d10.109已，如所捨，不自害、不害他
，二俱不害，知時比丘專念不忘，是卽名為受具足戒。」
　　帝釋白佛言：「我聞佛所說，無復狐疑。」
　　又白佛言：「齊幾名賢聖律諸根具足#d10.110？」
　　佛告帝釋：「眼知色，我說有二：可親、不可親。耳聲、鼻香、舌味、身觸、意
法，我說有二：可親、不可親。」
　　爾時，帝釋白佛言：「世尊！如來略說，未廣分別，我以具解。眼知色，我說有
二：可親、不可親。耳聲、鼻香、舌味、身觸、意法有二：可親、不可親。世尊！如
眼觀色，善法損減，不善法增，如此眼知色，我說不可親；耳聲、鼻香、舌味、身觸
、意知法，善法損減，不善法增，我說不可親。世尊！如眼見色，善法增長，不善法
減，如是眼知色，我說可親；耳聲、鼻香、舌味、身觸、意知法，善法增長，不善法
~397減，我說可親。」
　　佛告帝釋：「善哉！善哉！是名賢聖律諸根具足。」
　　帝釋白佛言：「我聞佛所說，無復狐疑。」
　　復白佛言：「齊幾比丘名為究竟、究竟梵行、究竟安隱、究竟無餘？」
　　佛告帝釋：「為愛所苦，身得滅者#d10.111，為究竟、究竟梵行、究竟安隱、究竟無
餘#d10.112。」
　　帝釋白佛言：「我本長夜，所懷疑網，今者如來開發所疑。」
　　佛告帝釋：「汝昔頗曾詣沙門、婆羅門所問此義不？」
~398　　帝釋白佛言：「我自憶念：昔者，曾詣沙門、婆羅門所諮問此義。昔我一時曾#d10.113
集講堂，與諸天眾共論：『如來為當出世？為未出世？』時共推求，不見如來出現於
世，各自還宮，五欲娛樂。世尊！我復於後時見諸大神天，自恣五欲已，漸各命終。
時我，世尊！懷大恐怖，衣毛為豎。時，見沙門、婆羅門處在閑靜，去家離欲#d10.114，我
尋至彼所問言：『云何名究竟？』我問此義，彼不能報。彼既不知，逆問我言：『汝
為是誰？』我尋報言：『我是釋提桓因。』彼復問言：『汝是何釋？』我時答言：『
我是天帝釋，心有所疑，故來相問耳。』時，我與彼如所知見，說於釋義。彼聞#d10.115我
言，更為我弟子，我今是佛弟子，得須陀洹道，不墮餘趣，極七往返#d10.116，必成道果，
唯願世尊記我為斯陀含！」說此語已，復作頌曰：
　　「由彼染穢想#d10.117，故生我狐疑；
　　長夜與諸天，推求於如來。
　　見諸出家人，常在閑靜處；
　　謂是佛世尊，故往稽首言。
　　我今#d10.118故來問，云何為究竟？
~399　　問已#d10.119不能報，道迹之所趣。
　　今日無等尊#d10.120，是我久所求；
　　已觀察己行，心已正思惟。
　　唯聖先已知，我心之所行；
　　長夜所修業，願淨眼記之。
　　歸#d10.121命人中上，三界無極尊#d10.122；
　　能斷恩愛刺，今禮日光尊#d10.123。」
~400　　佛告帝釋：「汝憶本得喜樂、念樂時不？」
　　帝釋答曰：「如是，世尊！憶昔所得喜樂、念樂。世尊！我昔曾與阿須輪共戰，
我時得勝，阿須輪退，我時則還，得歡喜、念樂，計此歡喜、念樂，唯#d10.124有穢惡刀杖
喜樂、鬥訟喜樂。今我於佛所得喜、念樂，無有刀杖、諍訟之樂。」
　　佛告帝釋：「汝今得喜樂、念樂，於中欲求何功德果？」
　　爾時，帝釋白佛言：「我於喜樂、念樂中，欲求五功德果。何等五？」;卽說偈
言：
　　「我後若命終，捨於天上壽；
　　處胎不懷患，使我心歡喜#d10.125。
　　佛度未度者，能說正真道；
　　於三佛#d10.126法中，我要修梵行。
　　以智慧身#d10.127居，心自見正諦；
　　得達本所起#d10.128，於是長解脫。
　　但當勤修行，習佛真實智；
~401　　設不獲道證，功德#d10.129猶勝天。
　　諸有神妙天，阿迦尼吒#d10.130等；
　　下至末後身，必當生彼處。
　　我今於此處，受天清淨身；
　　復得增壽命，淨眼我自知。」
　　說此偈已，白佛言：「我於喜樂、念樂中，欲得如是五功德果。」
　　爾時，帝釋語忉利諸天曰：「汝於忉利天上梵童子前恭敬禮事，今於佛前復設此
敬者，不亦善哉！」
　　其語未久，時梵童子忽然於虛空中天眾上立，向天帝釋而說偈曰：
~402　　「天王清淨行，多利益眾生；
　　摩竭帝釋主，能問如來義。」
　　時，梵童子說此偈已，忽然不現。是時，帝釋卽從座起，禮世尊足，遶佛三匝，
卻行而退。忉利諸天及般遮翼亦禮佛足，卻行而退。時，天帝釋少復前行，顧語般遮
翼曰：「善哉！善哉！汝能先於佛前鼓琴娛樂，然後我及諸天於後方到。我今知#d10.131汝
補汝父位，於乾沓和中最為上首#d10.132，當以彼跋#d10.133陀乾沓和王女與汝#d10.134為妻。」
　　世尊說此法時，八萬四千諸天遠塵離垢，諸法法眼生。
　　時，釋提桓因、忉利諸天及般遮翼聞佛所說，歡喜奉行！
　　佛說長阿含經卷第十#d10.135 
~403#d11.1#d11.2
^d15（一五）第二分阿㝹夷經#d11.3第十一#d11.4
　　如是我聞：
　　一時，佛在冥寧#d11.5國阿㝹夷土#d11.6，與大比丘眾千二百五十人俱。
　　爾時，世尊著衣持鉢，入阿㝹夷城乞食。爾時，世尊默自念言：我今乞食，於時
如早，今宜往詣房伽婆梵志園#d11.7觀。比丘#d11.8須#d11.9時至，然後乞食。爾時，世尊卽詣彼
~404園，時彼梵志遙見佛來，卽起奉迎，共相問訊，言：「善來，瞿曇！不面來久。今以
何緣乃能屈顧？唯願瞿曇就此處坐！」爾時，世尊卽就其座#d11.10。
　　時，彼梵志於一面坐，白世尊言：「先夜隸車子#d11.11善宿#d11.12比丘來至我所，語我言
：『大師！我不於佛所修梵行也。所以然者，佛疏外我。』彼人見向說瞿曇過，雖有
此言，我亦不受。」
　　佛告梵志：「彼善宿所言，知汝不受耳。昔我一時在毗舍離#d11.13獼猴#d11.14池側集法堂
上，時此善宿來至我所，語我言：『如來外我，我不於如來所修梵行也。』我時告曰
：『汝何故言：我不於如來所修梵行，如來外我耶？』善宿報我言：『如來不為我現
神足變化#d11.15。』
　　「時，我語言：『吾可請汝於我法中淨修梵行，當為汝現神足耶？復當#d11.16語我：
如來當為我現神足變化，然後我當修梵行耶？』時，善宿報我言：『不也，世尊！』
佛告善宿：『我亦不語汝言：汝於我法中淨修梵行，當為汝現神足變化。汝亦不言為
我現神足者，當修梵行。云何，善宿！如汝意者，謂如來能現神足、為不能現耶？我
所說法，彼法能得出要，盡苦際不耶？』善宿白佛言：『如是，世尊！如來能現神足
~405，非為不能；所可說法，能得出要，盡諸苦際，非為不盡。』『是故，善宿！我所說
法修梵行者，能現神足，非為不能；出要離苦，非不能離。汝於此法欲何所求？』
　　「善宿言：『世尊！不能隨時教我，我父祕術，世尊盡知，悋不教我。』佛言：
『善宿！我頗曾言：汝於我法中修梵行者，教汝父術耶？汝頗復言：教我父術者，當
於佛所修梵行耶？』答曰：『不也。』『是故，善宿！我先無此言，汝亦無言，今者
何故作此語耶？云何，善宿！汝謂如來能說汝父祕術，為不能說耶？所可說法，能得
出要，盡苦際不耶？』善宿報言：『如來能說父之祕術，非為不能；說法出要，能盡
~406苦際，非為不能。』佛告善宿：『若我能說汝父祕術，亦能說法出要離苦，汝於我法
中復欲何求？』
　　「又告善宿：『汝先於毗舍離跋闍#d11.17土地，無數方便，稱歎如來，稱歎正法，稱
歎眾僧。譬如有人八種稱歎彼清涼池，使人好樂：一冷，二輕，三柔，四清，五甘，
六無垢，七飲無饜，八便身。汝亦如是，於毗舍離跋闍土，稱歎如來，稱歎正法，稱
歎眾僧，使人信樂。善宿！當知今汝退者，世間當復有言：善宿比丘多有知識，又是
世尊所親，亦是世尊弟子，不能盡形淨修梵行，捨戒就俗處，卑陋行。』梵志！當知
我時備語，不順我教，捨戒就俗。
　　「梵志！一時，我在獼猴池側法講堂上，時有尼乾子，字伽羅樓#d11.18，在彼處止，
人所宗敬，名稱遠聞，多有知識，利養備具。時，善宿比丘著衣持鉢，入毗舍離城乞
食，漸漸轉到尼乾子所。爾時，善宿以深遠義問尼乾子，彼不能答，便生瞋恚。善宿
自念：『我觸嬈此人，將無長夜有苦惱報耶#d11.19？』梵志！當知時善宿比丘於乞食後，
執持衣鉢，來至我所，頭面禮足#d11.20，在一面坐。善宿爾時亦不以此緣告我。我語之曰
：『愚人！汝寧可自稱為沙門釋子耶？』善宿尋報我言：『世尊！何故稱我為愚？不
~407應自稱為釋子耶？』我告之曰：『愚人！汝曾往至尼乾子所問深遠義，彼不能報，便
生瞋恚。汝時自念：我今觸此尼乾，將無長夜有苦惱報耶？汝有是念不？』
　　「善宿白佛言：『彼是羅漢#d11.21，何緣乃有此嫉恚心？』我時答曰：『愚人！羅漢
何緣有嫉恚心？非我羅漢有嫉恚心，汝今自謂彼是羅漢，彼有七苦行，長夜執持。何
謂七？一盡形壽不著衣裳。二盡形壽不飲酒食肉，而不食飯及與麨麵#d11.22。三盡形壽不
~408犯梵行。四盡形壽毗舍離有四石塔#d11.23──東名憂園塔、南名象塔、西名多子塔、北名
七聚塔；盡形壽不離四塔，為四苦行。而彼後當犯此七苦行已，於毗舍離城外命終。譬
如野干#d11.24疥癩衰病，死丘塚間，彼尼乾子亦復如是；自為禁法，後盡犯之。本自誓言
：盡形不著衣服，後還著衣。本自誓言：盡形壽不飲酒噉肉，不食飯及麨麵，而後盡
食。本自誓言：不犯梵行，而後亦犯。本言：不越四塔──東憂園塔、南象塔、西多
子塔、北七聚塔；今盡違#d11.25離不復親近。彼人自違此七誓已，出毗舍離
　　城，塚間命終
。』佛告善宿曰：『愚人！汝不信我言，汝自往觀，自當知耳。』」
　　佛告梵志：「一時，比丘善宿著衣持鉢，入城乞食。乞食已，還出城，於空塚間
見尼乾子於彼命終。見已，來至我所，頭面禮足，在一面坐，不以此事而語我言。梵
志！當知我爾時語善宿曰：『云何，善宿！我先所記尼乾子如我語不？』對曰：『如
是，如世尊言。』梵志！當知我與善宿現神通證，而彼言：『世尊不為我現。』
　　「又一時我在冥寧國白土之邑，時有尼乾子，名究羅帝#d11.26，在白土住，人所宗敬
，名稱遠聞，多得利養。時，我著衣持鉢，入城乞食，時善宿比丘隨我後行，見究羅
帝尼乾子在糞堆#d11.27上伏舐糠糟。梵志！當知時善宿比丘見此尼乾子在糞 *堆上伏舐糠
糟已，作是念言：世間諸有阿羅漢、向阿羅漢道者無有及此，此#d11.28尼乾子其道最勝。
所以者何？此人苦行乃能如是，除捨憍慢，於糞 *堆上伏舐糠糟。
　　「梵志！時，我右旋告善宿曰：『汝意#d11.29愚人！寧可自稱為釋子耶？』善宿白佛
言：『世尊！何故稱我為愚？不應自稱為釋子耶？』佛告善宿言#d11.30：『汝愚人！觀此究
羅帝蹲糞 *堆上伏食糠糟，汝見已，作是念：諸世間阿羅漢及向阿#d11.31羅漢者，此究羅
帝最為尊上。所以者何？今此究羅帝乃能苦行，除捨憍慢，蹲糞 *堆上伏舐糠糟#d11.32。
~410汝有是念不？』答我言：『實爾。』善宿又言：『何故，世尊！於阿羅漢所生嫉妬心
？』佛告愚人：『我不於羅漢所生嫉妬#d11.33心，何為於羅漢所生 *嫉妬心？汝今愚人！
謂究羅帝真阿羅漢，此人卻後七日當腹脹命終，生起屍餓鬼中#d11.34，常苦飢餓，其命終
後，以葦索繫抴於塚間。汝若不信者，可先往語之。』
　　「時，善宿卽往詣究羅帝所，語#d11.35言：『彼沙門瞿曇記汝：卻後七日當腹脹命終
，生起屍餓鬼中，死已以葦索繫抴於塚間。』善宿復白#d11.36：『汝當省食，勿使彼言當
也。』梵志！當知時究羅帝至滿七日腹脹而死，卽生起屍餓鬼中，死已#d11.37以葦索繫抴
於塚間。爾時，善宿聞佛語已，屈指計日，至七日已，時善宿比丘卽#d11.38往至祼形村中
，到已，問其村人曰：『諸賢！究羅帝今何所在？』報曰：『已取命終。』問曰：『何
患命終耶？』答曰：『腹脹。』問曰：『云何殯送？』答曰：『以葦索繫抴於塚間。』
　　「梵志！時，善宿聞此語已，卽往塚間。欲至未至，時彼死屍並動膝腳，忽爾而
蹲，時彼善宿故前到死屍所，語言：『究羅帝！汝命終耶？』死屍答言：『我已命終。
』問曰：『汝以何患命終？』死屍答言：『瞿曇記我：七日後腹脹命終。我如其言，至
滿七日，腹脹命終。』善宿復問：『汝生何處？』屍卽報言：『彼瞿曇所記：當生起屍
~411餓鬼中。我今日#d11.39生起屍餓鬼中。』善宿問曰：『汝命終時，云何殯送？』屍答曰：
『瞿曇所記：以葦索繫抴於塚間。實如彼言，以葦索繫抴於塚間。』時，死屍語善宿
曰：『汝雖出家，不得善利。瞿曇沙門說如此事，汝常不信。』作是語已，死屍還臥。
　　「梵志！時，善宿比丘來至我所，頭面禮足，在一面坐，不以此緣語我。我尋語
曰：『如我所記，究羅帝者實爾以不？』答曰：『實爾，如世尊言。』梵志！我如是
數數為善宿比丘現神通證，而彼猶言：『世尊不為我現神通。』」
　　佛告梵志：「我於一時在獼猴池法#d11.40講堂上，時有梵志，名曰波梨子#d11.41，在彼處
~412止，人所宗敬，名稱遠聞，多有利養，於毗舍離大眾之中，作如是說：『沙門瞿曇自
稱智慧，我亦智慧；沙門瞿曇自稱神足#d11.42，我亦有神足；沙門瞿曇得超越道，我亦得
超越道。我當與彼共現神足，沙門現一，我當現二；沙門現二，我當現四；沙門現八
，我現十六；沙門現十六，我現三十二；沙門現三十二，我現六十四。隨彼沙門所現
多少，我盡當#d11.43倍。』
　　「梵志！時，善宿比丘著衣持鉢，入城乞食，見波梨梵志於大眾中作如是說#d11.44：
『沙門瞿曇自稱智慧，我亦智慧；沙門瞿曇自稱神足，我亦有神足；沙門瞿曇得超越
道，我亦得超越道。我當與彼共現神足，沙門現一，我當現二；沙門現四，我當現八
；……乃至隨沙門所現多少，我盡能倍。』時，善宿比丘乞食已，來至我所，頭面禮
，一面坐，語我言：『我於晨朝著衣持鉢，入城乞食，時聞毗舍離波梨子於大眾中作
是#d11.45說言：沙門瞿曇有大智慧，我亦有大智慧；沙門瞿曇有神足，我亦有神足；瞿曇
現一，我當現二；……乃至隨瞿曇所現多少，我盡能倍。』具以此事而來告我。我語
善宿言：『彼波梨子於大眾中不捨此語，不捨此見，不捨此慢，來至我所者，終無是
處。若彼作是念：我不捨此語，不捨此見，不捨此慢，而至沙門瞿曇所者，彼頭卽當
~413破為七分。欲使彼人不捨此語，不捨見慢，而能來者，無有是處。』
　　「善宿言：『世尊護口，如來護口。』佛告善宿：『汝何故言：世尊護口，如來
護口？』善宿言：『彼波梨子有大威神，有大德力，脫當來者將無見#d11.46世尊虛耶？』
佛告善宿：『如來所言頗有二耶？』對曰：『無也。』又告善宿：『若無二者，汝何
故言：世尊護口，如來護口？』善宿白佛言：『世尊為自知#d11.47見彼波梨子？為諸天來
語？』佛言：『我亦自知，亦諸天來語故知。此毗舍離阿由陀#d11.48大將，身壞命終，生
忉利天，彼#d11.49來語我言：波梨梵志子不知羞慚，犯戒妄語，在毗舍離，於大眾中作如
是誹謗言：阿由陀大將身壞命終，生起屍鬼中。然我實身壞命終，生忉利天。波梨子
~414我先自知，亦諸天來語故知。』佛告愚人善宿：『汝不信我言者，入毗舍離，隨汝唱
之，我食後當往#d11.50詣波梨梵志子所。』」
　　佛告梵志：「時，彼善宿過其夜已，著衣持鉢，入城乞食。時，彼善宿向毗舍離
城中眾多婆羅門#d11.51、沙門#d11.52、梵志#d11.53，具說此言：『波梨梵志子於大眾中說如此言：
沙門瞿曇有大智慧，我亦有大智慧；沙門瞿曇有大威力，我亦有大威力；沙門瞿曇有
大神足，我亦有大神足；沙門現一，我當現二；……乃至沙門隨所現多少，我盡當倍
。而今沙門瞿曇欲詣彼波梨子所，汝等眾人#d11.54盡可詣彼。』時，波梨梵志在道而行，
善宿見已，速詣其所，語言：『汝於毗舍離大眾中作如是言：沙門瞿曇有大智慧，我
亦有大智慧；……乃至沙門瞿曇，隨所現神足多少，我盡當#d11.55倍。瞿曇聞此言，今欲
來至汝所，汝可速歸。』報言：『我當歸耳！我當歸耳！』作此語已，尋自惶懼，衣
毛為豎，不還本處，乃詣道頭波梨梵志林#d11.56中，坐繩牀上，愁悶迷亂。」
　　佛告梵志：「我於食後與眾多隸車、沙門、婆羅門、梵志、居士#d11.57詣波梨子住處
，就座而坐。於彼眾中有梵志名曰遮羅，時眾人喚彼遮羅而告之曰：『汝詣道頭林中
語波梨子言：今眾多隸車、沙門、婆羅門、梵志、居士盡集汝林。眾共議言：梵志波
~415梨於大眾中自唱此言：沙門瞿曇有大智慧，我亦有大智慧；……乃至瞿曇隨現神足多
少，我盡能倍。沙門瞿曇故來至汝林中，汝可來看。』於是，遮羅聞眾人語已，卽詣
道頭林語波梨子言：『彼眾多隸車、沙門、婆羅門、梵志、居士盡集在汝林，眾共議
言：梵志波梨子於大眾中自唱此言：沙門瞿曇有大智慧，我亦有大智慧；……乃至沙
門瞿曇現神足，隨現多少，我盡能倍。瞿曇今在彼林中，波梨今者寧可還也？』爾時
，波梨梵志卽報遮羅曰：『當歸！當歸！』作是語已，於繩牀上轉側不安。爾時，繩
牀復著其足，彼乃不能得離繩牀，況能行步至世尊所？
　　「時，遮羅語波梨言：『汝自無智，但有空聲為言：當歸！當歸！尚自不能離此
~416繩牀，何由能得至大眾所？』呵責波梨子已，卽還詣大眾所，報言：『我以持眾人聲
，往語波梨子。彼報我言：當歸！當歸！卽於繩牀上動轉其身，牀卽著足不能得離。
彼尚不能離其繩牀，何由能得來到此眾？』爾時，有一頭摩隸車子#d11.58在眾#d11.59中坐，卽
從座起，偏露右臂，長跪叉手，白彼眾言：『大眾小待，我今自往將彼人來！』」
　　佛言：「我爾時語頭摩隸車子言：『彼人作如是語，懷如是見，起如是慢，欲使
此人來至佛所，無有是處。頭摩子！正使汝以革繩重繫，羣牛#d11.60共挽，至彼身碎，彼
終不能捨如是語、如是見、如是慢，來至我所。若不信我言，汝往自知。』爾時，頭
摩隸車子故往至波梨子所，語波梨子言：『眾多隸車、沙門、婆羅門、梵志、居士盡
集汝林，眾共議言：梵志波梨子於大眾中口自唱言：沙門瞿曇有大智慧，我亦有大智
慧；……乃至沙門瞿曇現其神足，隨所現多少，我盡能倍。瞿曇沙門今在彼林，汝可
還歸。』爾時，波梨子卽報言：『當歸！當歸！』作是語已，於繩牀上動轉其身，爾
時繩牀復著其足，彼乃不能自離繩牀，況復行步至世尊所。
　　「時#d11.61，頭摩語波梨子言：『汝自無智，但有空聲為言：當歸！當歸！尚自不能
離此繩牀，何由能得至大眾所？』頭摩復語波梨子曰：『諸有智者，以譬喻得解，乃
~417往久遠有一師子#d11.62獸#d11.63王在深林中住，師子清旦初出窟時，四向顧望，奮迅三吼#d11.64，
然後遊行擇肉而食。波梨子！彼師子 *獸王食已還林，常有一野干隨後食殘，氣力充
足便自言：彼林中#d11.65師子竟是何獸，能勝我耶？我#d11.66今寧可獨擅一林，清旦出窟，四
向顧望，奮迅三吼，然後遊行，擇肉而#d11.67食耶？彼尋獨處一林，清旦出窟，奮迅三吼
，然後遊行，欲學#d11.68師子吼，而#d11.69作野干鳴。波梨子！汝今亦爾，蒙佛威恩，存生#d11.70
~418於世，得人供養，而今更與如來共競。』時，頭摩子以偈責數曰：
　　『野干稱師子，自謂為獸王；
　　欲作師子吼，還出野干聲。
　　獨處於空林，自謂為獸王；
　　欲作師子吼，還出野干聲。
　　跪地求穴鼠，穿塚覓死屍；
　　欲作師子吼，還出野干聲。』
　　「頭摩子#d11.71告曰：『汝亦如是，蒙佛恩力，存生於世，得人供養，而今更與如來
共競。』時，彼頭摩子以四種喻，面呵責已，還詣大眾，報言：『我以持眾人聲喚波
梨子，彼報我言：當歸#d11.72！當 *歸！卽於繩牀上動轉其身，牀卽著足不能得離。彼尚
不能自離繩牀，何由能得來到此眾？』爾時，世尊告頭摩子言：『我先語汝，欲使此
人來至佛所，無有是處。正使汝以革繩重繫，羣牛共挽，至身碎#d11.73壞，彼終不肯捨如
是語、如是見、慢，來至我所。』梵志！時，我卽與彼大眾種種說法，示教利喜，於
彼眾中三師子吼，身昇虛空，還詣本處。」
~419　　佛告梵志：「或有沙門、婆羅門言：『一切世間，梵自在天#d11.74所造。』我問彼言
：『一切世間實梵自在天所造耶？』彼不能報，還問我言：『瞿曇！此事云何？』我
報彼言：『或有此世間初壞敗時，有餘眾生命盡行盡，從光音天#d11.75命終乃更生餘空梵
處#d11.76，於彼起愛，生樂著心，復欲使餘眾生來生此處。其餘眾生命盡行盡，復生彼
處。時，彼眾生自作是念：我今是大梵王，忽然而有，無作我者。我能盡達諸義所
趣，於千世界最得自在，能作能化，微妙第一，為人父母。我先至此，獨一無侶，
由我力故，有此眾生，我作此眾生。彼餘眾生亦復順從，稱為梵王，忽然而有，盡達
諸義，於千世界最得自在，能作能化，微妙第一，為人父母，先有是一，後有我等，
此大梵王化作我等。此諸眾生隨彼#d11.77壽終來生此間，其漸長大，剃除鬚髮，服三法
~420衣#d11.78，出家為道。彼入定意三昧#d11.79，隨三昧心#d11.80憶本所生#d11.81，彼作是語：此大梵天忽然
而有，無有作者，盡達諸義，於千世界最得自在，能作能化，微妙第一，為人父母。
彼大梵天常住不移，無變易法，我等梵天所化，是以無常，不得久住，為變易法#d11.82。
』如是，梵志！彼沙門、婆羅門以此緣故，各言彼梵自在天造此世界。梵志！造此世
界者，非彼所及，唯佛能知。又過此事，佛亦盡知，雖知不著苦、集、滅、味、過、
出要，如實知之，以#d11.83平等觀無餘解脫#d11.84，名曰如來#d11.85。」
　　佛告梵志：「或有沙門、婆羅門作是言：『戲笑懈怠是眾生始#d11.86。』我語彼言：
『云何汝等實言：戲笑懈怠是眾生始耶？』彼不能報，逆問我言：『瞿曇！此事云何
？』時我報言：『或有光音眾生喜戲笑懈怠#d11.87，身壞命終，來生此間，漸漸長大，剃
除鬚髮，服三法衣，出家修道，便#d11.88入心定三昧，以三昧力識本所生，便作是言：彼
餘眾生不喜戲笑，常在彼處，永住不變；由我等數喜戲笑，致此無常，為變易法。』
如是，梵志！彼沙門、婆羅門以是緣故，言戲笑是眾生始，如是佛盡知之，過是亦知
，知而不著，已不著苦、集、滅、味、過、出要，如實知之，已#d11.89平等觀無餘解脫，
名曰如來。」
~421　　佛告梵志：「或有沙門、婆羅門言：『失意#d11.90是眾生始。』我語彼言：『汝等實
~422言：失意是眾生始耶？』彼不知報，還問我言：『瞿曇！此事云何？』我語彼言：『
或有眾生展轉相看已，便失意，由是命終，來生此間，漸漸長大，剃除鬚髮，服三法
衣，出家修道，便入心定三昧#d11.91，以三昧力識本所生，便作是言：如彼眾生以不展轉
相看，不失意故，常住不變；我等於彼數數相看已，便失意，致此無常，為變易法。
』如是，梵志！彼沙門、婆羅門以是緣故，言失意是眾生始，如此唯佛知之，過是亦
知，知已不著苦、集、滅、味、過、出要，如實知之#d11.92，已平等觀無餘解脫，故名如
來。」
　　佛告梵志：「或有沙門、婆羅門言：『我無因而出。』我語彼言：『汝等實言：本
無因出#d11.93耶？』彼不能報，逆來問我，我時報曰：『或有眾生無想無知，若彼眾生起
想，則便命終來生此間，漸漸長大，剃除鬚髮，服三法衣，出家修道，便入心定三昧
，以三昧力識本所生，便#d11.94作是言#d11.95：我本無有，今忽然有；此世間本無，今有，此
實餘虛。』如是，梵志！沙門、婆羅門以此緣故，言無因出，唯佛知之，過是亦知，
知已不著苦、集、滅、味、過、出要，如實知之，已平等觀無餘解脫，故名如來。」
　　佛告梵志：「我所說如是，或有沙門、婆羅門於屏處誹謗我言：『沙門瞿曇自稱
~423弟子入淨解脫#d11.96，成就淨行，彼知清淨，不遍知淨#d11.97。』然我不作是說：『我弟子入
淨解脫，成就淨行，彼知清淨，不遍知淨。』梵志！我自言：『我弟子入淨解脫，成
就淨行，彼知清淨，一切遍淨。』」
　　是時，梵志白佛言：「彼不得善利，毀謗沙門瞿曇言：『沙門自言：我弟子入淨
解脫，成就淨行，彼知清淨，不遍知淨。』然世尊不作是語，世尊自言：『我弟子入
淨解脫，成就淨行，彼知清淨，一切遍淨。』」
　　又白佛言：「我亦當入此淨解脫，成就淨行，一切遍知。」
~424　　佛告梵志：「汝欲入者，甚為難也。汝見異、忍異、行異，欲依餘見入淨解脫者
，難可得也。但使汝好樂佛，心不斷絕者，則於長夜，常得安樂。」
　　爾時，房伽婆梵志聞佛所說，歡喜奉行！ 
　　 *佛說長阿含經卷第十一
^d16（一六）佛說長阿含#d11.98第二分善生經#d11.99第十二
　　如是我聞：
　　一時，佛在羅閱祇耆闍崛山中，與大比丘眾千二百五十人俱。
　　爾時，世尊時到#d11.100著衣持鉢，入城乞食。時，羅閱祇城內有長者子#d11.101，名曰善
生#d11.102，清旦出城，詣園遊觀，初沐浴訖，舉身皆濕，向諸方禮，東、西、南、北、上
、下諸方，皆悉周遍。
　　爾時，世尊見長者子#d11.103善生詣園遊觀，初沐浴訖，舉身皆濕，向諸方禮。世尊見
已，卽詣其所，告善生言：「汝以何緣，清旦出城，於園林中，舉身皆濕，向諸方禮？」
　　爾時，善生白佛言：「我父臨命終時，遺敕我言：『汝欲禮者，當先禮東方、南
方、西方、北方、上方、下#d11.104方。』我奉承父教不敢違背，故澡浴訖，先叉手東面，
~425向東方禮；南、西、北方，上、下諸方，皆悉周遍。」
　　爾時，世尊告善生曰：「長者子！有此方名耳，非為不有；然我賢聖法中，非禮
此六方以為恭敬。」
　　善生白佛言：「唯願世尊善為我說賢聖法中禮六方法！」
　　佛告長者子：「諦聽！諦聽！善思念之，當為汝說。」
　　善生對曰：「唯然，願樂欲聞！」
　　佛告善生：「若長者、長者子知四結業#d11.105，不於四處而作惡行，又復能知六損財
~426業#d11.106，是謂，善生#d11.107！長者、長者子離四惡行，禮敬六方。今世亦善，後獲善報，今
世根基，後世根基，於現法中，智者所稱，獲世#d11.108一果，身壞命終，生天、善處#d11.109。
善生！當知四結行者：一者殺生，二者盜竊，三者淫逸#d11.110，四者妄語，是四結行。云
何為四處？一者欲，二者恚，三者怖，四者癡。若長者、長者子於此四處而作惡者，
則有損耗。」佛說是已，復作頌曰：
　　「欲瞋及怖癡，有此四法者；
　　名譽日損減，如月向於晦。」
　　佛告善生：「若長者、長者子於此四處不為惡者，則有增益。」爾時，世尊重作
頌曰：
　　「於欲恚怖癡，不為惡行者；
　　名譽日增廣，如月向上滿。」
　　佛告善生：「六損財業者：一者耽湎於酒，二者博戲，三者放蕩，四者迷於伎樂
，五者惡友相得，六者懈墮，是為六損財業。善生！若長者、長者子解知四結行，不
於四處而為惡行，復知六損財業，是為#d11.111，善生！於四處得離，供養六方。今善後善
~427，今世根基，後世根基，於現法中，智者所譽，獲 *世一果，身壞命終，生天、善處
。善生！當知飲酒有六失：一者失財，二者生病，三者鬥諍，四者惡名流布，五者恚
怒暴生，六者智慧日損。善生！若彼長者、長者子飲酒不已，其家產業日日損減。善
生！博戲有六失，云何為六？一者財產日耗，二者雖勝生怨，三者智者所責，四者人
不敬信，五者為人疏外，六者生盜竊心。善生！是為博戲六失。若長者、長者子博戲
不已，其家產業日日損減。放蕩有六失：一者不自護身，二者不護財貨，三者不護子
~428孫，四者常自驚懼，五者諸苦惡法常#d11.112自纏身，六者喜生虛妄，是為放蕩六失。若長
者、長者子放蕩不已，其家財產日日損減。
　　「善生！迷於伎樂復有六失：一者求歌，二者#d11.113求舞，三者求琴瑟，四者波內
早#d11.114，五者多羅槃#d11.115，六者首呵那#d11.116，是為伎樂六失。若長者、長者子伎樂不已，其
家財產日日損減。惡友相得復有六失：一者方便生欺，二者好喜屏處，三者誘他家人
，四者圖謀他物，五者財利自向，六者好發他過，是為惡友六失。若長者、長者子習
惡友不已，其家財產日日損減。懈墮有六失：一者富樂不肯作務，二者貧窮不肯勤修
，三者寒時不肯勤修，四者熱時不肯勤修，五者時早不肯勤修，六者時晚不肯勤修，
是為懈墮六失。若長者、長者子懈墮不已，其家財業日日損減。」佛說是已，復作頌
曰：
　　「迷惑於酒者，還有酒伴黨；
　　財產正集聚#d11.117，隨已#d11.118復散盡。
　　飲酒無節度，常喜歌舞戲；
　　晝出遊他家，因此自陷墜#d11.119。
~429　　隨惡友不改，誹謗出家人；
　　邪見世所嗤，行穢人所黜。
　　好惡#d11.120著外色，但論勝負事；
　　親要#d11.121無返#d11.122復，行穢人所黜。
　　為酒所荒迷，貧窮不自量；
　　輕財好奢用，破家致禍患。
　　擲博𣎴飲酒，共伺他淫女；
~430　　翫習卑鄙行，如月向於晦。
　　行惡能受惡，與惡友同事；
　　今世及後世，終始無所獲。
　　晝則好睡眠，夜覺多希望；
　　獨昏無善友，不能修家務。
　　朝夕不肯作，寒暑復懈墮；
　　所為事不究，亦復毀成功。
　　若不計寒暑，朝夕勤修務；
　　事業無不成，至終無憂患。」
　　佛告善生：「有四怨如親，汝當覺知。何謂為四？一者畏伏，二者美言，三者敬
順，四者惡友。」
　　佛告善生：「畏伏有四事，云何為四？一者先與後奪，二者與少望多，三者畏故
強親，四者為利故親，是為畏伏四事。」
　　佛告善生：「美言親復有四事，云何為四？一者善惡斯順，二者有難捨離，三者
~431外有善來密#d11.123止之，四者見有危事便排擠#d11.124之，是為美言親四事。敬順親復有四事，
云何為四？一者先誑，二者後誑，三者現誑，四者見有小過便加杖之，是為敬順親四
事。惡友親復有四事，云何為四？一者飲酒時為友，二者博戲時為友，三者淫*逸時
為友，四者歌舞時為友，是為惡友親四事。」世尊說此已，復作頌曰：
　　「畏伏而強親，美言親亦爾；
　　敬順虛誑親，惡友為惡親。
　　此親不可恃，智者當#d11.125覺知；
　　宜速遠離之，如避於嶮道。」
　　佛告善生：「有四親#d11.126可親，多所饒益，為人救護。云何為四？一者止非，二者
慈愍，三者利人，四者同事，是為四親可親，多所饒益，為人救護，當親近之。善生
~432！止#d11.127非有四事，多所饒益，為人救護。云何為四？一者見人為惡則能遮止，二者示
人正直，三者慈心愍念，四者示人天#d11.128路，是為四止非，多所饒益，為人救護。
　　「復次，慈愍有四事：一者見利代喜，二者見惡代憂，三者稱譽人德，四者見人
說惡便能抑制，是為四慈愍，多所饒益，為人救護。利益有四，云何為四？一者護彼
不令放逸，二者護彼放逸失財，三者護彼使不恐怖，四者屏相教誡#d11.129，是為四利人，
多所饒益，為人救護。同事有四，云何為四？一者為彼不惜身命，二者為彼不惜財寶
，三者為彼濟其恐怖，四者為彼屏相教 *誡，是為四同事，多所饒益，為人救護。」
世尊說是已，復作頌曰：
　　「制非防惡親，慈愍存#d11.130他親；
　　利人益彼親，同事齊己親。
　　此親乃可親，智者所附近；
　　親中無等親，如慈母親子。
　　若欲親可親，當親堅固親；
　　親者戒具足，如火光照人。」
~433　　佛告善生：「當知六方，云何為六方#d11.131？父母為東方，師長為南方，妻婦為西方
，親黨為北方，僮僕為下方，沙門、婆羅門、諸高行者為上方。善生！夫為人子，當
以五事敬順父母。云何為五？一者供奉能使無乏，二者凡有所為先白父母，三者父母
所為恭順不逆，四者父母正令不敢違背，五者不斷父母所為正業。善生！夫為人子，
當以此五事敬順父母。父母復以五事敬親#d11.132其子。云何為五？一者制子不聽為惡，二
者指授示其善處，三者慈愛入骨徹髓，四者為子求善婚娶，五者隨時供給所須。善生
！子於父母敬順恭奉，則彼方安隱，無有憂畏。
　　「善生！弟子敬奉師長復有五事。云何為五？一者給侍所須，二者禮敬供養，三
者尊重戴仰，四者師有教敕敬順無違，五者從師聞法善持不忘。善生！夫為弟子當以
此五法敬事師長。師長復以五事敬視弟子。云何為五？一者順法調御，二者誨其未聞
~434，三者隨其所問#d11.133令善解義#d11.134，四者示其善友，五者盡以#d11.135所知誨授不悋。善生！弟
子於師長敬順恭奉，則彼方安隱，無有憂畏。
　　「善生！夫之敬妻亦有五事。云何為五？一者相待以禮，二者威嚴不闕#d11.136，三者
衣食隨時，四者莊嚴以時，五者委付家內。善生！夫以此五事敬待於妻。妻復以五事
恭敬於夫。云何為五？一者先起，二者後坐，三者和言，四者敬順，五者先意承旨。
善生！是為夫#d11.137之於妻#d11.138敬待，如是則彼方安隱，無有憂畏。
　　「善生！夫為人者，當以五事親敬親族。云何為五？一者給施，二者善言，三者
利益，四者同利，五者不欺。善生！是為五事親敬親族。親族亦以五事親敬於人。云
何為五？一者護放逸，二者護放逸失財，三者護恐怖#d11.139，四者屏相教 *誡，五者常相
稱歎。善生！如是敬視#d11.140親族，則彼方安隱，無有憂畏。
　　「善生！主於僮使以五事教授。云何為五？一者隨能使役，二者飲食隨時，三者
賜勞隨時，四者病與醫藥，五者縱其休假#d11.141。善生！是為五事教授僮使。僮使復以五
事奉事其主。云何為五？一者早起，二者為事周密，三者不與不取，四者作務以次，
五者稱揚主名。是為主待僮使，則彼方安隱，無有憂畏。
~435　　「善生！檀越#d11.142當以五事供奉沙門、婆羅門。云何為五？一者身行慈，二者口行
慈，三者意行慈，四者以時施，五者門不制止。善生！若檀越以此五事供奉沙門、婆
羅門。沙門、婆羅門當復以六事而教授之。云何為六？一者防護不令為惡，二者指授
善處，三者教懷善心，四者使未聞者聞，五者已聞能使善解，六者開示天路#d11.143。善生
！如是檀越恭奉沙門、婆羅門，則彼方安隱，無有憂畏。」世尊說已，重說偈曰：
　　「父母為東方，師長為#d11.144南方，
~436　　妻婦為西方，親族為北#d11.145方，
　　僮僕#d11.146為下方，沙門為上方。
　　諸有長者子，禮敬於諸方；
　　敬順不失時，死皆得生天。
　　惠施及軟言，利人多所益，
　　同利等彼己，所有與人共。
　　此四多負荷，任重如車輪；
　　世間無此四，則無有孝養。
　　此法在世間，智者所撰#d11.147擇；
　　行則獲大果，名稱遠流布。
　　嚴飾於牀座，供設上飲食；
　　供給所當得，名稱遠流布。
　　親舊不相遺，示以利益事；
　　上下常和同，於此得善譽。
~437　　先當習伎#d11.148藝，然後獲財業;
　　財業既已具，宜當自守護。
　　出財未至奢，當撰擇前人；
　　欺誑觝#d11.149突者，寧乞未舉與#d11.150。
　　積財從小起，如蜂集眾花；
　　財寶日滋息，至終無損耗。
　　一食知止足，二修業勿怠，
　　三當先儲積，以擬於空乏，
　　四耕田商賈，擇#d11.151地而置牧，
　　五當起塔廟，六立僧房舍，
~438　　在家勤六業，善修勿失時。
　　如是修業者，則家無損減；
　　財寶日滋長，如海吞眾流。」
　　爾時，善生白世尊言：「甚善！世尊！實過本望，踰#d11.152我父教，能使覆者得仰，
閉者得開，迷者得悟，冥室燃燈，有目得視。如來所說，亦復如是，以無數方便，開
悟愚冥，現清白法#d11.153。所以者何？佛為如來、至真、等#d11.154正覺，故能開示，為世明導
。今我歸依佛、歸依法、歸依僧，唯願世尊聽我於正法中為優婆塞#d11.155！自今日始，盡
形壽不殺、不盜、不淫、不欺、不飲酒#d11.156。」
　　爾時，善生聞佛所說，歡喜奉行！
　　 *佛說長阿含經卷第十一
