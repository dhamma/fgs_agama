六重品第三十七之一<note n="e37.4"/>
<font color="#800000"><b>（三二三）</b></font><note n="e37.5"/>
聞如是：
一時，佛在舍衛國祇樹給孤獨園。
爾時，世尊告諸比丘：「汝當思念六重之法，敬之、重之，執<note n="e37.6"/>在心懷，無令忘失<note n="e37.7"/>。云何為六？於是，比丘！身行念慈，如鏡視其形，可敬、可貴，無令忘失。
「復次，口行念慈，意行念慈，可敬、可貴，無令忘失。
「復次，得法利之具，能與諸梵行者共之，亦無悋想，此法可敬、可貴，無令忘失。
「復次，諸有禁戒不朽、不敗，極為完具，而無缺漏，智者之所貴；復欲使此戒分布與人，使同其味，此法可敬、可貴，無令忘失。
「復次，正見<note n="e37.8"/>賢聖得出要；如是之見，欲與諸梵行者共同此法，亦可敬、可貴，無令忘失。
「是謂，比丘！有此六重之法，可敬、可貴，無令忘失。是故，諸比丘！常當修行身、口、意行，設得利養之具，當念分布，莫起貪想。如是，諸比丘！當作是學！」
爾時，諸比丘聞佛所說，歡喜奉行！
<font color="#800000"><b>（三二四）</b></font><note n="e37.9"/>
聞如是：
一時，佛在阿耨達泉<note n="e37.10"/>與大比丘眾五百人俱。斯是羅漢，三達、六通神足自在，心無所畏；唯除一比丘，阿難是也。
爾時，世尊坐金蓮華，七寶為莖，及五百比丘各各坐寶蓮華。爾時，阿耨達龍王<note n="e37.11"/>至世尊所，頭面禮足，在一面住。
爾時，龍王遍觀聖眾已，白世尊曰：「我今觀此眾中，空缺不具，無尊者舍利弗，惟<note n="e37.12"/>願世尊遣一比丘喚舍利弗使來！」
爾時，舍利弗在祇洹精舍，補納故衣。爾時，世尊告目連曰：「汝至舍利弗所，語舍利弗云：『阿耨達龍王欲得相見。』」
目連報曰：「如是，世尊！」
是時，尊者大目連如人屈伸臂頃，往至祇洹精舍舍<note n="e37.13"/>利弗所，語舍利弗言：「如來有教云：『阿耨達龍王欲得相見。』」
舍利弗報曰：「汝並在前，吾後當往。」
目連報曰：「一切聖眾及阿耨達龍王遲想<note n="e37.14"/>尊顏，欲得相見，唯願時赴<note n="e37.15"/>，勿輕<note n="e37.16"/>時節！」
舍利弗報曰：「汝先至彼，吾後當往。」
是時，目連復重語曰：「云何，舍利弗！神足之中能勝吾乎<note n="e37.17"/>？然今先遣使在前耶？若舍利弗不時起者，吾當捉臂將詣彼泉！」
是時，舍利弗便作是念：今日<note n="e37.18"/>目連方便試弄吾耳！
爾時，尊者舍利弗躬解竭支<note n="e37.19"/>帶在地<note n="e37.20"/>，語目連曰：「設汝神足第一者，今舉此帶使<note n="e37.21"/>離於地，然後捉吾臂將詣阿耨達泉。」
是時，目連作<note n="e37.22"/>是念：今舍利弗復輕弄我，將欲相試乎？今解帶在地云：『能舉者然後捉吾臂將詣泉所。』是時，目連復作是想：此必有因，事不苦<note n="e37.23"/>爾。卽時，伸<note n="e37.24"/>手而取帶舉，然不能使帶移動如毫<note n="e37.25"/>釐<note n="e37.26"/>許。是時，目連盡其力勢移此帶，不能使動。是時，舍利弗取此帶繫著閻浮樹枝。是時，尊者目連盡其神力，欲舉此帶，終不能移。當舉此帶時，此閰浮地大振<note n="e37.27"/>動。
爾時，舍利弗便作是念：目連比丘尚能 *使此閰浮地<note n="e37.28"/>動，何況此帶？我今當持此帶繫著二天下。爾時，目連亦復舉之；繫著三天下、四天下，亦能舉之，如舉輕衣。是時，舍利弗復作是念：目連比丘堪任舉四天下，而不足言，我今持此帶，繫著須彌山腹。是時，目連復能動此須彌山及四天王宮，三十三天宮皆悉動搖。是時，舍利弗復以此帶繫千世界。是時，目連亦能使動<note n="e37.29"/>。時，舍利弗復以此帶繫二千世界、三千世界，亦復能動。是時，天地大動，唯有如來坐<note n="e37.30"/>阿耨達泉而不移動，猶如力士弄於樹葉而無疑難。
是時，阿耨達龍王白世尊言：「今此天地何故 *振動？」
爾時，世尊具與龍王說此本緣<note n="e37.31"/>。龍王白佛：「此二人神力何者最勝？」
世尊告曰：「舍利弗比丘神力最大。」
龍王白佛言：「世尊前記言：『目連比丘神足第一，無過是者。』」
世尊告曰：「龍王當知：有四神足<note n="e37.32"/>。云何為四？自在三昧神力、精進三昧神力、心三昧神力、試三昧神力<note n="e37.33"/>。是謂，龍王！有此四神足之力。若有比丘、比丘尼有此四神力者，親近修行而不放捨者，此則神力第一。」
阿耨達龍王白佛：「目連比丘不得此四神足乎？」
世尊告曰：「目連比丘亦得此四神足之力，親近修行，初不放捨。然目連比丘欲住壽至劫，亦復能辦。然舍利弗所入三昧，目連比丘不知名字。」
是時，尊者舍利弗復作是念：三千大千剎土，目連皆能移轉<note n="e37.34"/>，蠕蟲死者不可稱計，然我躬自聞：『如來座者不可移動。』我今可以此帶繫著如來座所。是時，目連復以神足而舉此帶，然不能動。時，目連生此念：非我於神足退乎？今舉此帶而不能動。我今往詣世尊所，而問此義。
爾時，目連捨此帶已，卽以神足至世尊所。遙見舍利弗在如來前坐，見已，目連復作是念：世尊弟子神足第一，無出我者，然我不如舍利弗乎？爾時，目連白佛言：「我將不於神足退乎？所以然者，我先發祇洹精舍，然後舍利弗發，今舍利弗比丘先在如來前坐。」
佛言：「汝不於神足有退，但舍利弗所入神足三昧之法，汝所不解。所以然者，舍利弗比丘智慧無有量，心得自在，不<note n="e37.35"/>如舍利弗從心也；舍利弗心神足得自在。若舍利弗比丘心所念法，卽得自在。」大<note n="e37.36"/>目連卽時默然。
是時，阿耨達龍王歡喜踊躍，不能自勝：「今舍利弗比丘極有神力，不可思議，所入三昧，目連比丘而不知名字。」爾時，世尊與阿耨達龍王說微妙之法，勸令歡喜，卽於彼說戒。清旦，將諸比丘僧，還詣舍衛國祇樹給孤獨園。
爾時，諸比丘自相謂言：「世尊口自記：『我聲聞中神足第一者，目連比丘是也。』然今日不如舍利弗。」
爾時，諸比丘起輕慢想於目連所。是時，世尊便作是念：此諸比丘生輕慢之想向目連，受罪難計。告目連曰：「現汝神力使此眾見，無令大眾起懈怠想。」
目連對曰：「如是，世尊！」
是時，目連禮世尊足，卽於如來前沒不現，往詣東方七恆<note n="e37.37"/>河沙佛土。有佛名奇光如來<note n="e37.38"/>、至真、等正覺，出現彼土。是時，目連以凡常之服往詣彼土，在鉢盂緣上行。又彼土人民，形體極大。是時，諸比丘見目連已，自相謂言：「汝等觀<note n="e37.39"/>此蟲，正似沙門。」是時，諸<note n="e37.40"/>比丘復持<note n="e37.41"/>示彼佛：「唯然，世尊！今有一蟲，正似沙門。」
爾時，奇光如來告諸比丘曰：「西方去此七 *恆河沙土，彼<note n="e37.42"/>世界名忍，有<note n="e37.43"/>佛<note n="e37.44"/>名釋迦文如來、至真、等正覺，出現於世，是彼弟子，神足第一。」爾時，彼佛告目連曰：「此諸比丘起輕慢意，現汝神足，使大眾見之。」
目連對曰：「如是，世尊！」是時，目連聞佛教已，以鉢盂絡<note n="e37.45"/>盛彼五百比丘至梵天上。是時，目連以左腳登須彌山，以右腳著梵天上。
爾時，便說此偈：
「常當念勤加，修行於佛法；
降伏魔眾怨，如鉤調於象。
若能於此法，能行不放逸；
當盡苦原際，無復有眾惱。」
是時，目連以此音響，遍滿祇洹精舍。諸比丘聞已，往白世尊：「目連為住何處而說此偈？」
世尊告曰：「此目連比丘去此佛土七 *恆河沙，正在東方，以繩 *絡盛彼五百比丘，以<note n="e37.46"/>左腳登須彌山，右腳著梵天上，而說此偈。」
爾時，諸比丘歎未曾有：「甚奇！甚特！目連比丘有大神足，我等起於懈慢<note n="e37.47"/>於目連所，唯願世尊使目連比丘將此五百比丘來至此間！」
是時，世尊遙現道力，使目連知意。
是時，目連將五百比丘來至舍衛城<note n="e37.48"/>祇樹給孤獨園。爾時，世尊與數千萬眾而為說法。時，大目連將五百比丘至世尊所。然釋迦文佛弟子仰觀彼比丘。是時，東方世界比丘禮世尊足，在一面坐。爾時，世尊告彼比丘曰<note n="e37.49"/>：「汝等比丘為從何來？是誰弟子？道路為經幾時？」
彼五百比丘白釋迦文佛：「我等世界今在東方，佛名<note n="e37.50"/>奇光如來，是彼弟子。然我等今日亦復不知為從何來？為經幾日？」
世尊告曰：「汝等知佛世界乎？」
諸比丘對曰：「不也，世尊！」
「汝等今日欲詣彼土乎？」
諸比丘對曰：「唯然，世尊！欲還詣彼土。」
爾時，世尊告彼比丘：「今當與汝說六界法，善思念之。」
諸比丘對曰：「如是，世尊！」爾時，諸比丘從佛受教。
世尊告曰：「彼云何名為六界<note n="e37.51"/>之法？比丘當知：六界之人稟父母精氣而生。云何為六？所謂地界、水界、火界、風界、空界<note n="e37.52"/>、識界<note n="e37.53"/>。是謂，比丘！有此六界。人身稟此精氣而生六入<note n="e37.54"/>。云何為六？所謂眼入、耳入、鼻入、舌入、身入、意入。是謂，比丘！有此六入，由父母而得有，以依六入便有六識身<note n="e37.55"/>。云何為六？若依眼識則有眼識身<note n="e37.56"/>，耳識、鼻識、舌識、身識、意識。是謂，比丘！此名六識身。若有比丘解此六界、六入、六識者，能度六天<note n="e37.57"/>而更受形。設於彼壽終來生此間，聰明高才，於現身上，盡於結使，得至涅槃。」
爾<note n="e37.58"/>時，世尊告目連曰：「汝今還將此比丘詣彼佛土。」
目連報曰：「如是，世尊！」是時，目連復以 *絡盛五百比丘，遶佛三匝，便退而去，如屈伸臂頃，已<note n="e37.59"/>至彼佛土。是時，目連捨此比丘已，禮彼佛足已，還來詣此忍界。是時，彼土比丘聞此六界已，諸塵垢盡，得法眼淨。
爾時，世尊告諸比丘：「我弟子中第一聲聞神足難及，所謂大目乾<note n="e37.60"/>連比丘是也。」
爾時，諸比丘聞佛所說，歡喜奉行！
<font color="#800000"><b>（三二五）</b></font><note n="e37.61"/>
聞如是：
一時，佛在拔<note n="e37.62"/>耆國師子園<note n="e37.63"/>中。
諸神足高德比丘：賢者舍利弗、賢者大目 *乾連、賢者迦葉、賢者離越、賢者阿難等五百人俱。是時，大目 *乾連、大迦葉、阿那律晨旦至舍利弗所。然阿難遙見三大聲聞詣舍利弗所，語離越言：「三大聲聞往至舍利弗所<note n="e37.64"/>，我等二人亦可往至舍利弗所。所以然者，備聞舍利弗說奇妙之法。」
離越報曰：「此事可然。」
是時，離越、阿難往至舍利弗所。是時，舍利弗言：「善來，諸賢！就此處坐。」是時，舍利弗語阿難曰：「我今欲有所問：『此牛師子園極為快樂，自然天香流布四遠，云何當使此園快樂<note n="e37.65"/>？』」
阿難<note n="e37.66"/>報曰：「若有比丘多有<note n="e37.67"/>所聞不忘，總持諸法義味，具足修行梵行，如此諸法皆悉具足，亦不漏脫，與四部之眾而為說法，不失次第，亦不<note n="e37.68"/>卒暴，無有亂想。如是，比丘在此<note n="e37.69"/>牛師子園快樂。」
是時，舍利弗語離越言：「阿難今日已<note n="e37.70"/>演說之。我今復欲問汝義。牛師子園快樂如是，汝今次說，義復云何？」
離越報曰：「於是，比丘樂閑靜之處，思惟坐禪，與止觀<note n="e37.71"/>相應。如是，比丘樂牛師子園中。」
是時，尊者舍利弗語阿那律曰：「汝今當說悅<note n="e37.72"/>樂之義。」
阿那律報曰：「若有比丘天眼徹視，觀眾生類死者、生者，善色、惡色，善趣、惡趣，若好、若醜，皆悉知之。或有眾生身、口、意行惡，誹謗賢聖，身壞命終，生地獄中。或復有眾生身、口、意行善，不誹謗賢聖，猶如士夫觀空中，靡不備悉。有天眼比丘亦復如是，觀諸<note n="e37.73"/>世界無有疑難。如是，比丘在牛師子園中，快樂如是也。」
是時，舍利弗語迦葉曰：「我今語<note n="e37.74"/>汝，如是諸賢 *已說快樂之義，汝今次應說之。」
迦葉報曰：「若有比丘行阿練若行，復教他人<note n="e37.75"/>使行阿練若，歎說閑靜之德；己身著補納之衣，復教他人<note n="e37.76"/>使行頭陀；身自知足在閑居之處，復教他人使修其行；己身戒德具足：三昧成就、智慧成就、解脫成就、解脫見慧成就，復教他人使行其法；歎說其法已能勸化，復教他人使行其法，教訓無厭足。如是，比丘在牛師子園中快樂無比。」
爾時，尊者舍利弗語大目連曰：「諸賢聖<note n="e37.77"/> *已說快樂之義，汝今次說快樂之義。牛師子園中快樂無雙，汝今欲云何說之？」
目連報曰：「於是，比丘有大神足，於神足而得自在，彼能變化無數千事而無疑難，亦能分一身作無數身，或復還合為一，石壁皆過，踊<note n="e37.78"/>沒自在。亦如駃<note n="e37.79"/>河，猶如飛鳥在空中無跡。譬如暴火燌<note n="e37.80"/>燒山野，亦如日月靡所不照，亦能舉手摩抆<note n="e37.81"/>日月，亦能化身至梵天上。如此，比丘宜牛師子園中。」
是時，目連語舍利弗曰：「我等各隨其辯<note n="e37.82"/>而說之<note n="e37.83"/>，我等今問舍利弗義，牛師子園極為快樂，何等比丘宜在其中？」
舍利弗言：「若有比丘能降心，然彼<note n="e37.84"/>心不能降比丘<note n="e37.85"/>。設彼比丘欲得三昧，卽時彼比丘能得三昧，隨意遠近成三昧者，卽能成辦之。猶如長者家有好衣<note n="e37.86"/>，盛著箱篋，爾時彼長者隨意欲取何等衣，隨意取之而無疑難；亦能隨意入三昧中。此亦如是，心能使比丘，非比丘能使心<note n="e37.87"/>，隨意入三昧亦無疑難。如是，比丘能使心，非心使比丘，如是之人宜在牛師子園中。」
是時，舍利弗告諸賢曰：「我等隨其 *辯而說，各隨方宜，善說此義。今各相將往問世尊，云何比丘得樂此牛師子園？若世尊有所說，我等當奉行。」
諸比丘報曰：「如是，舍利弗！」
是時，大聲聞等各各相將往至如來所。到已，頭面禮足，在一面坐。爾時，大聲聞以此因緣具白佛<note n="e37.88"/>。爾時，世尊告曰：「善哉！如阿難所說。所以然者，阿難比丘聞法能持，總攝諸法，具足修行梵行。如此之法，善聞不忘，亦無邪見，與四部之眾而說法，言不錯亂，亦不卒暴。
「離越比丘所說亦復快哉！所以然者，樂閑靜之處，不處人間，常念坐禪，無有諍訟，與止<note n="e37.89"/>觀相應，閑居寂寞。
「阿那律比丘亦復快哉！所以然者，阿那律比丘天眼第一。彼以天眼觀三千世界，猶如有眼之人，掌中觀珠。阿那律比丘亦復如是，彼以天眼觀此三千大千世界而無疑難。
「今迦葉比丘亦復快哉！所以然者，迦葉比丘己身是阿練若行，復能歎說閑居之行；身能乞食，復能歎譽乞食之德；身著補納衣，復能歎說補納衣之德；己身知足，復能歎說知足之德；己身處巖穴，復能<note n="e37.90"/>歎說巖穴之德；己身戒成就、三昧成就、智慧成就、解脫成就、解脫見慧成就，復能教人成此五分法身；身能教化，復能教人使行其法。
「善哉！善哉！如目連所說。所以然者，目連比丘有大威力，神足第一，心得自在，彼意欲所為，則能成<note n="e37.91"/>辦之<note n="e37.92"/>，或化一身，分為萬<note n="e37.93"/>億，或還合為一，石壁皆過，無有罣礙，踊<note n="e37.94"/>沒自在；亦如駛水亦無觸礙；如空中之鳥亦無足跡；猶如日月靡所不照，能化身乃至梵天。
「善哉！如舍利弗之所說。所以然者，舍利弗能降伏心，非心能降伏舍利弗，若欲入三昧時，則能成辦無有疑難。猶如長者好<note n="e37.95"/>衣裳，隨意取之而無疑難。舍利弗比丘亦復如是，能降伏心，非心能降伏舍利弗，隨意入三昧，皆悉在前。
「善哉！善哉！諸比丘！汝等所說各隨方便。但今復聽我所說，云何比丘樂牛師子園中？若有比丘依村落住，彼到時，著衣持鉢，入村乞食；彼<note n="e37.96"/>乞食已，還歸所在<note n="e37.97"/>，洗手面，在一樹下正身正意，結跏<note n="e37.98"/>趺坐，繫念在前。彼比丘便作是念：我今不壞于<note n="e37.99"/>坐，要當盡有漏成無漏。爾時，彼比丘卽有漏心得解脫。如是，比丘宜在牛師子園中。如是，比丘恆勤精進，莫有懈怠，所在之處靡不宗奉者。如是，比丘！當作是學！」
爾時，諸比丘聞佛所說，歡喜奉行！
<font color="#800000"><b>（三二六）</b></font><note n="e37.100"/>
聞如是：
一時，佛在舍衛國祇樹給孤獨園。
爾時，世尊告諸比丘：「我今當說咒願有六德<note n="e37.101"/>。汝等諦聽！善思念之。」
諸比丘對曰：「如是，世尊！」爾時，諸比丘從佛受教。
世尊告曰：「彼云何名為六德？於是，施主檀越成就三法<note n="e37.102"/>。云何檀越施主成就三法？於是，檀越施主信根成就、戒德成就、聞成就，是謂檀越施主成就此三法<note n="e37.103"/>。施物之法復成三法。云何為三？然彼物色成就、味成就、香成就，有此三法。是謂，比丘！有此六事獲大功德，名德遠聞，獲甘露之報。是故，諸比丘！若欲成就此六事者，當念惠施。如是，比丘！當作是學！」
爾時，諸比丘聞佛所說，歡喜奉行！
<font color="#800000"><b>（三二七）</b></font><note n="e37.104"/>
聞如是：
一時，佛在舍衛國祇樹給孤獨園。
爾時，世尊與無央<note n="e37.105"/>數之眾而為說法。爾時，座<note n="e37.106"/>上有一比丘，便生此念：願如來告我有所論說。爾時，世尊知比丘心中所念，告諸比丘：「若有比丘生此念：如來躬教訓我。彼比丘戒具清淨，無有瑕穢，修行止觀，樂閑靜之處。
「若復<note n="e37.107"/>比丘意欲求衣被、飲<note n="e37.108"/>食、牀敷<note n="e37.109"/>臥具、病瘦醫藥者，亦當戒德成就，在空閑處而自修行，與止觀共相應。
「若復比丘欲求<note n="e37.110"/>知足者<note n="e37.111"/>，當念戒德具足，在閑<note n="e37.112"/>靜處而自修行，與止觀共相應。
「若復比丘欲求使四部之眾、國王、人民有形之類所見識知，彼當念戒德具足。
「若復<note n="e37.113"/>比丘意欲求四禪，中無悔心，亦不變易，當念戒德成就。
「若復比丘意欲求四神足<note n="e37.114"/>，彼亦當戒德具足。
「若復比丘意欲求八解脫門而無罣礙，彼當念戒德具足。
「若復比丘意欲求天耳，徹聽聞天人<note n="e37.115"/>聲，當念戒德具足。
「若復比丘意欲求知他人心中所念，諸根缺漏，彼亦當念戒德具足。
「若復比丘意欲求知眾生心意，有欲心、無欲心，有瞋恚心、無瞋恚心，有愚癡心、無愚癡心，如實知之。有愛心、無愛心，有受心、無受心，如實知之。有亂心、無亂心，有疾心、無疾心，有少心、無少心，有量心、無量心，有痛<note n="e37.116"/>心、無 *痛心，有三昧心、無三昧心，有解脫心、無解脫心，如實知之。欲如<note n="e37.117"/>是者，當念戒德具足。
「若復比丘意欲得無量神足，分一身作無數<note n="e37.118"/>，復還合為一， *踊沒自在，化<note n="e37.119"/>身乃至梵天，彼當念戒德具足。
「若復比丘意欲求自憶宿世無數劫事，或一生、二生……乃至千生、百千億生、成劫、敗劫、成敗之劫，不可稱計。我曾死此生彼，名某、字某，或從彼終，來生此間；自憶如此無數劫事，當念戒德具足而無他念。
「若復比丘意欲求天眼，徹視觀眾生類善趣、惡趣，善色、惡色，若好、若醜，如實知之。或復有眾生身、口、意行惡，誹謗賢聖，身壞命終，生地獄中；或復有眾生身、口、意行善，不誹謗賢聖，心意正見，身壞命終，生善處天上；意欲如是者，當念戒德具足。
「若復比丘意欲求盡有漏，成無漏心解脫、智慧解脫：生死已盡，梵行已立，所作已辦，更不復受胎，如實知之；彼當念戒德具足，內自<note n="e37.120"/>思惟無有亂想，居在閑處。
「諸比丘！當念戒德具足，無他餘念，威儀成就具足<note n="e37.121"/>，少<note n="e37.122"/>過常恐，何況大者！若有比丘意欲使如來共論者，常<note n="e37.123"/>念戒德具足；已戒德具足，當念聞具足；聞已具足，當念施具足；施已具足，當念智慧具足，解脫知見，皆悉具足。若比<note n="e37.124"/>丘戒身、定身<note n="e37.125"/>、慧身、解脫身、解脫知見身具足者，便為天、龍、鬼神所見供養，可敬、可貴，天、人所奉。是故，諸<note n="e37.126"/>比丘！當念五分法身具足者，是世福田，無能過者。如是，諸比丘！當作是學！」
爾時，諸比丘聞佛所說，歡喜奉行！
增壹阿 *含經卷第二十九