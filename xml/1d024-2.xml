高<note n="e24.4"/>幢品第二十四<note n="e24.5"/>之二
爾時，彼惡龍吐舌，舐如來手，熟視如來面。
是時，世尊明日清旦，手擎此惡龍，往詣迦葉<note n="e24.6"/>，語迦葉曰：「此是惡龍，極為兇暴，今<note n="e24.7"/>已<note n="e24.8"/>降之。」
爾時，迦葉見惡龍已，便懷恐怖，白世尊曰：「止！止！沙門！勿復來前，龍備相害。」
世尊告曰：「迦葉！勿懼！我今已<note n="e24.9"/>降之，終不相害。所以然者，此龍 *已受教化。」
是時，迦葉及五百弟子歎未曾有：甚奇<note n="e24.10"/>！甚特！此瞿曇沙門極大威神，能降此惡龍，使不作惡；雖爾，故不如我得道真。
爾時，迦葉白世尊曰：「大沙門！當受我九十日請。所須衣被、飯<note n="e24.11"/>食、牀臥具、病瘦醫藥，盡當供給。」爾時，世尊默然受迦葉請。
時<note n="e24.12"/>，世尊以此神龍著大海中，而彼惡龍隨壽長短，命終之後，生四天王天上。是時，如來還止石室。
迦葉供辦種種飯食已，往白世尊：「飯<note n="e24.13"/>食 *已辦，可往就食。」
世尊告曰：「迦葉在前，吾正爾當往。」
迦葉去後，便往至閻浮提界上，閻浮樹下取閻浮果。還，先至迦葉石室中坐。是時，迦葉見世尊在石室中，白世尊曰：「沙門！為從何道，來至石室？」
佛告迦葉：「汝去之後，吾至閻浮提界上，取閻浮果，還來至此坐。迦葉當知：此果甚為香美，可取食之。」
迦葉對曰：「我不須是，沙門自取食之。」是時，迦葉復作是念：此沙門極有神足，有大威力，乃能至閻浮界上，取此美果；雖爾，故不如我道真。」
是時，世尊食已，還在彼止宿。
迦葉清朝至世尊所，到已，白世尊曰：「食時已<note n="e24.14"/>至，可往就食。」
佛告迦葉：「汝並在前，吾後當往。」
迦葉去後，便至閻浮提<note n="e24.15"/>界上，取阿摩勒果。還，先至迦葉石室中坐。迦葉白世尊曰：「沙門！為從何道，來至此間？」
世尊告曰：「汝去之後，至閻浮 *提界上，取此果來，極為香美，若須者便取食之。」
迦葉對曰：「吾不須是，沙門自取食之。」是時，迦葉復作是念：此沙門極有神力，有大威神，吾去之後，取此果來；雖爾，故不如我，我已得道<note n="e24.16"/>。
是時，世尊食已，還彼止宿。
明日，迦葉至世尊所，而作是說：「食時 *已至，可往就食。」
佛告迦葉：「汝並在前，吾後當往。」
迦葉去後，世尊至北鬱單曰<note n="e24.17"/>，取自然粳米來，還至<note n="e24.18"/>迦葉石室。迦葉問佛：「沙門！為從何道，來至此坐？」
世尊告曰：「迦葉當知：汝去之後，吾至鬱單 *曰，取自然粳米，極為香好。迦葉！須者便取食之。」
迦葉對曰：「吾不須是，沙門自取食之。」迦葉復作是念：此沙門極有神足，有大神力；雖爾，故不如我得道真。是時，世尊食已，還彼止宿。
明日，迦葉至世尊所，而作是說：「食時 *已至，可往就食。」
佛告迦葉：「汝並在前，吾後當<note n="e24.19"/>往。」
迦葉去後，世尊至瞿耶尼，取呵梨勒<note n="e24.20"/>果，先至迦葉石室中坐。迦葉問佛：「沙門！為從何道，來至此坐？」
佛告迦葉：「汝去之後，吾至瞿耶尼，取此果來，極為香美。迦葉！須者可取食之。」
迦葉對曰：「不<note n="e24.21"/>須是，沙門自取食之。」迦葉復作是念：此沙門極有神力，有大威神；雖爾，故不如我得道真。是時，世尊食已，還彼止宿。
明日，迦葉至世尊所而白：「時至，可往就食。」
佛告迦葉：「汝並在前，吾後當往。」
迦葉去後，世尊至弗于<note n="e24.22"/>逮，取毗醯勒<note n="e24.23"/>果，先至迦葉石室中坐。迦葉問佛：「沙門！為從何道，來至此坐？」
佛告迦葉：「汝去之後，吾至弗 *于逮，取此果來，極為香好。迦葉！須者可取食之。」
迦葉對曰：「吾不須是，沙門自取食之。」迦葉復作是念：此沙門極有神力，有大神足；雖爾，故不如我得<note n="e24.24"/>道真。是時，世尊食已，還彼止宿。
是時，迦葉時欲大祠，五百弟子執斧破<note n="e24.25"/>薪，手擎斧而斧不下。是時，迦葉復作是念：此必沙門所為。是時，迦葉問世尊曰：「今欲破薪，斧何故不下也？」
世尊告曰：「欲得斧下耶？」
曰：「欲使下。」斧<note n="e24.26"/>尋時下。
是時，彼斧既下，復不得舉。迦葉復白佛言：「斧何故不舉？」
世尊告曰：「欲使斧舉耶？」
曰：「欲使舉。」斧<note n="e24.27"/>尋得<note n="e24.28"/>舉。
爾時，迦葉弟子意欲然火，火不得然。是時，迦葉復作是念：此必沙門瞿曇所為。迦葉白佛：「火何故不然？」
佛告迦葉：「欲使火然耶？」
曰：「欲使然。」火尋時然。
爾時，意欲滅火，火復不滅。迦葉白佛：「火何故不滅？」
佛告迦葉：「欲使火滅耶？」
曰：「欲使滅。」火尋時滅。迦葉便作是念：此沙門瞿曇，面目端正<note n="e24.29"/>，世之希有。吾明日欲大祠，國王人民盡當來集，設當見此沙門者，吾不復得供養。此沙門明日不來者，便為大幸。
是時，世尊知迦葉心中所念，明日清旦，至鬱單曰，取自然粳米，瞿耶尼取乳汁，往至阿耨達泉<note n="e24.30"/>而食。竟日在彼住，向暮還至石室止宿。
迦葉明日至世尊所，問曰：「沙門！昨日何故不來？」
佛告迦葉：「汝昨日作是念：此瞿曇極為端 *正，世之希有。吾明日大祠，若國王人民見者，便斷吾供養。設不來者，便是大幸。我尋知汝心之所念，乃至鬱單曰，取自然粳米，瞿耶尼取乳汁，往阿耨達泉上食。竟日在彼，向暮還至石室中止宿。」
是時，迦葉復作是念：此大沙門，極有神足，實有威神；雖爾，故不如我得道真。
是時，世尊食已，還石室止宿。卽夜，四天王至世尊所而聽經法。四天王亦有光明，佛亦大放<note n="e24.31"/>光照彼山野，洞然一色。
時，彼迦葉夜見光明。明日清旦，至世尊所，到已，白世尊曰：「昨夜是何光明照此山野？」
世尊告曰：「昨夜四天王來至我所而聽法，是彼四天王之<note n="e24.32"/>光明。」
是時，迦葉復作是念：此<note n="e24.33"/>沙門極有神力，乃能使四天王來聽經法；雖爾，故<note n="e24.34"/>不如我得道真。
是時，世尊食已，還在彼宿。夜半，釋提桓因來至世尊所而聽法，天帝光明復照彼山。
時，彼迦葉夜起瞻星，見此光明。明日清旦，迦葉至世尊所，問曰：「瞿曇！昨夜光明極為殊特，有何因緣，有此光明？」
世尊告曰：「昨夜天帝釋來至此<note n="e24.35"/>聽經，故有此光明耳！」
時，迦葉復作是念：此沙門瞿曇極有神力，有大威神，乃能使天帝釋來聽經法；雖爾，故不如我得道真。
是時，世尊食已，還在彼宿。夜半，梵天王放大光明照彼山中，至世尊所而聽經法。
時，迦葉夜起見光明，明日至世尊所而問曰：「昨夜光明倍有所照，勝於日月光明，有何等因緣，致此光明？」
世尊告曰：「迦葉當知：昨夜大梵天王來至我所而聽經法。」
是時，迦葉復作是念：此沙門瞿曇極有神力，乃能使我祖父來至此沙門所而聽經法；雖爾，故不如我得道真。
爾時，世尊得弊壞五納衣，意欲浣濯，便作是念：我當於何處而浣此衣？是時，釋提桓因知世尊心中所念，;卽化作浴池，白世尊曰：「可在此浣衣。」
是時，世尊復作是念：吾當於何處蹋浣此衣？時，四天王知世尊心中所念，便舉大方石，著水側，白世尊曰：「可在此而蹋衣。」
是時，世尊復作是念：吾於<note n="e24.36"/>何處而曝<note n="e24.37"/>此衣？時，樹神知世尊心中所念，便垂樹枝，白世尊曰：「唯願在此 *曝衣！」
明日清旦，迦葉至世尊所，問世尊曰：「本無此池，今有此池；本無此樹，今有此樹；本無此石，今有此石。有何因緣，而有此變？」
世尊告曰：「此是昨夜天帝釋知吾欲浣衣，故作此浴池。吾復作是念：當於何處蹋浣此衣？時四天王知吾心中所念，便持此石來。吾復作是念：當於何處而曝此衣？時樹神知我心中所念，便垂此樹枝耳！」
是時，迦葉復作是念：此沙門瞿曇雖神，故不如我得道真。
是時，世尊食已，還於彼宿。是時，夜半有大黑雲起而作大雨，連若大河，極為瀑溢<note n="e24.38"/>。是時，迦葉復作是念：此河 *瀑溢，沙門必當為水所漂<note n="e24.39"/>，我今看之。是時，迦葉及五百弟子往至河所，爾時世尊在水上行，腳不為水所漬。是時，迦葉遙見世尊在水上行。
是時，迦葉便作是念：甚奇！甚特！沙門瞿曇乃能在水上行，我亦能在水上行，但不能使腳不汙耳！此沙門雖神，故不如我得道真。
是時，世尊語迦葉言：「汝亦非阿羅漢，復不知阿羅漢道，汝尚不識阿羅漢名，況得道乎？汝是盲人，目無所覩，如來現爾許變化，故言：『不如我得道真。』汝方作是語：『吾能在水上行。』今正是時，可共在水上行耶？汝今可捨邪見之心，無令長夜受此苦惱。」
是時，迦葉聞世尊語已，便前頭面禮足：「我今悔過，深知非法，乃觸如來，唯願受悔<note n="e24.40"/>！」如是再三。
世尊告曰：「聽汝改過，乃能自知觸擾如來。」
是時，迦葉告五百弟子曰：「汝等各隨所宜，我今自歸沙門瞿曇。」
是時，五百弟子白迦葉言：「我等先亦有心於沙門瞿曇，當降龍時，尋欲歸命。若師自歸瞿曇者，我等五百弟子盡自歸於瞿曇所。」
迦葉報言：「今正是時，然復我心執此愚癡，見爾許變化，意猶<note n="e24.41"/>不解，故自稱言：我道真正。」
是時，迦葉將五百弟子，前後圍繞，至世尊所，頭面禮足，在一面立，白世尊曰：「唯願世尊聽我等得作沙門，修清淨行！」
諸佛常法，若稱：「善來，比丘！」便成沙門。是時，世尊告迦葉曰：「善來，比丘！此法微妙，善修梵行。」是時，迦葉及五百弟子<note n="e24.42"/>所著衣裳，盡變作<note n="e24.43"/>袈裟<note n="e24.44"/>，頭髮自落，如似剃髮，已<note n="e24.45"/>經七日。是時，迦葉學術之具及於咒術，盡投水中。
時，五百弟子白世尊曰：「唯願世尊聽我等得作沙門！」
世尊告曰：「善來，比丘！」時，五百弟子<note n="e24.46"/>卽成沙門，袈裟著身，頭髮自落。
爾時，順水下流，有梵志，名江迦葉<note n="e24.47"/>，在水側住。是時，江迦葉見咒術之具，盡為水所 *漂，便作是念：咄哉！我<note n="e24.48"/>大兄為水所溺。是時，江迦葉將三百弟子，順水上流，求兄屍<note n="e24.49"/>骸。遙見世尊在一樹下坐，及大迦葉五百弟子前後圍繞而為說法。見已，便前至迦葉所，而作是語：「此事為好耶？本為人師，今為弟子。大兄<note n="e24.50"/>何故與沙門作弟子乎？」
迦葉對曰：「此處為妙，無過此處！」
是時，優毗迦葉向江迦葉而說此偈：
「此師人天貴，我今師事之；
諸佛興出世，甚為難得遇。」
是時，江迦葉聞佛名號，甚懷歡喜，踊躍不能自勝，前白世尊：「願聽為道！」
世尊告曰：「善來，比丘！善修梵行，盡於苦際。」
是時，江迦葉及三百弟子𣈳成沙門，袈裟著身，頭髮自落。是時，江迦葉及三百弟子咒術之具，盡投水中。
爾時，順水下頭有梵志，名伽夷迦葉<note n="e24.51"/>，在水側住。遙見咒術之具，為水所 *漂，便作是念：我有二兄，在上學道，今咒術之具，盡為水所 *漂，二大迦葉必為水所害。卽將二百弟子，順水上流，乃至學術之處，遙見二兄而作沙門，便作是語：「此處好耶？本為人尊，今為沙門弟子。」
迦葉報曰：「此處最妙，無過此處！」
是時，伽夷迦葉便作是念：今我二兄多知博學，此處必是善地，使我二兄在中學道，我今亦可在中學道。是時，伽夷迦葉前白今尊：「唯願世尊聽作沙門！」
世尊告曰<note n="e24.52"/>：「善來，比丘！善修梵行，盡於苦際。」
是時，伽夷迦葉卽成沙門，袈裟著身，頭髮自落，如似剃<note n="e24.53"/>頭， *已經七日。
是時，世尊在彼河側住，尼拘類<note n="e24.54"/>樹下，成佛未久，將千弟子，是皆耆舊宿長。
是時，世尊以三事教化。云何為三？所謂<note n="e24.55"/>神足教化，言教教化，訓誨教化。
彼云何名為神足教化？爾時，世尊或作若干形，還合為一，或不現，或現<note n="e24.56"/>。石壁皆過，無所罣礙。或出地，或入地，猶如流水，無所觸礙。或結跏趺坐，滿虛空中，如鳥飛空，無有罣礙。亦如大火山，煙出無量。此日月有大神力，不可限量，以手往捉，身乃至梵天。如是，世尊現神足。
彼云何名為言教教化？爾時，世尊教諸比丘：「當捨是、置是，當近是、遠是，當念是、去是，當觀是、不觀是。彼云何當修是、不修是<note n="e24.57"/>者？當修七覺意，滅<note n="e24.58"/>三結。彼云何當觀、當不觀者<note n="e24.59"/>？當觀三結、沙門善：所謂出要樂、無恚樂、無怒樂。彼云何不觀？所謂三沙門苦。云何為三？所謂欲觀、恚觀、怒觀。彼云何念？云何不念？爾時，當念苦諦，當念集<note n="e24.60"/>諦，當念盡諦，當念道諦；莫念邪諦：有常見、無常見，有邊見、無邊見，彼命、彼身，非命、非身，如來命終、如來不命終，有終、有不終，亦不有終、亦不無終<note n="e24.61"/>。莫作是念。」
彼云何名為訓誨教化？復次，當作是去、不應作是去，作是來、不應作是來。默然作是言說：「當持如是衣、不應持如是衣，應如是入村、不應如是入村。」是謂名為訓誨教化。
是時，世尊以此三事，教化千比丘。是時，彼比丘受佛教已，千比丘盡成阿羅漢。是時，世尊以見<note n="e24.62"/>千比丘得阿<note n="e24.63"/>羅漢，爾時閻浮里地有千阿羅漢及五比丘，佛為六師，迴坐向迦毗羅衛。是時，優毗迦葉便作是念：世尊何故向迦毗羅衛坐？
是時，優毗迦葉卽前長跪，白世尊曰：「不審如來，何故向迦毗羅衛坐耶？」
世尊告曰：「如來在世間，應行五事。云何為五？一者當轉法輪，二者當與父說法，三者當與母說法，四者當導<note n="e24.64"/>凡夫人立菩薩行，五者當授菩薩別<note n="e24.65"/>。是謂，迦葉！如來出世當行此五法。」
是時，優毗迦葉復作是念：如來故念親族本邦，故向彼坐耳！
是時，五比丘漸來至尼連水側，到世尊所，頭面禮足，在一面坐。
是時，尊者優陀耶遙見世尊向迦毗羅衛坐，見已，便作是念：世尊必當欲往至迦毗羅衛見諸親里。是時，優陀耶卽前長跪，白世尊曰：「我今堪任欲有所問？唯願敷演！」
世尊告曰：「欲有<note n="e24.66"/>所問者便問之。」
優陀耶白世尊曰：「觀如來意，欲向迦毗羅衛。」
世尊告曰：「如是，如汝所言。優陀耶當知：先至白淨王<note n="e24.67"/>所，吾比後當往。所以然者，剎利之種先當遣使<note n="e24.68"/>令知，然<note n="e24.69"/>後如來當往。汝到，語王：『卻<note n="e24.70"/>後七日，如來當來見王。』」
優陀耶對曰：「如是，世尊！」是時，優陀耶卽從座<note n="e24.71"/>起，整衣服，禮世尊足，於世尊前不現，往至迦毗羅衛，到真淨王所，到已，在王前立。
爾時，真淨王在大殿上坐，及諸婇<note n="e24.72"/>女。是時，優陀耶飛在空中，時真淨王見優陀耶手執鉢，持杖而在前立。見已，便懷恐怖，而作是說：「此是何人？人<note n="e24.73"/>耶？非人耶？天耶？鬼耶？閱叉<note n="e24.74"/>、羅剎、天、龍、鬼神耶<note n="e24.75"/>？」
時，真淨王問優陀耶曰：「汝是何人？」又以此偈向優陀耶說：
「為天為是鬼？乾沓惒<note n="e24.76"/>等乎？
汝今名為誰？我今欲知之。」
是時，優陀耶復以此偈報王曰：
「我亦非是天，非是乾沓噏；
於是迦毗國，大王邦土人。
昔壞十八億，弊魔波旬眾；
我師釋迦文，是彼真弟子。」
時，真淨王復以此偈，向優陀耶說：
「誰壞十八億，弊魔波旬眾？
誰字釋迦文，汝今歎說之？」
是時，優陀耶復說此偈：
「如來初生時，天地普大動；
誓願悉成辦，今曰<note n="e24.77"/>號悉達<note n="e24.78"/>。
彼降十八億，弊魔波旬眾；
彼名釋迦文，今日成佛道。
彼人釋師子，瞿曇次弟子；
今日作沙門，本字優陀耶。」
是時，真淨王聞此語已，便懷歡喜，不能自勝，語優陀耶曰：「云何，優陀耶！悉達太子今故在耶？」
優陀耶報言：「釋迦文佛今日現在。」
時王問言：「今已成佛耶？」
優陀耶報言：「今已成佛<note n="e24.79"/>。」
王復問言：「今日如來竟為所在？」
優陀耶報言：「如來今在摩竭國界尼拘 *類樹下。」
時王報言：「翼從弟子斯是何人？」
優陀耶報曰<note n="e24.80"/>：「諸天億數及千比丘、四天王，恆在左右。」
時王問言：「所著衣服，為像何類？」
優陀耶報言：「如來所著衣裳，名曰<note n="e24.81"/>袈裟。」
時王問言：「食何等食？」
優陀耶報言：「如來身者，以法為食。」
王復問曰：「云何，優陀耶！如來可得見不？」
優陀耶報言：「王勿愁悒，卻後七日，如來<note n="e24.82"/>當來入城。」
是時，王極歡喜，不能自勝，手自斟酌，供養優陀耶。
是時，真淨王擊大鳴鼓，敕國界人民，平治道路，除去不淨，以香汁灑地，懸繒幡蓋，作倡伎樂，不可稱計。復敕國中諸有聾、盲<note n="e24.83"/>、瘖、瘂者，盡使不現，卻後七日，悉達當來入城。
是時，真淨王聞佛當來入城，七日之中，亦不睡眠。
是時，世尊以<note n="e24.84"/>至七日，便<note n="e24.85"/>作是念：我今宜可以神足力，往詣迦毗羅衛國。是時，世尊卽<note n="e24.86"/>將諸比丘，前後圍遶，往詣迦毗羅衛國。到已，便詣城北薩盧園中。
是時，真淨王聞世尊已<note n="e24.87"/>達迦毗羅衛城北薩盧園中。是時，真淨王將諸釋眾，往詣世尊所。
是時，世尊復作是念：若真淨王躬自來者，此非我宜，我今當往與共相見。所以然者，父母恩重，育養情甚<note n="e24.88"/>。是時，世尊將諸比丘眾，往詣城門，飛在虛空，去地七仞<note n="e24.89"/>。是時，真淨王見世尊端 *正無比，世之希有，諸根寂靜，無眾多念，身有三十二相、八十種好，而自莊嚴<note n="e24.90"/>，發歡喜之心，卽便頭面禮足，而作是說：「我是剎利王種，名曰真淨王。」
世尊告曰：「令大王享壽無窮。是故，大王！當以正法治化，勿用邪法。大王當知：諸有用正法治化者，身壞命終，生善處天上。」
是時，世尊卽空中行，至真淨王宮中，到已，就座而坐。
時，王見世尊坐定，手自斟酌，行種種飲食，見世尊食竟，行淨水，更取一小座而聽法<note n="e24.91"/>。
爾時，世尊與真淨王漸說妙義，所謂論者：施論、戒論、生天之論，欲、不淨行，出要為樂。爾時，世尊見王心開意解，諸佛世尊常所說法：苦、 *集、盡、道，盡向王說。
是時，真淨王卽於座上，諸塵垢盡，得法眼淨。
是時，世尊與王說法已，卽從座起而去。
是時，真淨王普集釋眾，而作是說：「諸沙門等，顏貌極醜，剎利之種，將諸梵志眾，此非其宜。剎利釋種還得剎利眾，此乃為妙。」
諸釋報言：「如是，大王！如大王教，剎利<note n="e24.92"/>還得剎利眾，此乃為妙。」
是時，王告國中：「諸有兄弟二人，當取一人作道，其不爾者，當重謫<note n="e24.93"/>罰。」
時，諸釋眾聞王教令：「諸有兄弟二人，當取一人為道，其不從教，當重 *謫罰。」
是時，提婆達兜釋種語阿難釋言：「真淨王今日有教：『諸有兄弟二人，當分一人作道。』汝今出家學道，我當在家修治家業。」
是時，阿難釋歡喜踊躍，報言：「如兄來教！」
是時，難陀釋語阿那律釋言：「真淨王有教：『其有兄弟二<note n="e24.94"/>人者，當分一人作道，其不爾者，當重 *謫罰。』汝今出家，我當在家。」
是時，阿那律釋聞此語已，歡喜踊躍，不能自勝，報曰：「如是，如兄來教！」
是時，真淨王將斛淨<note n="e24.95"/>、叔淨<note n="e24.96"/>釋、甘露<note n="e24.97"/>釋，至世尊所。爾時，駕四馬之車，白車、白蓋，白馬駕之；第二釋乘青車、青蓋，青馬駕之；第三釋乘黃車、黃蓋，黃馬駕之；第四釋乘赤車、赤蓋，赤馬駕之。是時，諸釋有乘象者，有乘馬者，皆悉來集。
是<note n="e24.98"/>時，世尊遙見真淨王將諸釋眾而來，告諸比丘：「汝等觀此釋眾，并觀真淨王眾。比丘當知：三十三天出園觀時，亦如此法，而<note n="e24.99"/>無有異<note n="e24.100"/>。」
是時，阿難乘大白象、白衣、白蓋。見已，告諸比丘：「汝等見此阿難釋乘白象、白衣<note n="e24.101"/>不乎？」
諸比丘對曰：「唯然，世尊！我等見之。」
佛告比丘：「此人當出家學道，第一多聞，堪侍左右。汝等見此阿那律<note n="e24.102"/>不乎？」
諸比丘對曰：「唯然，見之。」
佛告比丘：「此人當出家學道，天眼第一。」是時，真淨王及兄弟四人，并難陀、阿難，皆步進前，除去五好<note n="e24.103"/>，至世尊所，頭面禮足，在一面坐。
爾時，真淨王白佛言：「昨日夜生此念：剎利之眾不應將梵志眾，還將剎利眾，此是其宜。我便告令國中：『諸有兄弟二人者，便取一人，使出家學道。』唯願世尊聽出家學道！」
世尊告曰：「善哉！大王！多所饒益，天、人得安。所以然者，此是<note n="e24.104"/>善知識良<note n="e24.105"/>祐福田。我亦緣善知識，得脫此生、老、病、死。」
是時，諸釋眾便得為道。
是時，真淨王白世尊曰：「唯願世尊教誨此新比丘，當如教誨優陀耶！所以然者，此優陀耶比丘極有神力。願優陀耶比丘恆在宮中教化，使眾生之類，長夜獲安隱。所以然者，此比丘極有神力，我初見優陀耶比丘，便發歡喜之心。我便作此念：弟<note n="e24.106"/>子尚有神力，況彼如來而無此神力乎？」
世尊告曰：「如是，大王！如大王教，此優陀耶比丘極有神力，有大威德。」
爾時，世尊告諸比丘：「第一弟子，博識多知，國王所念，所謂阿若拘鄰比丘是。能勸化人民，優陀耶比丘是。有速疾智，所謂摩訶男比丘是。恆喜飛行，所謂須婆休比丘是。空中往來，所謂婆破比丘是。多諸弟子，所謂優毗迦葉比丘是。意得觀空，所謂江迦葉比丘是。意得止觀<note n="e24.107"/>，所謂象迦葉比丘是。」
爾時，世尊廣與真淨王說微妙之法。爾時，王聞法已，卽從 *座起，頭面禮足，便退而去。
爾時，諸比丘及真淨王聞佛所說，歡喜奉行！
增壹阿 *含經卷第十 *五<note n="e24.108"/>  