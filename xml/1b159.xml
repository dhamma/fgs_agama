　　（一五九） *中阿含梵志品阿伽羅訶那經<note n="m159.60"/>第十八<note n="m159.61"/>（ *第四分別誦）
我聞如是：
一時，佛遊舍衛國，在勝林給孤獨園。
爾時，阿伽羅訶那梵志中後彷徉，往詣佛所，共相問訊，卻坐一面，白曰：「瞿曇！欲有所問，聽乃敢陳。」
世尊告曰：「恣汝所問。」
梵志卽便問曰：「瞿曇！梵志經典何所依住？」
世尊答曰：「梵志經典依於人住。」
梵志卽復問曰：「瞿曇！人何所依住？」
世尊答曰：「人依稻麥住。」
梵志卽復問曰：「瞿曇！稻麥何所依住？」
世尊答曰：「稻麥依地住。」
梵志卽復問曰：「瞿曇！地何所依住？」
世尊答曰：「地依水住。」
梵志卽復問曰：「瞿曇！水何所依住？」
世尊答曰：「水依風住。」
梵志卽復問曰：「瞿曇！風何所依住？」
世尊答曰：「風依空住。」
梵志卽復問曰：「瞿曇！空何所依住？」
世尊答曰：「空無所依，但因日月，故有虛空。」
梵志卽復問曰：「瞿曇！日月何所依住？」
世尊答曰：「日月依於四王天<note n="m159.62"/>住。」
梵志卽復問曰：「瞿曇！四王天何所依住？」
世尊答曰：「四王天依三十三天住。」
梵志卽復問曰：「瞿曇！三十三天何所依住？」
世尊答曰：「三十三天依㷿摩天住。」
梵志卽復問曰：「瞿曇！㷿摩天何所依住？」
世尊答曰：「埈摩天依兜瑟哆天住。」
梵志卽復問曰：「瞿曇！兜瑟哆天何所依住？」
世尊答曰：「兜瑟哆天依化樂天住。」
梵志卽復問曰：「瞿曇！化樂天何所依住？」
世尊答曰：「化樂天依他化樂天住。」
梵志卽復問曰：「瞿曇！他化樂天何所依住？」
世尊答曰：「他化樂天依梵世住。」
梵志卽復問曰：「瞿曇！梵世何所依住？」
世尊答曰：「梵世依於大梵住。」
梵志卽復問曰：「瞿曇！大梵何所依住？」
世尊答曰：「大梵依於忍辱溫良住。」
梵志卽復問曰：「瞿曇！忍辱溫良何所依住？」
世尊答曰：「忍辱溫良依涅槃住。」
梵志卽復問曰：「瞿曇！涅槃何所依住？」
世尊告曰：「梵志意欲依無窮事，汝今從我受問無邊，然涅槃者無所依住，但涅槃滅訖，涅槃為最。梵志！以此義故，從我行梵行<note n="m159.63"/>。」
梵志白曰：「世尊！我已知。善逝！我已解。世尊！我今自歸於佛、法及比丘眾，唯願世尊受我為優婆塞！從今日始，終身自歸，乃至命盡。」
佛說如是，阿伽羅訶那梵志聞佛所說，歡喜奉行！
阿伽羅訶那經第十八竟<note n="m159.64"/>（六百三十四字<note n="m159.65"/>）