<sid n="m90"/>　　（九○）中阿含<note n="m90.24"/>穢品知法經<note n="m90.25"/>第四（第二小土城誦<note n="m90.26"/>）
我聞如是：
一時，佛遊拘舍彌<note n="m90.27"/>，在瞿師羅<note n="m90.28"/>園。
爾時，尊者周那<note n="m90.29"/>告諸比丘：「若有比丘作如是說：『我知諸法所可知法而無增伺<note n="m90.30"/>。』然彼賢者心生惡 *增伺而住<note n="m90.31"/>，如是諍訟、恚恨、瞋纏、不語結、慳、嫉、欺誑、諛諂、無慚、無愧，無惡欲、惡見<note n="m90.32"/>，然彼賢者心生惡欲、惡見而住。諸梵行人知彼賢者不知諸法所可知法而無增伺<note n="m90.33"/>，所以者何？以彼賢者心生 *增伺而住，如是諍訟、恚恨、瞋纏、不語結、慳、嫉、欺誑、諛諂、無慚、無愧，無惡欲、惡見，所以者何？以彼賢者心生惡欲、惡見而住。
「諸賢！猶人不富自稱說富，亦無國封說有國封，又無畜牧說有畜牧。若欲用時，則無金、銀、真珠、琉璃、水精、琥珀，無畜牧、米穀，亦無奴婢。諸親朋友往詣彼所，而作是說：『汝實不富自稱說富，亦無國封說有國封，又無畜牧說有畜牧。然欲用時，則無金、銀、真珠、琉璃、水精、琥珀，無畜牧、米穀，亦無奴婢。』
「如是，諸賢！若有比丘作如是說：『我知諸法所可知法而無 *增伺。』然彼賢者心生惡 *增伺而住，如是諍訟、恚恨、瞋纏、不語結、慳、嫉、欺誑、諛諂、無慚、無愧，無惡欲、惡見，然彼賢者心生惡欲、惡見而住。諸梵行人知彼賢者不知諸法所可知法而無增伺，所以者何？以彼賢者心不向增伺盡、無餘涅槃。如是諍訟、恚恨、瞋纏、不語結、慳、嫉、欺誑、諛諂、無慚、無愧，無惡欲、惡見，所以者何？以彼賢者心不向惡見法盡、無餘涅槃。
「諸賢！或有比丘不作是說：『我知諸法所可知法而無增伺。』然彼賢者心不生惡 *增伺而住，如是諍訟、恚恨、瞋纏、不語結、慳、嫉、欺誑、諛諂、無慚、無愧，無惡欲、惡見，然彼賢者心不生惡欲、惡見而住。諸梵行人知彼賢者實知諸法所可知法而無 *增伺，所以者何？以彼賢者心不生惡 *增伺而住，如是諍訟、恚恨、瞋纏、不語結、慳、嫉、欺誑、諛諂、無慚、無愧，無惡欲、惡見，所以者何？以彼賢者心不生惡欲、惡見而住。
「諸賢！猶人大富自說不富，亦有國封說無國封，又有畜牧說無畜牧。若欲用時，則有金、銀、真珠、琉璃、水精、琥珀，有畜牧、米穀，亦有奴婢。諸親朋友往詣彼所，作如是說：『汝實大富自說不富，亦有國封說無國封，又有畜牧說無畜牧。然欲用時，則有金、銀、真珠、琉璃、水精、琥珀，有畜牧、米穀，亦有奴婢。』
「如是，諸賢！若有<note n="m90.34"/>比丘不作是說：『我知諸法所可知法而無 *增伺。』然彼賢者心不生惡 *增伺而住，如是諍訟、恚恨、瞋纏、不語結、慳、嫉、欺誑、諛諂、無慚、無愧，無惡欲、惡見，然彼賢者心不生惡欲、惡見而住。諸梵行人知彼賢者知諸法所可知法而無 *增伺，所以者何？以彼賢者心向 *增伺盡、無餘涅槃。如是諍訟、恚恨、瞋纏、不語結、慳、嫉、欺誑、諛諂、無慚、無愧，無惡欲、惡見，所以者何？以彼賢者心向惡見法盡、無餘涅槃。」
尊者周那所說如是，彼諸比丘聞尊者周那所說，歡喜奉行！
知法經第四竟<note n="m90.35"/>（八百八十一字<note n="m90.36"/>）