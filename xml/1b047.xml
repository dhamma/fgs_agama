　　（四七） *中阿含習相應品戒經<note n="m47.35"/>（上<note n="m47.36"/>）第六（ *初一日誦）
我聞如是：
一時，佛遊舍衞國，在勝林給孤獨園。
爾時，世尊告諸比丘：「若比丘犯戒，便害不悔、歡悅、喜、止、樂、定、見如實、知如真、厭、無欲、解脫；若無解脫，便害涅槃。若比丘持戒，便習不悔、歡悅、喜、止、樂、定、見如實、知如真、厭、無欲、解脫；若有解脫，便習涅槃。」
佛說如是，彼諸比丘聞佛所說，歡喜奉行！
戒經（上<note n="m47.37"/>）第六竟<note n="m47.38"/>（一百一十字<note n="m47.39"/>）