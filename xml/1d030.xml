須陀品第三十
<font color="#800000"><b>（二六二）</b></font><note n="e30.2"/>
聞如是：
一時，佛在摩竭國波沙山中，與大比丘眾五百人俱。
爾時，世尊清旦從靜室起，在外經行。是時，須陀沙彌在世尊後而經行。爾時，世尊還顧，謂沙彌曰：「我今欲問卿義，諦聽<note n="e30.3"/>！善思念之。」
須陀沙彌對曰：「如是，世尊！」
是時，世尊告曰：「有常色及無常色，為是一義？為有若干之貌？」
須陀沙彌白佛言：「有常色及與無常色者，此義若干，非一義也。所以然者，有常色者是內，無常色者是外，以是之故，義有若干，非有一也。」
世尊告曰：「善哉！善哉！須陀！如汝所言，快說此義！有常色、無常色，此義若干，非一義也。云何，須陀！有漏義、無漏義，為是一義？為若干義乎？」
須陀沙彌對曰：「有漏義、無漏義是<note n="e30.4"/>若干，非一義也。所以然者，有漏義，是生死結使；無漏義者，是涅槃之法。以是之故，義有若干，非一義也。」
世尊告曰：「善哉！善哉！須陀！如汝所言，有漏是生死，無漏是涅槃。」世尊告曰：「聚法、散法，為是一義？為是若干義乎？」
須陀沙彌白佛言：「聚法之色、散法之色，此義若干，非一義也。所以然者，聚法之色者，四大形也；散法之色者，苦<note n="e30.5"/>盡諦也。以是言之，義有若干，非一義也。」
世尊告曰：「善哉！善哉！須陀！如汝所言，聚法之色、散法之色，義有若干，非一義也。云何，須陀！受義、陰義，為是一義？為有若干乎？」
須陀沙彌白佛言：「受與陰義<note n="e30.6"/>有若干，非一義也。所以然者，受者，無形不可見；陰者，有色可見。以是之故，義有若干，非一義也。」
世尊告曰：「善哉！善哉！須陀！如汝所言，受義、陰義<note n="e30.7"/>，事有若干，非一義也。」世尊告曰：「有字、無字，義有若干？為是一義？」
沙彌白佛言：「有字、無字，義有若干，非一義也。所以然者，有字者，是生死結；無字者，是涅槃也。以是言之，義有若干，非一義也。」
世尊告曰：「善哉！善哉！須陀！如汝所言，有字者，是生死；無字者，是涅槃。」世尊告曰：「云何，須陀！何以故，名有字是生死，無字是涅槃？」
沙彌白佛言：「有字者，有生、有死，有終、有始；無字者，無生、無死，無終、無始。」
世尊告曰：「善哉！善哉！須陀！如汝所言，有字者，是生死之法；無字者，是涅槃之法。」爾時，世尊告沙彌曰：「快說此言！今𣈳聽汝為大比丘！」
爾時，世尊還詣普集講堂，告諸比丘：「摩竭國界快得善利，使須陀沙彌遊此境界，其有以衣被、飲食、牀<note n="e30.8"/>臥具、病瘦醫藥持供養者，亦得善利；彼所生父母亦得善利，乃得生此須陀比丘。若須陀比丘所至<note n="e30.9"/>之家，彼家便為獲其大幸。我今告諸比丘，當學如須陀比丘。所以者何<note n="e30.10"/>？此須陀比丘極為聰明，說法無滯礙，亦無怯弱。是故，諸比丘！當學如須陀比丘。如<note n="e30.11"/>是，諸比丘！當作是學！」
爾時，諸比丘聞佛所說，歡喜奉行！
<font color="#800000"><b>（二六三）</b></font><note n="e30.12"/>
聞如是：
一時，佛在羅閱<note n="e30.13"/>城迦蘭陀竹園所，與大比丘眾五百人俱。
爾時，世尊與無央數之眾，前後圍遶而為說法。爾時，有長老比丘在彼眾中，向世尊舒腳而睡；爾時，修摩那<note n="e30.14"/>沙彌年向<note n="e30.15"/>八歲，去世尊不遠結跏<note n="e30.16"/>趺坐，繫<note n="e30.17"/>念在前。
爾時，世尊遙見長老比丘舒腳而眠，復見沙彌端坐思惟。世尊見已，便說此偈：
「所謂長老者，未必剃髮鬚<note n="e30.18"/>；
雖復年齒長，不免於愚行。
若有見諦法，無害於羣萌；
捨諸穢惡行，此名為長老。
我今謂長老，未必先出家；
修其善本業，分別於正行。
設有年幼少，諸根無漏缺；
此謂名長老，分別正法行。」
爾時，世尊告諸比丘：「汝等頗見此長老舒腳而睡乎？」
諸比丘對曰：「如是，世尊！我等悉見。」
世尊告曰：「此長老比丘五百世中恆為龍身，今設當命終者，當生龍中。所以然者，無有恭敬之心於佛、法、眾。若有眾生無恭敬之心於佛、法、眾者，身壞命終，皆當<note n="e30.19"/>生龍中。汝等頗見修摩那沙彌年向八歲，去我不遠，端坐思惟。」
諸比丘對曰：「如是，世尊！」
是時，世尊告諸比丘：「此沙彌卻後七日，當得四神足，及得四諦之法，於四禪而得自在，善修四意斷。所以然者，此修摩那沙彌，有恭敬之心向佛、法、眾。以是之故，諸比丘！恆當勤加恭敬佛、法、之眾。如是，諸比丘！當作是學！」
爾時，諸比丘聞佛所說，歡喜奉行！
<font color="#800000"><b>（二六四）</b></font><note n="e30.20"/>
聞如是：
一時，佛在舍衛國祇樹給孤獨園，爾時世尊與大比丘眾千二百五十人俱。
爾時，有長者名阿那邠邸，饒財多寶：金銀、珍寶、車<font face="新細明體" color="#000080"><span style="font-size: 12.0pt; mso-hansi-font-family: Times New Roman; mso-bidi-font-family: Times New Roman; mso-font-kerning: 1.0pt; mso-ansi-language: EN-US; mso-fareast-language: ZH-TW; mso-bidi-language: AR-SA"></span></font><font color="#000080"><a href="javascript:newWindow('images/1b009r-1.bmp')">[;   mso-bidi-language:AR-SA"><span lang="EN-US" style="font-size:12.0pt;font-family:&quot;Times New Roman&quot;;mso-fareast-font-family:新細明體;mso-font-kerning:1.0pt;mso-ansi-language:EN-US;mso-fareast-language:ZH-TW;mso-bidi-language:AR-SA">(</span>;mso-ascii-font-family:&quot;Times New Roman&quot;;mso-bidi-language:AR-SA">王</span><span lang="EN-US" style="font-size:12.0pt;font-family:&quot;Times New Roman&quot;;mso-fareast-font-family:新細明體;mso-font-kerning:1.0pt;mso-ansi-language:EN-US;mso-fareast-language:ZH-TW;mso-bidi-language:AR-SA">*</span>;mso-ascii-font-family:&quot;Times New Roman&quot;;mso-hansi-font-family:&quot;Times New Roman&quot;;mso-bidi-font-family:&quot;Times New Roman&quot;;mso-font-kerning:1.0pt;mso-ansi-language:EN-US;mso-fareast-language:ZH-TW;mso-bidi-language:AR-SA">巨</span><span lang="EN-US" style="font-size:12.0pt;font-family:&quot;Times New Roman&quot;;mso-fareast-font-family:新細明體;mso-font-kerning:1.0pt;mso-ansi-language:EN-US;mso-fareast-language:ZH-TW;mso-bidi-language:AR-SA">)/</span>;mso-ascii-font-family:&quot;Times New Roman&quot;;mso-hansi-font-family:&quot;Times New Roman&quot;;mso-bidi-font-family:&quot;Times New Roman&quot;;mso-font-kerning:1.0pt;mso-ansi-language:EN-US;mso-fareast-language:ZH-TW;mso-bidi-language:AR-SA">木</span>]</span></a></font>、馬瑙、真珠、虎魄、水精、琉璃、象、馬、牛、羊、奴婢、僕使<note n="e30.21"/>，不可稱計<note n="e30.22"/>。爾時，滿富城<note n="e30.23"/>中有長者名滿財，亦饒財多寶：車<font face="新細明體" color="#000080"><span style="font-size: 12.0pt; mso-hansi-font-family: Times New Roman; mso-bidi-font-family: Times New Roman; mso-font-kerning: 1.0pt; mso-ansi-language: EN-US; mso-fareast-language: ZH-TW; mso-bidi-language: AR-SA"></span></font><font color="#000080"><a href="javascript:newWindow('images/1b009r-1.bmp')">[;   mso-bidi-language:AR-SA"><span lang="EN-US" style="font-size:12.0pt;font-family:&quot;Times New Roman&quot;;mso-fareast-font-family:新細明體;mso-font-kerning:1.0pt;mso-ansi-language:EN-US;mso-fareast-language:ZH-TW;mso-bidi-language:AR-SA">(</span>;mso-ascii-font-family:&quot;Times New Roman&quot;;mso-bidi-language:AR-SA">王</span><span lang="EN-US" style="font-size:12.0pt;font-family:&quot;Times New Roman&quot;;mso-fareast-font-family:新細明體;mso-font-kerning:1.0pt;mso-ansi-language:EN-US;mso-fareast-language:ZH-TW;mso-bidi-language:AR-SA">*</span>;mso-ascii-font-family:&quot;Times New Roman&quot;;mso-hansi-font-family:&quot;Times New Roman&quot;;mso-bidi-font-family:&quot;Times New Roman&quot;;mso-font-kerning:1.0pt;mso-ansi-language:EN-US;mso-fareast-language:ZH-TW;mso-bidi-language:AR-SA">巨</span><span lang="EN-US" style="font-size:12.0pt;font-family:&quot;Times New Roman&quot;;mso-fareast-font-family:新細明體;mso-font-kerning:1.0pt;mso-ansi-language:EN-US;mso-fareast-language:ZH-TW;mso-bidi-language:AR-SA">)/</span>;mso-ascii-font-family:&quot;Times New Roman&quot;;mso-hansi-font-family:&quot;Times New Roman&quot;;mso-bidi-font-family:&quot;Times New Roman&quot;;mso-font-kerning:1.0pt;mso-ansi-language:EN-US;mso-fareast-language:ZH-TW;mso-bidi-language:AR-SA">木</span>]</span></a></font>、馬瑙、真珠、虎魄、水精、琉璃、象、馬、牛、羊、奴婢、僕使，不可稱量。復是阿那邠邸長者少小舊好，共相愛敬，未曾忘捨。然復阿那邠邸長者恆有數千萬珍寶財貨，在彼滿富城中販賣，使滿財長者經紀將護；然滿財長者亦有數千萬珍寶財貨，在舍衛城中販賣，使阿那邠邸長者經紀將護。
是時，阿那邠邸有女名修摩提<note n="e30.24"/>，顏貌端正，如桃華色，世之希有。爾時，滿財長者有少事緣到舍衛城，往至阿那邠邸長者家，到已，就座而坐。是時，修摩提女從靜室出，先拜跪父母，後<note n="e30.25"/>拜跪滿財長者，還入靜室。
爾時，滿財長者見修摩提女顏貌端正，如桃華色，世之希有。見已，問阿那邠邸長者曰：「此是誰家女？」
阿那邠邸報曰：「向見<note n="e30.26"/>女者，是我所生。」
滿財長者曰：「我有小息，未有婚對，可得適<note n="e30.27"/>貧<note n="e30.28"/>家不？」
是時，阿那邠邸長者報曰：「事不宜爾。」
滿財長者曰：「以何等故事不宜爾？為以姓望？為以財貨耶？」
阿那邠邸長者報曰：「種姓、財貨足相詶<note n="e30.29"/>匹，但所事神祠與我不同，此女事佛釋迦弟子，汝等事外道異學，以是之<note n="e30.30"/>故不赴來意。」
時，滿財長者曰：「我等所事自當別祀，此女所事別自供養。」
阿那邠邸長者曰：「我女設當適汝家者，所出財寶不可稱計，長者亦當出財寶不可稱計。」
滿財長者曰：「汝今責<note n="e30.31"/>幾許財寶？」
阿那邠邸長者曰：「我今須六萬兩金。」是時，滿財<note n="e30.32"/>長者卽與六萬兩金。
時，阿那邠邸長者復作是念：我以方便前卻，猶不能使止。語彼長者曰：「設我嫁女當往問佛，若世尊有所教敕，當奉行<note n="e30.33"/>。」
是時，阿那邠邸長者假設事務，如似小行，卽出門往至世尊所，頭面禮足，在一面立。爾時，阿那邠邸長者白世尊曰：「修摩提女為滿富城中滿財長者所求，為可與？為不可與乎？」
世尊告曰：「若當修摩提女適<note n="e30.34"/>彼國者，多所饒益，度脫人民不可稱量。」是時，阿那邠邸長者復作是念：世尊以方便智應適彼土。
是時，長者頭面禮足，遶佛三匝便退而去，還至家中，供辦種種甘饌飲食與滿財長者。滿財長者曰：「我用此食為？但嫁女與我不也<note n="e30.35"/>？」
阿那邠邸曰：「意欲爾者便可相從，卻後十五日，使兒至此。」作此語已，便退而去。
是時，滿財長者辦具所須，乘寶羽<note n="e30.36"/>之車，從八十由延內來。阿那邠邸長者復莊嚴己女，沐浴香熏，乘寶羽之車，將此女往迎滿財長者男，中道相遇。時，滿財長者得女便將至滿富城中。
爾時，滿富城中人民之類各作制限：若此城中有女出適他國者，當重刑罰；若復他國取<note n="e30.37"/>婦將入國者，亦重刑罰。
爾時，彼國有六千梵志，國人所奉制限，有言：「設犯制者，當飯六千梵志。」爾時，長者自知犯制，卽飯六千梵志。然梵志所食，均食豬肉，及豬肉羹，重釀之酒。又梵志所著衣服，或被白<span style="mso-ascii-font-family: Times New Roman; font-size: 12.0pt; font-family: 新細明體; mso-hansi-font-family: Times New Roman; mso-bidi-font-family: Times New Roman; mso-font-kerning: 1.0pt; mso-ansi-language: EN-US; mso-fareast-language: ZH-TW; mso-bidi-language: AR-SA"><font color="#000080"></font></span><span style="font-size: 12.0pt; font-family: 新細明體; mso-hansi-font-family: Foreign1; mso-bidi-font-family: Times New Roman; mso-font-kerning: 1.0pt; mso-ansi-language: EN-US; mso-fareast-language: ZH-TW; mso-bidi-language: AR-SA"><font color="#000080"><a href="javascript:newWindow('images/1a021-1.bmp')">[疊*毛]</a></font></span>，或披毳衣。然彼梵志之法，入國之時，以衣偏著右肩，半身露見<note n="e30.38"/>。
爾時，長者卽白：「時到，飲食已具。」
是時，六千梵志皆偏著衣裳，半身露見，入長者家。
時，長者見梵志來，膝行前迎，恭敬作禮，最大梵志舉手稱善，前抱長者項<note n="e30.39"/>，往詣座<note n="e30.40"/>所，餘梵志者各隨次而坐。
爾時，六千梵志坐已定訖。時，長者語修摩提女曰：「汝自莊嚴，向我等師作禮。」
修摩提女報曰：「止！止！大家！我不堪任向倮<note n="e30.41"/>人禮<note n="e30.42"/>。」
長者曰：「此非 *倮人，非不有慚；但所著衣者，是其法服。」
修摩提女曰：「此無慚愧之人，皆共露形體在外，有何法服之用？長者願聽！世尊亦說有二事因緣，世人所貴，所謂有慚、有愧。若當無此二事者，則父母、兄弟、宗族五親，尊卑高下則不可分別。如今有雞、犬、豬、羊、驢、騾之屬，皆共同類無有尊卑。以有此二法在世故，則知有尊卑之序<note n="e30.43"/>；然此等之人離此二法，似雞、犬、豬、羊、驢、騾同羣<note n="e30.44"/>，實不堪任向作禮拜。」
時，修摩提夫語其婦曰：「汝今可起向我等師作禮，此諸人皆是我所事之天。」
修摩提女報曰：「且止！族姓子！我不堪任向此無慚愧  *倮人作禮；我今是人向驢犬作禮。」
夫復語曰：「止！止！貴女！勿作是言，自護汝口，勿有所犯。此亦非驢，復非誑<note n="e30.45"/>惑，但所著之衣，正是法衣。」
是時，修摩提女涕零悲泣，顏色變異，並作是說<note n="e30.46"/>：「我父母五親寧形毀，五刻<note n="e30.47"/>斷其命根，終不墮此邪見之中。」
時，六千梵志各共高聲而作是說：「止！止！長者！何故使此婢罵詈乃爾？若見請者，時供辦飲食。」是時，長者及修摩提夫卽辦豬肉、豬肉羹、重釀之酒，食<note n="e30.48"/>六千梵志，皆使充足。諸梵志食已，少多論議，便起而去。
是時，滿財長者在高樓上，煩冤愁惋，獨坐思惟：我今取此女<note n="e30.49"/>來，便為破家，無異辱我門戶<note n="e30.50"/>。
是時，有梵志名修跋<note n="e30.51"/>，得五通<note n="e30.52"/>，亦得諸禪。然滿財長者所見貴重。時，修跋梵志而作是念：我與長者別來日久，今可往相見。是時，梵志入滿富城，往詣長者家，問守門者曰：「長者今為所在？」
守門人報曰：「長者在樓上，極為愁憂，大不可言。」
時，梵志徑上樓上，與長者相見。梵志問長者曰：「何故愁憂乃至於斯，無縣官、盜賊、水、火災變所侵鏳乎？又非家中不和順耶？」
長者報曰：「無有縣官、盜賊之變，但小家中事緣不遂。」
梵志問曰：「願<note n="e30.53"/>聞其狀，有何事緣？」
長者報曰：「昨日為兒娶婦，又犯國限，五親被辱；請諸師在舍，將兒婦往禮拜而不從命。」
梵志修跋報曰：「此女家者，為在何國近遠娉娶？」
長者曰：「此女舍衛城中阿那邠邸女。」
時，彼梵志修跋聞此語已，愕然驚怪，兩手掩<note n="e30.54"/>耳，而作是說：「咄！咄！長者！甚奇！甚特！此女乃能故在，又不自殺，不投樓下，甚是大幸。所以然者，此女所事之師，皆是梵行之人，今日現在，甚奇！甚特！」
長者曰：「我聞汝語，復欲嗤笑。所以然者，汝為外道異學，何故歎譽沙門釋種子行？此女所事之師，有何威德？有何神變？」
梵志報言<note n="e30.55"/>：「長者！欲聞此女師神德乎？我今粗說其原。」
長者曰：「願聞其說！」
梵志報曰：「我昔日詣雪山北人間乞食，得食已，飛來詣阿耨達泉。時，彼天、龍、鬼神遙見我來，皆護<note n="e30.56"/>持刀劍而來向我，並語我言：『修跋仙士！莫來止<note n="e30.57"/>此泉邊，莫汙辱此泉；設不隨我語者，正爾命根斷壞！』我聞此語，卽離彼泉不遠而食。
「長者當知：此女所事之師，最小弟子名均頭沙彌，然此沙彌亦至雪山北乞食，飛來詣阿耨達泉<note n="e30.58"/>，叉<note n="e30.59"/>手執冢間死人之衣，血垢汙染。是時，阿耨達大神天、龍、鬼神皆起前迎，恭敬問訊：『善來，人師！可就此坐。』時，均頭沙彌往至泉水之處，又復長者！當泉水中央有純金之案。
「爾時，沙彌以此死人之衣，漬著水中；卻後坐食，食竟，盪;mso-hansi-font-family:Foreign1;mso-bidi-font-family:&quot;Times New Roman&quot;;鉢。在金案上結跏<note n="e30.60"/>趺坐，正身正意，繫念在前，便入初禪。從初禪起，入第二禪；從第二禪起，入第三禪；從第三禪起，入第四禪；從第四禪起，入空處；從空處起，入識處；從識處起，入不用處；從不用處起，入有想無想處；從有想無想處起，入滅盡三昧<note n="e30.61"/>；從滅盡三昧起，入炎<note n="e30.62"/>光三昧；從炎光三昧起，入水氣三昧；從水氣三昧起<note n="e30.63"/>，入炎光三昧。次復入滅盡三昧，次復入有想<note n="e30.64"/>無想三昧，次復入不用處三昧，次復入識處三昧，次復入空處三昧，次復入四禪，次復入三禪，次復入二禪，次復入初禪，從初禪起而浣死人之衣。是時，天、龍、鬼神或與;蹹衣者，或以洗<note n="e30.65"/>者，或取水而飲者。爾時，浣衣已，舉著空中而曝<note n="e30.66"/>之。爾時，彼沙彌收攝衣已，便飛在空中，還歸所在。
「長者當知：我爾時，遙見而不得近，此女所事之師，最小弟子有此神力，況復最大弟子有何可及乎？何況彼師如來、至真、等正覺而可及乎？觀此義已，而作是說：『甚奇！甚特！此女乃能而不自殺，不斷命根。』」
是時，長者語梵志曰：「我等可得見此女所事師乎？」
梵志報曰：「可還問此女。」
是時，長者問須摩提女曰：「吾今欲得見汝所事師，能使來<note n="e30.67"/>不乎<note n="e30.68"/>？」
時，女聞已，歡喜踊躍，不能自勝，而作是說：「願時辦具飲食，明日如來當來至此，及比丘僧。」
長者報曰：「汝今自請，吾不解法。」
是時，長者女沐浴身體，手執香爐<note n="e30.69"/>，上高樓上，叉手向如來，而作是說：「唯願世尊當善觀察無能見頂者！然世尊無事不知，無事不察，女今在此困厄<note n="e30.70"/>，唯願世尊當善觀察！」
又以此偈而歎<note n="e30.71"/>曰：
「觀世靡不周，佛眼之所察；
降<note n="e30.72"/>鬼諸神王，及 *降鬼子母<note n="e30.73"/>。
如彼噉人鬼，取人指作鬘<note n="e30.74"/>；
後復欲害母，然佛取降之。
又在羅閱城，暴象欲來害；
且<note n="e30.75"/>如自歸命，諸天歎善哉！
復至馬提<note n="e30.76"/>國，復值惡龍王；
見密迹力士<note n="e30.77"/>，而龍自歸命。
諸變不可計，皆使立正道；
我今復值厄<note n="e30.78"/>，唯願尊屈神！」
爾時香如雲，玄<note n="e30.79"/>在虛空中；
遍滿祇洹<note n="e30.80"/>舍，住在如來前。
諸釋虛空中，歡喜而作禮<note n="e30.81"/>；
又見香在前，須摩提所請。
雨諸種種花，而不可計量；
悉滿祇 *洹林，如來笑放光。
爾時，阿難見祇洹<note n="e30.82"/>中有此妙香。見已，至世尊所。到已，頭面禮足，在一面立。爾時，阿難白世尊言：「唯願，世尊！此是何等香？遍滿祇 *洹精舍中。」
世尊告曰：「此香是佛使，滿富城中須摩提女所請。汝今呼諸比丘，盡集一處而行籌，作是告敕：『諸比丘有<note n="e30.83"/>漏盡阿羅漢，得神足者，便取舍羅<note n="e30.84"/>，明日當詣滿富城中，受須摩提請。』」
阿難白佛：「如是，世尊！」
是時，阿難受佛教已，卽集諸比丘在普會講堂，而作是念：諸有得道羅<note n="e30.85"/>漢者，便取舍羅。當<note n="e30.86"/>於爾時，眾僧上座<note n="e30.87"/>，名<note n="e30.88"/>君頭波漢<note n="e30.89"/>，得須陀洹，結使未盡，不得神足。是時，上 *座而作是念：我今大眾之中最是上 *座，又結使未盡，未得神足，我明日不能得至滿富城中食；然如來眾中最下 *座者，名均頭<note n="e30.90"/>沙彌，此有神足，有大威力，得至彼受請，我今亦當往受彼請。爾時，上 *座以心清淨，居在學地而受舍羅。
爾時，世尊以天眼清淨，見君頭波 *漢居<note n="e30.91"/>學地<note n="e30.92"/>而受舍羅，𣈳<note n="e30.93"/>得無學<note n="e30.94"/>。爾時，世尊告諸比丘：「我<note n="e30.95"/>弟子中第一受舍羅者，君頭波 *漢比丘是也。」
爾時，世尊告諸神足比丘──大目<note n="e30.96"/>連、大迦葉、阿那律、離越<note n="e30.97"/>、須菩提、優毗迦葉<note n="e30.98"/>、摩訶迦匹那<note n="e30.99"/>、尊者羅云<note n="e30.100"/>、均利般特<note n="e30.101"/>、均頭沙彌：「汝等以神足先往至彼城中。」
諸比丘對曰：「如是，世尊！」
是時，眾僧使人，名曰乾荼，明日清旦，躬負大釜，飛在空中，往至彼城。
是時，彼長者及諸人民，上高樓上欲覲<note n="e30.102"/>世尊，遙見使<note n="e30.103"/>人負釜而來。時，長者與女便說此偈：
「白衣而長髮<note n="e30.104"/>，露身如疾<note n="e30.105"/>風；
又復負大釜，此是汝師耶？」
是時，女人<note n="e30.106"/>復以偈報曰：
「此非尊弟子，如來之使人；
三道具五通，此人名乾荼<note n="e30.107"/>。」
爾時，乾荼<note n="e30.108"/>使人，遶城三匝，往詣長者家。
是時，均頭沙彌化作五百華樹，色若干種，皆悉敷茂<note n="e30.109"/>，其色甚好優;mso-hansi-font-family:Foreign1;mso-bidi-font-family:&quot;Times New Roman&quot;;鉢蓮華；如是之華不可計限，往詣<note n="e30.110"/>彼城。
是時，長者遙見沙彌來，復以此偈問女<note n="e30.111"/>曰：
「此華若干種，盡在虛空中；
又有神足人，為是汝師乎？」
是時，女復以偈報曰：
「須跋前所說，泉<note n="e30.112"/>上沙彌者；
師名舍利弗，是彼之弟子。」
是時，均頭沙彌遶城三匝，往詣長者家。
是時，尊者般特化作五百頭牛，衣毛皆青<note n="e30.113"/>；在牛上結跏<note n="e30.114"/>趺坐，往<note n="e30.115"/>詣彼城。
是時，長者遙見，復以此偈問女曰：
「此諸大羣牛，衣毛皆青色；
在上而獨坐，此是汝師耶？」
女復以偈報曰：
「能化千比丘，在耆域<note n="e30.116"/>園中；
心神極為朗<note n="e30.117"/>，此名為般特。」
爾時，尊者周利般特遶彼城三匝已，往詣長者家。
爾時，羅云復化作五百孔雀，色若干種；在上結 *跏趺坐，往詣彼城。
長者見已，復以此偈問女曰：
「此五百孔雀，其色甚為妙；
如彼軍大將，此是汝師耶？」
時，女復以此偈報曰：
「如來說禁戒，一切無所犯；
於戒能護戒，佛子羅云者。」
是時，羅云遶城三匝，往詣長者家。
是時，尊者迦匹那化作五百金翅鳥，極為勇猛；在上結 *跏趺坐，往詣彼城。
 時，長者遙見已，復以此偈問女曰：
「五百金翅鳥，極為盛勇猛；
在上無所畏，此是汝師耶？」
時，女以偈報曰：
「能行出入息，迴轉心善行；
慧力極勇<note n="e30.118"/>盛，此名迦匹那。」
時，尊者迦匹那遶城三匝，往詣長者家。
爾時，優毗迦葉化作五百龍，皆有七頭；在上結 *跏趺坐，往詣彼城。
長者遙見已，復以偈<note n="e30.119"/>問女曰：
「今此七頭龍，威顏甚可畏；
來者不可計，此是汝師耶？」
時女報曰：
「恆有千弟子，神足化毗沙；
優毗迦葉者，可謂此人是。」
時，優毗迦葉遶城三匝，往詣長者家。
是時，尊者須菩提化作琉璃<note n="e30.120"/>山；入中結 *跏趺坐，往詣彼城。
爾時，長者遙見已，以偈問女曰：
「此山為極<note n="e30.121"/>妙，盡作 *琉璃色；
今在窟中坐，此是汝師耶？」
時，女復以此<note n="e30.122"/>偈報曰：
「由本布施報，今獲此功德；
已<note n="e30.123"/>成良福田，解空須菩提。」
爾時，須菩提遶城三匝，往詣長者家。
時，尊者大迦旃延<note n="e30.124"/>復化作五百鵠，色皆純白，往詣彼城。
是時，長者遙見已，以此偈問女曰：
「今此五百鵠，諸色皆純白；
盡滿虛空中，此是汝師耶？」
時，女復以此偈報曰：
「佛經之所說，分別其義句；
又演結使聚，此名迦 *旃延。」
是時，尊者大迦旃延遶彼城三匝，往詣長者家。
是時，離越化作五百虎；在上坐，而往詣彼城。
長者見已，以此偈問女曰：
「今此五百虎，衣毛甚悅澤；
又在上坐者，此是汝師耶？」
時，女以偈報曰：
「昔<note n="e30.125"/>在祇洹寺，六年不移動；
坐禪最第一，此名離越者。」
是時，尊者離越遶城三匝，往<note n="e30.126"/>詣長者家。
是時，尊者阿那律化作五百師子，極為勇猛；在上坐，往詣彼城。
是時，長者見已，以此偈問女曰：
「此五百師子，勇猛甚可畏；
在上而坐者，此是汝師耶？」
時，女以偈報曰：
「生時天地<note n="e30.127"/>動，珍寶出於地；
清淨眼無垢，佛弟阿那律。」
是時，阿那律遶城三匝，往詣長者家。
是時，尊者大迦葉化作五百匹馬，皆朱毛尾，金銀挍<note n="e30.128"/>飾；在上而坐，並雨天華，往詣彼城。
長者遙見已<note n="e30.129"/>，以偈問女曰：
「金馬朱毛尾，其數有五百；
為是轉輪王，為是汝師耶？」
女<note n="e30.130"/>復以偈報曰：
「頭陀行第一，恆愍貧窮者；
如來與半坐，最大迦葉是。」
是時，大迦葉遶城三匝，往詣長者家。
是時，尊者大目犍<note n="e30.131"/>連化作五百白象，皆有六牙，七處平整，金銀 *挍飾；在上坐而來，放大光明悉滿世界；詣城，在虛空之中，作倡伎樂，不可稱計，雨種種雜華。又虛空之中，懸繒、幡蓋，極為奇妙。
爾時，長者遙見已，以偈問女曰：
「白象有六牙，在上如天王；
今聞<note n="e30.132"/>伎樂音，是釋迦文耶？」
時，女以偈報曰：
「在彼大山上<note n="e30.133"/>，降伏難陀龍；
神足第一者，名曰大目連。
我師故未來，此是弟子眾；
聖師今當來，光明靡不照！」
是時，尊者大目乾<note n="e30.134"/>連遶城三匝，往詣長者家。
是時，世尊以知時到，被僧伽<note n="e30.135"/>梨，在虛空中，去地七仞<note n="e30.136"/>。是時，尊者阿若拘鄰在如來右，舍利弗在如來左。爾時，阿難承佛威神，在如來後，而手執拂，千二百弟子前後圍遶，如來最在中央，及諸神足弟子，阿若拘鄰化作月天子，舍利弗化作日天子，諸餘神足比丘，或化作釋提桓因，或化作梵天者，或有<note n="e30.137"/>化作提頭賴吒<note n="e30.138"/>，毗留勒<note n="e30.139"/>形者，毗留博叉<note n="e30.140"/>，或作毗沙門<note n="e30.141"/>形者，領諸鬼神，或有作轉輪聖王形者，或有入火光三昧<note n="e30.142"/>，或有入水精三昧，或有放光者，或有放煙者，作種種神足。是時，梵天王在如來右，釋提桓<note n="e30.143"/>因在如來左，手執拂，密迹金剛力士在如來後，手執金剛杵，毗沙門天王手執七寶之蓋，處虛空中，在如來上，恐有塵土坌如來身。是時，般遮旬手執 *琉璃琴<note n="e30.144"/>，歎如來功德，及諸天神悉在虛空之中，作倡伎樂數千萬種，雨天雜華散如來上。
是時<note n="e30.145"/>，波斯匿王、阿那邠邸長者，及舍衛城內人民之類，皆見如來在虛空中，去地七仞，見已，皆懷歡喜，踊躍不能自勝。
是時，阿那邠邸長者便說此偈：
「如來實神妙，愛民如赤子；
快哉須摩提！當受如來法。」
爾時，波斯匿王及阿那邠邸長者散種種名香雜華。是時，世尊將諸比丘眾，前後圍遶，及諸神天不可稱計，如似鳳凰<note n="e30.146"/>王<note n="e30.147"/>在虛空中，往詣<note n="e30.148"/>彼城。
是時，般遮旬以偈歎佛：
「諸生結永盡，意念不錯亂；
以無塵垢礙，入彼舊邦土。
心性極清淨，斷魔邪惡念；
功德如大海，今入彼邦土。
顏貌甚殊特，諸使永不起；
為彼不自處，今入彼邦土。
以渡<note n="e30.149"/>四流淵，脫於生老死；
以斷有根原<note n="e30.150"/>，今入彼邦土。」
是時，滿財長者遙見世尊從遠來，諸根惔怕<note n="e30.151"/>，世<note n="e30.152"/>之希有，淨如天金，有三十二相、八十種好，莊嚴其身，猶須彌山出眾山上，亦如金聚放大光明。
是時，長者以偈問須摩提曰：
「此是日光耶？未曾見此容；
數千萬億光，未敢能熟視。」
是時，須摩提女長跪叉手向如來，以此偈報長者曰：
「非日非不日，而放千種光；
為一切眾生，亦復是我師。
皆共歎如來，如前之所說；
今當獲大果，勤加供養之。」
是時，滿財長者右膝著地，復以偈歎如來曰：
「自歸十力尊，圓光金色體；
天人所歎敬，今日自歸命。
尊今是<note n="e30.153"/>日王，如月星中明；
以度不度者，今日自歸命。
尊如天帝像，如梵行慈心；
自脫脫眾生，今日自歸命。
天世人中尊，諸鬼神王上；
降伏諸外道，今日自歸命。」
是時，須摩提女長跪叉手，歎世尊曰：
「自降能降他，自正能<note n="e30.154"/>正人；
以度度人民，已解復脫<note n="e30.155"/>人。
度垢<note n="e30.156"/>使度垢，自照照羣萌；
靡不有度者，除鬥無鬥訟。
極自淨潔住，心意不傾<note n="e30.157"/>動；
十力哀愍世，重自頂禮敬。」
「有慈、悲、喜、護之心，具空，無相<note n="e30.158"/>、願，於欲界中最尊第一，天中之上七財<note n="e30.159"/>具足，諸<note n="e30.160"/>天人自然梵生<note n="e30.161"/>，亦無與等，亦不可像貌，我今自歸命！」
是時，六千梵志見世尊作如此神變，各各自相謂言：「我等可離此國，更適他土，此沙門瞿曇以降此國中人民。」是時<note n="e30.162"/>，六千梵志尋出國去，更不復入國。猶如師子獸<note n="e30.163"/>王，出於山谷，而觀四方，復三鳴吼，方行所求諸有獸<note n="e30.164"/>蟲之類各奔所趣，莫知所如，飛逝沈伏。若復有力神象聞師子聲，各奔所趣，不能自安。所以然者，由師子 *獸王極有威神故，此亦如是，彼六千梵志聞世尊音響<note n="e30.165"/>之聲，各各馳走，不得自寧<note n="e30.166"/>。所以然者，由沙門瞿曇有大威力故。
是時，世尊還捨神足，如常法則，入滿富城中。是時，世尊足蹈門閾上。是時，天地大動，諸尊神天散華供養。是時，人民見世尊容貌，諸根寂靜，有三十二相、八十種好，而自莊嚴。
人民之類便說此偈：
「二足尊極妙，梵志不敢當；
無故事梵志，失此人中尊。」
是時，世尊往詣長者家，就座而坐。爾時，彼國人民極為熾盛。時，長者家有八萬四千人民之類，皆悉雲<note n="e30.167"/>集，欲壞長者房舍，見世尊及比丘僧。爾時，世尊便作是念：此人民之類必有所損，可作神力，使舉國人民盡見我身及比丘僧。爾時，世尊化長者屋舍作 *琉璃色，內外相視，如似觀掌中珠。
爾時，須摩提女前至世尊<note n="e30.168"/>所，頭面禮足，悲喜交集，便說此偈：
「一切智慧具，盡度一切法；
復斷欲愛結<note n="e30.169"/>，我今而自歸<note n="e30.170"/>。
寧使我父母，而毀我雙目；
不來適此間，邪見五逆中。
宿作何惡緣？得來至此處；
如鳥入羅網，願斷此疑結。」
爾時，世尊復以偈報女曰：
「汝今快勿慮， *惔怕自開意；
亦莫起想著，如來今當演。
汝本無罪緣，得來至此間；
願誓之果報，欲度此眾生。
今當拔根原<note n="e30.171"/>，不墮三惡趣；
數千眾生類，汝前當得度。
今日當淨除，使得智慧明<note n="e30.172"/>；
使天人民類，見汝如觀珠。」
是時，須摩提女聞此語已，歡喜踊躍，不能自勝。是時，長者將己僕從，供給飲食，種種甘饌，見世尊食已訖，行清淨水，更取一小座，在如來前坐；及諸營從及八萬四千眾各各次第坐；或有自稱姓<note n="e30.173"/>名而坐。
爾時，世尊漸與彼長者及八萬四千人民之類說於妙論，所謂論者：戒論、施論、生天之論，欲不淨想，漏為穢惡，出家為要。爾時，世尊以見長者及須摩提女，八萬四千人民之類心開意解，諸佛世尊常所說法：苦、集<note n="e30.174"/>、盡、道，普與此眾生說之，彼各於 *座上，諸塵垢盡，得法眼淨，猶如極淨白<span style="mso-ascii-font-family: Times New Roman; font-size: 12.0pt; font-family: 新細明體; mso-hansi-font-family: Times New Roman; mso-bidi-font-family: Times New Roman; mso-font-kerning: 1.0pt; mso-ansi-language: EN-US; mso-fareast-language: ZH-TW; mso-bidi-language: AR-SA"><font color="#000080"></font></span>㲲note n="e30.175"/>易染為色。此亦如是，滿財<note n="e30.176"/>長者、須摩提女，及八萬四千人民之類，諸塵垢盡，得法眼淨，無復狐疑，得無所畏，皆自歸三尊，受持五戒。
是時，須摩提女卽於佛前，而說此偈：
「如來耳清徹，聞我遇此苦；
降神至此已<note n="e30.177"/>，諸人得法眼。」
爾時，世尊以說法訖，卽從座<note n="e30.178"/>起，還詣所在。
是時，諸比丘白佛言：「須摩提女本作何因緣，生富貴家？復作何因緣，墮此邪見之家？復作何善功德，今得法眼淨？復作何功德，使八萬四千人皆得法眼淨？」
爾時，世尊告諸比丘：「過去久遠此賢劫中，有迦葉佛、明行成為、善逝、世間解、無上士、道法御、天人師，號佛、眾祐，在波<note n="e30.179"/>羅㮈<note n="e30.180"/>國界於中遊化，與大比丘眾二萬人俱。爾時，有王名曰哀愍，有女名須摩那。是時，此女極有敬心，向迦葉如來奉持禁戒，恆好布施，又四事供養<note n="e30.181"/>。
「云何為四？一者布<note n="e30.182"/>施，二者愛敬，三者利人，四者等利。於迦葉如來所而誦法句，在高樓上高聲誦習，普<note n="e30.183"/>作此願：『恆有此四受<note n="e30.184"/>之法，又於如來前而誦法句，其中設有毫<note n="e30.185"/>釐<note n="e30.186"/>之福者，所生之處不墮三惡趣，亦莫墮貧家，當來之世亦當復值如此之尊，使我莫轉女人身<note n="e30.187"/>，得法眼淨。』
「是時，城中人民之類，聞王女作如此誓願，皆共聚集，至王女所，而作是說：『王女今日極為篤信，作諸功德，四事不乏<note n="e30.188"/>，布施、兼愛、利人、等利。復作誓願：使當來之世值如此之尊，若為我說法，尋得法眼淨。今日王女以作願誓<note n="e30.189"/>，并及我等國土人民同時得度。』爾時，王女報曰：『我持此功德，并施汝等，設值如來說法者，同時得度。』
「汝等比丘豈有疑乎？莫作是觀。爾時哀愍王，今須達長者是；爾時王女者，今須摩提女是也；爾時國土人民之類，今八萬四千眾是。由彼誓願，今值我身，聞法得道，及彼人民之類盡得法眼淨，此是其義，當念奉行。所以然者，此四事者最是福田，若有比丘親近四事者，便獲四諦，當求方便，成四事法。如是，諸比丘！當作是學！」
爾時，諸比丘聞佛所說，歡喜奉行！
增壹阿含經卷第二十二<note n="e30.190"/> 