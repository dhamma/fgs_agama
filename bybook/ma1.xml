<sid n="m1"/>  中阿含<note n="m1.6"/>七法品第一（有十經）初一日誦<note n="m1.7"/>（有五品半，合有六十四經<note n="m1.8"/>。）
<p/>善法‧晝度樹，城‧水‧木積喻，
<p/>善人往‧世福，七日‧車‧漏盡<note n="m1.9"/>。
<p/>（一）中阿含<note n="m1.10"/>七法品善法經<note n="m1.11"/>第一
<p/>我聞如是：
<p/>一時，佛遊舍衞國，在勝林給孤獨園。
<p/>爾時，世尊告諸比丘：「若有比丘成就七法者，便於賢聖得歡喜樂，正趣漏盡<note n="m1.12"/>。云何為七？謂比丘知法、知義、知時、知節<note n="m1.13"/>、知己、知眾、知人勝如<note n="m1.14"/>。
<p/>「云何比丘為知法耶？謂比丘知正經、歌詠、記說、偈;咃、因緣、撰錄、本起、此說、生處、廣解、未曾有法及說<note n="m1.15"/>義<note n="m1.16"/>，是謂比丘為知法也。若有比丘不知法者，謂不知正經、歌詠、記說、偈;咃、因緣、撰錄、本起、此說、生處、廣解、未曾有法及說義，如是比丘為不知法。若有比丘善知法者，謂知正經、歌詠、記說、偈;咃、因緣、撰錄、本起、此說、生處、廣解、未曾有法及說義，是謂比丘善知法也。
<p/>「云何比丘為知義耶？謂比丘知彼彼說義是彼義、是此義，是謂比丘為知義也。若有比丘不知義者，謂不知彼彼說義是彼義、是此義，如是比丘為不知義。若有比丘善知義者，謂知彼彼說義是彼義、是此義，是謂比丘善知義也。
<p/>「云何比丘為知時耶？謂比丘知是時修下相，是時修高相，是時修捨相<note n="m1.17"/>，是謂比丘為知時也。若有比丘不知時者，謂不知是時修下相，是時修高相，是時修捨相，如是比丘為不知時。若有比丘善知時者，謂知是時修下相，是時修高相，是時修捨相，是謂比丘善知時也。
<p/>「云何比丘為知節耶？謂比丘知節，若飲若食、若去若住、若坐若臥、若語若默、若大小便，捐除睡眠，修行正智，是謂比丘為知節也。若有比丘不知節者，謂不知若飲若食、若去若住、若坐若臥、若語若默、若大小便，捐除睡眠，修行正智，如是比丘為不知節。若有比丘善知節者，謂知若飲若食、若去若住、若坐若臥、若語若默、若大小便，捐除睡眠，修行正智，是謂比丘善知節也。
<p/>「云何比丘為知己耶？謂比丘自知我有爾所信、戒、聞、施、慧、辯、阿含及所得<note n="m1.18"/>，是謂比丘為知己也。若有比丘不知己者，謂不自知我有爾所信、戒、聞、施、慧、辯、阿含及所得，如是比丘為不知己。若有比丘善知己者，謂自知我有爾所信、戒、聞、施、慧、辯、阿含及所得，是謂比丘善知己也。
<p/>「云何比丘為知眾耶？謂比丘知此剎利<note n="m1.19"/>眾、此梵志眾、此居士眾、此沙門眾，我於彼眾應如是去、如是住、如是坐、如是語、如是默，是謂比丘為知眾也。若有比丘不知眾者，謂不知此剎利眾、此梵志眾、此居士眾、此沙門眾，我於彼眾應如是去、如是住、如是坐、如是語、如是默，如是比丘為不知眾。若有比丘善知眾者，謂知此剎利眾、此梵志眾、此居士眾、此沙門眾，我於彼眾應如是去、如是住、如是坐、如是語、如是默，是謂比丘善知眾也。
<p/>「云何比丘知人勝如？謂比丘知有二種人：有信有不信；若信者勝，不信者為不如也。謂信人復有二種：有數往見比丘，有不數往見比丘；若數往見比丘者勝，不數往見比丘者為不如也。謂數往見比丘人復有二種：有禮敬比丘，有不禮敬比丘；若禮敬比丘者勝，不禮敬比丘者為不如也。謂禮敬比丘人復有二種：有問經，有不問經；若問經者勝，不問經者為不如也。謂問經人復有二種：有一心聽經，有不一心聽經；若一心聽經者勝，不一心聽經者為不如也。謂一心聽經人復有二種：有聞持法，有聞不持法；若聞持法者勝，聞不持法者為不如也。謂聞持法人復有二種：有聞法觀義，有聞法不觀義；若聞法觀義者勝，聞法不觀義者為不如也。謂聞法觀義人復有二種：有知法、知義、向法次法、隨順於法、如法行之，有不知法、不知義、不向法次法、不隨順法、不如法行；若知法、知義、向法次法、隨順於法、如法行者勝，不知法、不知義、不向法次法、不隨順法、不如法行者為不如也。
<p/>「謂知法、知義、向法次法、隨順於法、如法行人復有二種：有自饒益，亦饒益他，饒益多人，愍傷世間，為天、為人求義及饒益，求安隱快樂；有不自饒益，亦不饒益他，不饒益多人，不愍傷世間，不為天、不<note n="m1.20"/>為人求義及饒益，求安隱快樂。若自饒益，亦饒益他，饒益多人，愍傷世間，為天、為人求義及饒益，求安隱快樂者，此人於彼人中為極第一，為大、為上、為最、為勝、為尊、為妙。譬如因牛有乳，因乳有酪，因酪有生酥，因生酥有熟酥，因熟酥有酥精<note n="m1.21"/>。酥精者，於彼中為極第一，為大、為上、為最、為勝、為尊、為妙。如是若人自饒益，亦饒益他，饒益多人，愍傷世間，為天、為人求義及饒益，求安隱快樂，此二人如上所說，如上分別，如上施設，此為第一，為大、為上、為最、為勝、為尊、為妙，是謂比丘知人勝如。」
<p/>佛說如是，彼諸比丘聞佛所說，歡喜奉行！
<p/>善法經第一竟<note n="m1.22"/>（一千四百二十三字<note n="m1.23"/>）
<sid n="m2"/>　　（二） *中阿含七法品晝度樹經<note n="m2.24"/>第二（初一日誦<note n="m2.25"/>）
<p/>我聞如是：
<p/>一時，佛遊舍衞國，在勝林給孤獨園。
<p/>爾時，世尊告諸比丘：「若三十三天<note n="m2.26"/>晝度樹<note n="m2.27"/>葉萎黃，是時，三十三天悅樂歡喜，晝度樹葉不久當落。復次，三十三天晝度樹葉已落，是時，三十三天悅樂歡喜，晝度樹葉不久當還生。復次，三十三天晝度樹葉已還生，是時，三十三天悅樂歡喜，晝度樹不久當生網<note n="m2.28"/>。復次，三十三天晝度樹已生網，是時，三十三天悅樂歡喜，晝度樹不久當生如鳥喙<note n="m2.29"/>。復次，三十三天晝度樹已生如鳥喙，是時，三十三天悅樂歡喜，晝度樹不久當開如鉢。復次，三十三天晝度樹已開如鉢，是時，三十三天悅樂歡喜，晝度樹不久當盡敷開。若晝度樹已盡敷開，光所照，色所映，香所熏，周百由延<note n="m2.30"/>，是時，三十三天於中夏四月，以天五欲功德<note n="m2.31"/>具足而自娛樂，是謂三十三天於晝度樹下集會娛樂也。
<p/>「如是義，聖弟子亦復爾。思念出家，是時聖弟子名為葉黃，猶三十三天晝度樹葉萎黃也。復次，聖弟子剃除鬚髮，著袈裟衣，至信、捨家、無家、學道，是時聖弟子名為葉落，猶三十三天晝度樹葉落也。復次，聖弟子離欲、離惡不善之法，有覺、有觀，離生喜、樂，得初禪<note n="m2.32"/>成就遊，是時，聖弟子名葉還生，猶三十三天晝度樹葉還生也。復次，聖弟子覺、觀已息，內靜<note n="m2.33"/>、一心，無覺、無觀，定生喜、樂，得第二禪<note n="m2.34"/>成就遊，是時，聖弟子名為生網，猶三十三天晝度樹生網也。復次，聖弟子離於喜欲，捨無求遊，正念正智而身覺樂，謂聖所說、聖所捨、念、樂住、空，得第三禪<note n="m2.35"/>成就遊，是時，聖弟子名生如鳥喙，猶三十三天晝度樹如鳥喙也。復次 ，聖弟子樂滅、苦滅，喜、憂本已滅，不苦不樂、捨、念、清淨，得第四禪<note n="m2.36"/>成就 遊，是時，聖弟子名生如鉢，猶三十三天晝度樹如鉢也。
<p/>「復次，聖弟子諸漏已盡，心解脫、慧解脫<note n="m2.37"/>，於現法中自知自覺，自作證成就遊：生已盡，梵行已立，所作已辦，不更受有<note n="m2.38"/>，知如真。是時，聖弟子名盡敷 開，猶三十三天晝度樹盡敷開也。彼為漏盡阿羅訶比丘，三十三天集在善法正殿<note n="m2.39"/> ，咨嗟稱歎：某尊弟子於某村邑剃除鬚髮，著袈裟衣，至信、捨家、無家、學道，諸漏已盡，心解脫、慧解脫，於現法中自知自覺，自作證成就遊：生已盡，梵行已立，所作已辦，不更受有，知如真。是謂漏盡阿羅訶共集會也，如三十三天晝度樹下共集會也。」
<p/>佛說如是，彼諸比丘聞佛所說，歡喜奉行！
<p/>晝度樹經第二竟<note n="m2.40"/>（七百五十二字<note n="m2.41"/>）
<sid n="m3"/>　　　　（三） *中阿含七法品城喻經<note n="m3.42"/>第三（ *初一日誦）
<p/>我聞如是：
<p/>一時，佛遊舍衞國，在勝林給孤獨園。
<p/>爾時，世尊告諸比丘：「如王邊城七事具足，四食豐饒，易不難得<note n="m3.43"/>，是故王城不為外敵破，唯除內自壞。
<p/>「云何王城七事具足？謂王邊城造立樓櫓，築地使堅，不可毀壞，為內安隱，制外怨敵，是謂王城一事具足。復次，如王邊城掘鑿池塹，極使深廣，修備可依，為內安隱，制外怨敵，是謂王城二事具足。復次，如王邊城周匝通道，開除平博，為內安隱，制外怨敵，是謂王城三事具足。復次，如王邊城集四種軍力<note n="m3.44"/>──象軍、馬軍 、車軍、步軍<note n="m3.45"/>，為內安隱，制外怨敵，是謂王城四事具足。復次，如王邊城豫備 軍器──弓、矢、鉾、戟，為內安隱，制外怨敵，是謂王城五事具足。復次，如王邊城立守門大將，明略智辯，勇毅奇謀，善則聽入，不善則禁，為內安隱，制外怨敵，是謂王城六事具足。復次，如王邊城築立高牆，令極牢固，泥塗堊灑，為內安隱，制外怨敵，是謂王城七事具足也。
<p/>「云何王城四食<note n="m3.46"/>豐饒，易不難得？謂王邊城水草樵木，資有豫備，為內安隱，制外怨敵，是謂王城一食豐饒，易不難得。復次，如王邊城多收稻穀及儲畜麥，為內安隱，制外怨敵，是謂王城二食豐饒，易不難得。復次，如王邊城多積秥<note n="m3.47"/>豆及大小豆，為內安隱，制外怨敵，是謂王城三食豐饒，易不難得。復次，如王邊城畜酥油、蜜及甘蔗、糖<note n="m3.48"/>、魚、鹽、脯肉，一切具<note n="m3.49"/>足，為內安隱，制外<note n="m3.50"/>怨敵，是謂王城四食豐饒，易不難得。如是王城七事具足，四食豐饒，易不難得，不為外敵破，唯除內自壞。
<p/>「如是，若聖弟子亦得七善法，逮四增上心，易不難得，是故聖弟子不為魔王之所得便，亦不隨惡不善之法，不為染汙所染，不復更受生也。云何聖弟子得七善法？謂聖弟子得堅固信，深著如來，信根已立，終不隨外沙門、梵志，若天、魔、梵及餘 世間，是謂聖弟子得一善法。復次，聖弟子常行慚恥，可慚知慚，惡不善法穢汙煩惱 ，受諸惡報，造生死本，是謂聖弟子得二善法。復次，聖弟子常行羞愧，可愧知愧， 惡不善法穢汙煩惱，受諸惡報，造生死本，是謂聖弟子得三善法。復次，聖弟子常行 精進，斷惡不善，修諸善法，恒自起意，專一堅固，為諸善本，不捨方便，是謂聖弟 子得四善法。復次，聖弟子廣學多聞，守持不忘，積聚博聞。所謂法者，初善、中善 、竟亦善，有義有文，具足清淨，顯現梵行。如是諸法廣學多聞，翫習至千，意所惟 觀，明見深達，是謂聖弟子得五善法。復次，聖弟子常行於念，成就正念，久所曾習 ，久所曾聞，恒憶不忘，是謂聖弟子得六善法。復次，聖弟子修行智慧，觀興衰法， 得如此智，聖慧明達，分別曉了，以正盡苦，是謂聖弟子得七善法也。
<p/>「云何聖弟子逮四增上心，易不難得？謂聖弟子離欲、離惡不善之法，有覺、有觀，離生喜、樂，逮初禪成就遊，是謂聖弟子逮初增上心，易不難得。復次，聖弟子覺、觀已息，內 *靜、一心，無覺、無觀，定生喜、樂，逮第二禪成就遊，是謂聖弟 子逮第二增上心，易不難得。復次，聖弟子離於喜欲，捨無求遊，正念正智而身覺樂，謂聖所說、聖所捨、念、樂住、空，逮第三禪成就遊，是謂聖弟子逮第三增上心，易不難得。復次，聖弟子樂滅、苦滅，喜、憂本已滅，不苦不樂、捨、念、清淨，逮第四禪成就遊，是謂聖弟子逮第四增上心，易不難得。
<p/>「如是，聖弟子得七善法，逮四增上心，易不難得，不為魔王之所得便，亦不隨惡不善之法，不為染汙所染，不復更受生。如王邊城造立樓櫓，築地使堅，不可毀壞，為內安隱，制外怨敵；如是，聖弟子得堅固信，深著如來，信根已立，終不隨外沙門、梵志，若天、魔、梵及餘世間，是謂聖弟子得信樓櫓，除惡不善，修諸善法也。
<p/>「如王邊城掘鑿池塹，極使深廣，修備可依，為內安隱，制外怨敵；如是，聖弟子常行慚恥，可慚知慚，惡不善法穢汙煩惱，受諸惡報，造生死本，是謂聖弟子得慚池塹，除惡不善，修諸善法也。
<p/>「如王邊城周匝通道，開除平博，為內安隱，制外怨敵；如是，聖弟子常行羞愧，可愧知愧，惡不善法穢汙煩惱，受諸惡報，造生死本，是謂聖弟子得愧平道，除惡不善，修諸善法也。
<p/>「如王邊城集四種軍 *力──象軍、馬軍、車軍、步軍，為內安隱，制外怨敵；如是，聖弟子常行精進，斷惡不善，修諸善法，恒自起意，專一堅固，為諸善本，不捨方便，是謂聖弟子得精進軍力，除惡不善，修諸善法也。
<p/>「如王邊城豫備<note n="m3.51"/>軍器──弓、矢、鉾<note n="m3.52"/>、戟，為內安隱，制外怨敵；如是，聖弟子廣學多聞，守持不忘，積聚博聞。所謂法者，初善、中善、竟亦善，有義有文，具足清淨，顯現梵行。如是諸法廣學多聞，翫習至千，意所惟觀，明見深達<note n="m3.53"/>，是謂聖弟子得多聞軍器，除惡不善，修諸善法也。
<p/>「如王邊城立守門大將，明略智辯，勇毅奇謀，善則聽入，不善則禁，為內安隱，制外怨敵；如是，聖弟子常行於念，成就正念，久所曾習，久所曾聞，恒憶不忘，是謂聖弟子得念守門大將，除惡不善，修諸善法也。
<p/>「如王邊城築立高牆，令極牢固，泥塗堊灑，為內安隱，制外怨敵；如是，聖弟子修行智慧，觀興衰法，得如此智，聖慧明達，分別曉了，以正盡苦，是謂聖弟子得智慧牆，除惡不善，修諸善法也。
<p/>「如王邊城水草樵木，資有豫備，為內安隱，制外怨敵；如是，聖弟子離欲、離惡不善之法，有覺、有觀，離生喜、樂，逮初禪成就遊，樂住無乏，安隱快樂，自致涅槃也。
<p/>「如王邊城多收稻穀及儲畜麥，為內安隱，制外怨敵；如是，聖弟子覺、觀已息，內 *靜、一心，無覺、無觀，定生喜、樂，逮第二禪成就遊，樂住無乏，安隱快樂，自致涅槃也。
<p/>「如王邊城多積秥豆及大小豆，為內安隱，制外怨敵；如是，聖弟子離於喜欲，捨無求遊，正念正智而身覺樂，謂聖所說、聖所捨、念、樂住、空，逮第三禪成就遊，樂住無乏，安隱快樂，自致涅槃也。
<p/>「如王邊城畜酥油、蜜及甘蔗、 *糖、魚、鹽、脯肉，一切充足，為內安隱，制外怨敵；如是，聖弟子樂滅、苦滅，喜、憂本已滅，不苦不樂、捨、念、清淨，逮第四禪成就遊，樂住無乏，安隱快樂，自致涅槃。」
<p/>佛說如是，彼諸比丘聞佛所說，歡喜奉行！
<p/>城喻經第三竟<note n="m3.54"/>（一千九百二字<note n="m3.55"/>）
<sid n="m4"/>　　（四） *中阿含七法品水喻經<note n="m4.56"/>第四（ *初一日誦）
<p/>我聞如是：
<p/>一時，佛遊舍衞國，在勝林給孤獨園。
<p/>爾時，世尊告諸比丘：「我當為汝說七水人，諦聽！諦聽！善思念之。」
<p/>時，諸比丘受教而聽。
<p/>佛言：「云何為七？或有一人常臥水中；或復有人出水還沒；或復有人出水而住；或復有人出水而住，住已而觀；或復有人出水而住，住已而觀，觀已而渡<note n="m4.57"/>；或復有人出水而住，住已而觀，觀已而 *渡， *渡已至彼岸；或復有人出水而住，住已而觀，觀已而 *渡， *渡已至彼岸，至彼岸已，謂住岸人<note n="m4.58"/>。如是，我當復為汝說七水喻人，諦聽！諦聽！善思念之。」
<p/>時，諸比丘受教而聽。
<p/>佛言：「云何為七？或有人<note n="m4.59"/>常臥水中<note n="m4.60"/>；或復有人出已還沒；或復有人出已而住；或復有人出已而住，住已而觀；或復有人出已而住，住已而觀，觀已而 *渡；或復有人出已而住，住已而觀，觀已而 *渡， *渡已至彼岸；或復有人出已而住，住已而觀，觀已而 *渡， *渡已至彼岸，至彼岸已，謂住岸梵志。此七水喻人，我略說也，如上說，如上施設，汝知何義？何所分別？有何因緣？」
<p/>時，諸比丘白世尊曰：「世尊為法本，世尊為法主<note n="m4.61"/>，法由世尊，唯願說之！我等聞已，得廣知義。」
<p/>佛便告曰：「汝等諦聽！善思念之，我當為汝分別其義。」
<p/>時，諸比丘受教而聽。
<p/>佛言：「云何有人常臥？謂或有人為不善法之所覆蓋，染汙所染，受惡法報，造生死本，是謂有人常臥；猶人沒溺，臥于水中，我說彼人亦復如是，是謂初水喻人，世間諦如有也。
<p/>「云何有人出已還沒？謂人既出，得信善法，持戒、布施、多聞、智慧，修習善法，彼於後時失信不固，失持戒、布施、多聞、智慧而不堅固，是謂有人出已還沒；猶人溺水，既出還沒，我說彼人亦復如是，是謂第二水喻人，世間諦如有也。
<p/>「云何有人出已而住？謂人既出，得信善法，持戒、布施、多聞、智慧，修習善法，彼於後時信固不失，持戒、布施、多聞、智慧，堅固不失，是謂有人出已而住；猶人溺水，出已而住，我說彼人亦復如是，是謂第三水喻人，世間諦如有也。
<p/>「云何有人出已而住，住已而觀？謂人既出，得信善法，持戒、布施、多聞、智慧，修習善法，彼於後時信固不失，持戒、布施、多聞、智慧，堅固不失，住善法中，知苦如真<note n="m4.62"/>，知苦集<note n="m4.63"/>、知苦滅、知苦滅道如真。彼如是知、如是見，三結<note n="m4.64"/>便盡，謂身見、戒取、疑。三結已盡，得須陀洹<note n="m4.65"/>，不墮惡法，定趣正覺，極受七有<note n="m4.66"/>，天上、人間七往來已，便得苦際<note n="m4.67"/>，是謂有人出已而住，住已而觀；猶人溺水，出已而住，住已而觀，我說彼人亦復如是，是謂第四水喻人，世間諦如有也。
<p/>「云何有人出已而住，住已而觀，觀已而 *渡？謂人既出，得信善法，持戒、布施、多聞、智慧，修習善法，彼於後時信固<note n="m4.68"/>不失，持戒、布施、多聞、智慧，堅固不失，住善法中，知苦如真，知苦 *集、知苦滅、知苦滅道如真。如是知、如是見，三結便盡，謂身見、戒取、疑。三結已盡，淫、怒、癡<note n="m4.69"/>薄，得一往來天上、人間。一往來已，便得苦際，是謂有人出已而住，住已而觀，觀已而 *渡；猶人溺水，出已而住，住已而觀，觀已而 *渡，我說彼人亦復如是，是謂第五水喻人，世間諦如有也。
<p/>「云何有人出已而住，住已而觀，觀已而 *渡， *渡已至彼岸？謂人既出，得信善法，持戒、布施、多聞、智慧，修習善法，彼於後時信固不失，持戒、布施、多聞、智慧，堅固不失，住善法中，知苦如真，知苦 *集、知苦滅、知苦滅道如真。如是知、如是見，五下分結<note n="m4.70"/>盡，謂貪欲、瞋恚、身見、戒取、疑。五下分結盡已，生於彼間，便般涅槃，得不退法，不還此世，是謂有人出已而住，住已而觀，觀已而 *渡， *渡已至彼岸；猶人溺水，出已而住，住已而觀，觀已而 *渡， *渡已至彼岸，我說彼人亦復如是，是謂第六水喻人，世間諦如有也。
<p/>「云何有人出已而住，住已而觀，觀已而 *渡， *渡已至彼岸，至彼岸已，謂住岸梵志？謂人既出，得信善法，持戒、布施、多聞、智慧，修習善法，彼於後時信固不失，持戒、布施、多聞、智慧，堅固不失，住善法中，知苦如真，知苦 *集、知苦滅、知苦滅道如真。如是知、如是見，欲漏心解脫，有漏、無明漏心解脫<note n="m4.71"/>。解脫已，便知解脫：生已盡，梵行已立，所作已辦，不更受有，知如真。是謂有人出已而住，住已而觀，觀已而 *渡， *渡已至彼岸，至彼岸已，謂住岸梵志；猶人溺水，出已而住，住已而觀，觀已而 *渡， *渡已至彼岸，至彼岸已，謂住岸人，我說彼人亦復如是，是謂第七水喻人，世間諦如有也。我向所言，當為汝說七水人者，因此故說。」
<p/>佛說如是，彼諸比丘聞佛所說，歡喜奉行！
<p/>水喻經第四竟<note n="m4.72"/>（千三百八十八字<note n="m4.73"/>）
<sid n="m5"/>　　（五） *中阿含七法品木積喻經<note n="m5.74"/>第五（ *初一日誦）
<p/>我聞如是：
<p/>一時，佛遊拘薩羅<note n="m5.75"/>，在人間，與大比丘眾翼從而行。
<p/>爾時，世尊則於中路，忽見一處有大木積，洞燃俱熾。世尊見已，便下道側，更就餘樹敷尼師檀<note n="m5.76"/>，結跏趺坐<note n="m5.77"/>。
<p/>世尊坐已，告諸比丘：「汝等見彼有大木積洞燃俱熾耶？」
<p/>時，諸比丘答曰：「見也，世尊！」
<p/>世尊<note n="m5.78"/>復告比丘曰：「於汝<note n="m5.79"/>意云何？謂<note n="m5.80"/>大木積洞燃俱熾，若抱、若坐、若臥；謂剎利女，梵志、居士、工師女，年在盛時，沐浴香熏，著明淨衣，華鬘、瓔珞嚴飾其身，若抱、若坐、若臥，何者為樂？」
<p/>時，諸比丘白曰：「世尊！謂大木積洞燃俱熾，若抱、若坐、若臥，甚苦！世尊！謂剎利女，梵志、居士、工師女，年在盛時，沐浴香熏，著明淨衣，華鬘、瓔珞嚴飾其身，若抱、若坐、若臥，甚樂！世尊！」
<p/>世尊告曰：「我為汝說，不令汝等學沙門失沙門道。汝欲成無上梵行者，寧抱木積洞燃俱熾，若坐、若臥，彼雖因此受苦或死，然不以是身壞命終<note n="m5.81"/>，趣至惡處，生地獄中。若愚癡人犯戒不精進，生惡不善法，非梵行稱梵行，非沙門稱沙門，若抱剎利女，梵志、居士、工師女，年在盛時，沐浴香熏，著明淨衣，華鬘、瓔珞嚴飾其身，若坐、若臥者；彼愚癡人因是長夜不善不義，受惡法報，身壞命終，趣至惡處，生地獄中。是故汝等當觀自義、觀彼義、觀兩義。當作是念：我出家學，不虛不空，有果有報，有極安樂，生諸善處而得長壽，受人信施衣被、飲食、床褥、湯藥，令諸施主得大福祐，得大果報，得大光明者。當作是學！」
<p/>世尊復告諸比丘曰：「於意云何？若有力士以緊索毛繩絞勒其𨄔<note n="m5.82"/>斷皮，斷皮已斷肉，斷肉已斷筋，斷筋已斷骨，斷骨已至髓而住；若從剎利、梵志、居士、工師受其信施，按摩身體、支節、手節、手足，何者為樂？」
<p/>時，諸比丘白曰：「世尊！若有力士以緊索毛繩絞勒其*𨄔斷皮，斷皮已斷肉，斷肉已斷筋，斷筋已斷骨，斷骨已至髓而住，甚苦！世尊！若從剎利、梵志、居士、工師受其信施，按摩身體、支節、手足，甚樂！世尊！」
<p/>世尊告曰：「我為汝說，不令汝等學沙門失沙門道。汝欲成無上梵行者，寧令力士以緊索毛繩絞勒其 *𨄔斷皮，斷皮已斷肉，斷肉已斷筋，斷筋已斷骨，斷骨已至髓而住，彼雖因此受苦或死，然不以是身壞命終，趣至惡處，生地獄中。若愚癡人犯戒不精進，生惡不善法，非梵行稱梵行，非沙門稱沙門，從剎利、梵志、居士、工師受其信施，按摩身體、支節、手足；彼愚癡人因是長夜不善不義，受惡法報，身壞命終，趣至惡處，生地獄中。是故汝等常觀自義、觀彼義、觀兩義。當作是念：我出家學，不虛不空，有果有報，有極安樂，生諸善處而得長壽，受人信施衣被、飲食、床褥、湯藥，令諸施主得大福祐，得大果報，得大光明者。當作是學！」
<p/>世尊復告諸比丘曰：「於意云何？若有力士以瑩磨利刀截斷其髀；若從剎利、梵志、居士、工師受信施、禮拜，恭敬將迎，何者為樂？」
<p/>時，諸比丘白曰：「世尊！若有力士以瑩磨利刀截斷其髀，甚苦！世尊！若從剎利、梵<note n="m5.83"/>志、居士、工師受信施、禮拜，恭敬將迎，甚樂！世尊！」
<p/>世尊告曰：「我為汝說，不令汝等學沙門失沙門道。汝欲成無上梵行者，寧令力士以瑩磨利刀截斷其髀，彼雖因此受苦或死，然不以是身壞命終，趣至惡處，生地獄中。若愚癡人犯戒不精進，生惡不善法，非梵行稱梵行，非沙門稱沙門，從剎利、梵志、居士、工師受信施、禮拜，恭敬將迎；彼愚癡人因是長夜不善不義，受惡法報，身壞命終，趣至惡處，生地獄中。是故汝等當觀自義、觀彼義、觀兩義。當作是念：我出家學，不虛不空，有果有報，有極安樂，生諸善處而得長壽，受人信施衣被、飲食、床褥、湯藥，令諸施主得大福祐，得大果報，得大光明者。當作是學！」
<p/>世尊復告諸比丘曰：「於意云何？若有力士以鐵銅鍱洞燃俱熾，纏絡其身；若從剎利、梵志、居士、工師受信施衣服，何者為樂？」
<p/>時，諸比丘白曰：「世尊！若有力士以鐵銅鍱洞燃俱熾，纏絡其身，甚苦！世尊！若從剎利、梵志、居士、工師受信施衣服，甚樂！世尊！」
<p/>世尊告曰：「我為汝說，不令汝等學沙門失沙門道。汝欲成無上梵行者，寧令力士以鐵銅鍱洞燃俱熾，纏絡其身，彼雖因此受苦或死，然不以是身壞命終，趣至惡處，生地獄中。若愚癡人犯戒不精進，生惡不善法，非梵行稱梵行，非沙門稱沙門，從剎利、梵志、居士、工師受信施衣服；彼愚癡人因是長夜不善不義，受惡法報，身壞命終，趣至惡處，生地獄中。是故汝等當觀自義、觀彼義、觀兩義。當作是念：我出家學，不虛不空，有果有報，有極安樂，生諸善處而得長壽，受人信施衣被、飲食、床褥、湯藥，令諸施主得大福祐，得大果報，得大光明者。當作是學！」
<p/>世尊復告諸比丘曰：「於意云何？若有力士以熱鐵鉗鉗<note n="m5.84"/>開其口，便以鐵丸洞燃俱熾，著其口中。彼熱鐵丸燒脣，燒脣已燒舌，燒舌已燒齗，燒齗已燒咽，燒咽已燒心，燒心已燒腸胃，燒腸胃已下過。若從剎利、梵志、居士、工師受信施食無量眾味，何者為樂？」
<p/>時，諸比丘白曰：「世尊！若有力士以熱鐵 *鉗鉗開其口，便以鐵丸洞燃俱熾，著其口中。彼熱鐵丸燒脣，燒脣已燒舌，燒舌已燒齗，燒齗已燒咽，燒咽已燒心，燒心已燒腸胃，燒腸胃已下過，甚苦！世尊！若從剎利、梵志、居士、工師受信施食無量眾味，甚樂！世尊！」
<p/>世尊告曰：「我為汝說，不令汝等學沙門失沙門道。汝欲成無上梵行者，寧令力士以熱鐵 *鉗鉗開其口，便以鐵丸洞燃俱熾，著其口中。彼熱鐵丸燒脣，燒脣已燒舌，燒舌已燒齗，燒齗已燒咽，燒咽已燒心，燒心已燒腸胃，燒腸胃已下過。彼雖因此受苦或死，然不以是身壞命終，趣至惡處，生地獄中。若愚癡人犯戒不精進，生惡不善法，非梵行稱梵行，非沙門稱沙門，從剎利、梵志、居士、工師受信施食無量眾味；彼愚癡人因是長夜不善不義，受惡法報，身壞命終，趣至惡處，生地獄中。是故汝等當觀自義、觀彼義、觀兩義。當作是念：我出家學，不虛不空，有果有報，有極安樂，生諸善處而得長壽，受人信施衣被、飲食、床褥、湯藥，令諸施主得大福祐，得大果報，得大光明者。當作是學！」
<p/>世尊復告諸比丘曰：「於意云何？若有力士以鐵銅床洞燃俱熾，強逼使人坐臥其上；若從剎利、梵志、居士、工師受其信施床榻臥具，何者為樂？」
<p/>時，諸比丘白曰：「世尊！若有力士以鐵銅床洞燃俱熾，強逼使人坐臥其上，甚苦！世尊！若從剎利、梵志、居士、工師受其信施床榻臥具，甚樂！世尊！」
<p/>世尊告曰：「我為汝說，不令汝等學沙門失沙門道。汝欲成無上梵行者，寧令力士以鐵銅床洞燃俱熾，強逼使人坐臥其上，彼雖因此受苦或死，然不以是身壞命終，趣至惡處，生地獄中。若愚癡人犯戒不精進，生惡不善法，非梵行稱梵行，非沙門稱沙門，從剎利、梵志、居士、工師受其信施床榻臥具；彼愚癡人因是長夜不善不義，受惡法報，身壞命終，趣至惡處，生地獄中。是故汝等當觀自義、觀彼義、觀兩義。當作是念：我出家學，不虛不空，有果有報，有極安樂，生諸善處而得長壽，受人信施衣被、飲食、床褥、湯藥，令諸施主得大福祐，得大果報，得大光明者。當作是學！」
<p/>世尊復告諸比丘曰：「於意云何？若有力士以大鐵銅釜洞燃俱熾，撮舉人已，倒著釜中；若從剎利、梵志、居士、工師受信施房舍，泥治堊灑，窗戶牢密，爐火溫<note n="m5.85"/>暖，何者為樂？」
<p/>時，諸比丘白曰：「世尊！若有力士以大鐵銅釜洞燃俱熾，撮舉人已，倒著釜中，甚苦！世尊！若從剎利、梵志、居士、工師受信施房舍，泥治堊灑，窗戶牢密，爐火 *溫暖，甚樂！世尊！」
<p/>世尊告曰：「我為汝說，不令汝等學沙門失沙門道。汝欲成無上梵行者，寧令力士以大鐵銅釜洞燃俱熾，撮舉人已，倒著釜中，彼雖因此受苦或死，然不以是身壞命終，趣至惡處，生地獄中。若愚癡人犯戒不精進，生惡不善法，非梵行稱梵行，非沙門稱沙門，從剎利、梵志、居士、工師受信施房舍，泥治堊灑，窗戶牢密，爐火 *溫暖；彼愚癡人因是長夜不善不義，受惡法報，身壞命終，趣至惡處，生地獄中。是故汝等當觀自義、觀彼義、觀兩義。當作是念：我出家學，不虛不空，有果有報，有極安樂，生諸善處而得長壽，受人信<note n="m5.86"/>施衣被、飲食、床褥、湯藥，令諸施主得大福祐，得大果報，得大光明者。當作是學！」
<p/>說此法時，六十比丘漏盡結解<note n="m5.87"/>，六十比丘捨戒還家。所以者何？世尊教誡<note n="m5.88"/>甚深！甚難！學道亦復甚深！甚難！
<p/>佛說如是，彼諸比丘聞佛所說，歡喜奉行！
<p/>木積喻經第五竟<note n="m5.89"/>（二千六百四十四字<note n="m5.90"/>）
<p/>中阿含經卷第一（八千一百九字<note n="m5.91"/>）（初一日誦<note n="m5.92"/>）
<sid n="m6"/>　　（六）七法品善人往經<note n="m6.1"/>第六（初一日誦<note n="m6.2"/>）
<p/>我聞如是：
<p/>一時，佛遊舍衞國，在勝林給孤獨園。
<p/>爾時，世尊告諸比丘：「我當為汝說七善人所往至處及無餘涅槃<note n="m6.3"/>，諦聽！諦聽！善思念之。」
<p/>時，諸比丘受教而聽。
<p/>佛言：「云何為七？比丘行當如是：我者無我，亦無我所；當來無我，亦無我所。已有便斷，已斷得捨，有樂不染，合會不著<note n="m6.4"/>。如是行者，無上息 慧之所見，然未得證<note n="m6.5"/>。比丘行如是，往至何所？譬如燒迹，纔<note n="m6.6"/>燃便滅。當知比丘亦復如是，少慢未盡<note n="m6.7"/>，五下分結已斷，得中般涅槃<note n="m6.8"/>，是謂第一善人所往至處，世間諦如有。
<p/>「復次，比丘行當如是：我者無我，亦無我所；當來無我，亦無我所。已有便斷，已斷得捨，有樂不染，合會不著。行如是者，無上息迹慧之所見，然未得證。比丘行如是，往至何所？譬若如鐵洞燃俱熾，以椎<note n="m6.9"/>打之，迸火飛空，上已卽滅。當知比丘亦復如是，少慢未盡，五下分結已斷，得中般涅槃，是謂第二善人所往至處，世間諦如有。
<p/>「復次，比丘行當如是：我者無我，亦無我所；當來無我，亦無我所。已有便斷，已斷得捨，有樂不染，合會不著。行如是者，無上息迹慧之所見，然未得證。比丘行如是，往至何所？譬若如鐵洞燃俱熾，以 *椎打之，迸火飛空，從上來還，未至地滅。當知比丘亦復如是，少慢未盡，五下分結已斷，得中般涅槃，是謂第三善人所往至處，世間諦如有。
<p/>「復次，比丘行當如是：我者無我，亦無我所；當來無我，亦無我所。已有便斷，已斷得捨，有樂不染，合會不著。行如是者，無上息迹慧之所見，然未得證。比丘行如是，往至何所？譬若如鐵洞燃俱熾，以 *椎打之，迸火飛空，墮地而滅。當知比丘亦復如是，少慢未盡，五下分結已斷，得生般涅槃<note n="m6.10"/>，是謂第四善人所往<note n="m6.11"/>至處，世間諦如有。
<p/>「復次，比丘行當如是：我者無我，亦無我所；當來無我，亦無我所。已有便斷，已斷得捨，有樂不染，合會不著。行如是者，無上息迹慧之所見，然未得證。比丘行如是，往至何所？譬若如鐵洞燃俱熾，以 *椎打之，迸火飛空，墮少薪草上，若烟若燃，燃已便滅。當知比丘亦復如是，少慢未盡，五下分結已斷，得行般涅槃<note n="m6.12"/>，是謂第五善人所往至處，世間諦如有。
<p/>「復次，比丘行當如是：我者無我，亦無我所；當來無我，亦無我所。已有便斷，已斷得捨，有樂不染，合會不著。行如是者，無上息迹慧之所見，然未得證。比丘行如是，往至何所？譬若如鐵洞燃俱熾，以 *椎打之，迸火飛空，墮多薪草上，若烟若燃，燃盡已滅。當知比丘亦復如是，少慢未盡，五下分結已斷，得無行般涅槃<note n="m6.13"/>，是謂第六善人所往至處，世間諦如有。
<p/>「復次，比丘行當如是：我者無我，亦無我所；當來無我，亦無我所。已有便斷，已斷得捨，有樂不染，合會不著。行如是者，無上息迹慧之所見，然未得證。比丘行如是，往至何所？譬若如鐵洞燃俱熾，以 *椎打之，迸火飛空，墮多薪草上，若烟若燃，燃已便燒村邑、城郭、山林、曠野，燒村邑、城郭、山林、曠野已，或至道、至水、至平地滅。當知比丘亦復如是，少慢未盡，五下分結已斷，得上流阿迦膩吒般涅槃<note n="m6.14"/>，是謂第七善人所往至處，世間諦如有。
<p/>「云何無餘涅槃？比丘行當如是：我者無我，亦無我所；當來無我，亦無我所。已有便斷，已斷得捨，有樂不染，合會不著。行如是者，無上息迹慧之所見，而已得證。我說彼比丘不至東方，不至西方、南方、北方、四維、上、下，便於現法中息迹滅度。我向所說七善人所往至處及無餘涅槃者，因此故說。」
<p/>佛說如是，彼諸比丘聞佛所說，歡喜奉行<note n="m6.15"/>！
<p/>善人往經第六竟<note n="m6.16"/>（千一百三字<note n="m6.17"/>）
<sid n="m7"/>　　（七）中阿含<note n="m7.18"/>七法品世間福經<note n="m7.19"/>第七（ *初一日誦）
<p/>我聞如是：
<p/>一時，佛遊拘舍彌<note n="m7.20"/>，在瞿沙羅園<note n="m7.21"/>。
<p/>爾時，尊者摩訶周那<note n="m7.22"/>則於晡時<note n="m7.23"/>從宴坐<note n="m7.24"/>起，往詣佛所，到已作禮，卻坐一面<note n="m7.25"/>，白曰：「世尊！可得施設世間福耶？」
<p/>世尊告曰：「可得，周那！有七世間福，得大福祐，得大果報，得大名譽，得大功德。云何為七？周那！有信族姓男、族姓女<note n="m7.26"/>，施比丘眾房舍、堂閣。周那！是謂第一世間之福，得大福祐，得大果報，得大名譽，得大功德。
<p/>「復次，周那！有信族姓男、族姓女，於房舍中施與床坐、氍氀、毾㲪、氈<note n="m7.28"/>褥、臥具。周那！是謂第二世間之福，得大福祐，得大果報，得大名譽，得大功德。
<p/>「復次，周那！有信族姓男、族姓女，於房舍中施與一切新淨妙衣。周那！是謂第三世間之福，得大福祐，得大果報，得大名譽，得大功德。
<p/>「復次，周那！有信族姓男、族姓女，於房舍中常施於眾朝粥、中食，又以園民供給使令，若風雨寒雪，躬往園所，增施供養。諸比丘眾食已，不患風雨寒雪，沾<note n="m7.29"/>漬衣服，晝夜安樂，禪寂思惟。周那！是謂第七世間之福，得大福祐，得大果報，得大名譽，得大功德。
<p/>「周那！信族姓男、族姓女已得此七世間福者，若去若來，若立若坐，若眠若覺，若晝若夜，其福常生，轉增轉廣。周那！譬如恒伽<note n="m7.30"/>水，從源流出，入于大海，於其中間轉深轉廣。周那！如是信族姓男、族姓女已得此七世間福者，若去若來，若立若坐，若眠若覺，若晝若夜，其福常生，轉增轉廣。」
<p/>於是，尊者摩訶周那卽從座<note n="m7.31"/>起，偏袒右肩<note n="m7.32"/>，右膝著地，長跪叉手白曰：「世尊！可得施設出世間福耶？」
<p/>世尊告曰：「可得，周那！更有七福出於世間，得大福祐，得大果報，得大名譽，得大功德。云何為七？周那！有信族姓男、族姓女，聞如來、如來弟子遊於某處，聞已歡喜，極懷踊躍。周那！是謂第一出世間福，得大福祐，得大果報，得大名譽，得大功德。
<p/>「復次，周那！有信族姓男、族姓女，聞如來、如來弟子欲從彼至此，聞已歡喜，極懷踊躍。周那！是謂第二出世間福，得大福祐，得大果報，得大名譽，得大功德。
<p/>「復次，周那！有信族姓男、族姓女，聞如來、如來弟子已從彼至此，聞已歡喜，極懷踊躍，以清淨心躬往奉見，禮敬供養，既供養已，受三自歸於佛、法及比丘眾<note n="m7.33"/>，而受禁戒<note n="m7.34"/>。周那！是謂第七出世間福，得大福祐，得大果報，得大名譽，得大功德。
<p/>「周那！信<note n="m7.35"/>族姓男、族姓女若得此七世間之福及更有七出世間福者，其福不可數，有爾所福，爾所福果，爾所福報，唯不可限、不可量、不可得<note n="m7.36"/>大福之數。周那！譬如從閻浮洲有五河流<note n="m7.37"/>：一曰恒伽，二曰搖尤那，三曰舍勞浮，四曰阿夷羅婆提，五曰摩企；流入大海，於其中間水不可數，有爾所升<note n="m7.38"/>斛，唯不可限、不可量、不可得大水之數。周那！如是信族姓男、族姓女若得此七世間之福及更有七出世間福者，其<note n="m7.39"/>福不可數，有爾所福，爾所福果，爾所福報，唯不可限、不可量、不可得大福之數。」
<p/>爾時，世尊而說頌曰：
<p/>「恒伽之河，清淨易渡<note n="m7.40"/>，
<p/>海多珍寶，眾水中王。
<p/>猶若河水，世人敬奉，
<p/>諸川所歸，引入大海。
<p/>如是人者，施衣、飲食，
<p/>床榻、茵褥，及諸坐具，
<p/>無量福報，將至妙處，
<p/>猶若河水，引入大海。」
<p/>佛說如是，尊者摩訶周那及諸比丘聞佛所說，歡喜奉行！
<p/>世間福經第七竟<note n="m7.41"/>（九百九十三字<note n="m7.42"/>）
<sid n="m8"/>　　（八） *中阿含七法品七日經<note n="m8.43"/>第八（ *初一日誦）
<p/>我聞如是：
<p/>一時，佛遊鞞舍離<note n="m8.44"/>，在㮈<note n="m8.45"/>氏樹園<note n="m8.46"/>。
<p/>爾時，世尊告諸比丘：「一切行無常，不久住法、速變易法、不可倚<note n="m8.47"/>法<note n="m8.48"/>；如是諸行不當樂著，當患厭之，當求捨離，當求解脫。所以者何？有時不雨，當不雨時，一切諸樹、百穀、藥木皆悉枯槁，摧碎滅盡，不得常住。是故一切行無常，不久住法、速變易法、不可 *倚法；如是諸行不當樂著，當患厭之，當求捨離，當求解脫。
<p/>「復次，有時二日出世，二日出時，諸溝渠川流皆悉竭盡，不得常住。是故一切行無常，不久住法、速變易法、不可 *倚法；如是諸行不當樂著，當患厭之，當求捨離，當求解脫。
<p/>「復次，有時三日出世，三日出時，諸大江河皆悉竭盡，不得常住。是故一切行無常，不久住法、速變易法、不可 *倚法；如是諸行不當樂著，當患厭之，當求捨離，當求解脫。
<p/>「復次，有時四日出世，四日出時，諸大泉源從閻浮洲<note n="m8.49"/>五河所出：一曰恒伽，二曰搖尤那，三曰舍牢浮，四曰阿夷羅婆提，五曰摩企；彼大泉源皆悉竭盡，不得常住。是故一切行無常，不久住法、速變易法、不可 *倚法；如是諸行不當樂著，當患厭之，當求捨離，當求解脫。
<p/>「復次，有時五日出世，五日出時，大海水減一百由延<note n="m8.50"/>，轉減乃至七百由延。五日出時，海水餘有七百由延，轉減乃至一百由延。五日出時，大海水減一多羅樹<note n="m8.51"/>，轉減乃至七多羅樹。五日出時，海水餘有七多羅樹，轉減乃至一多羅樹。五日出時，海水減十人<note n="m8.52"/>，轉減乃至七人。五日出時，海水餘有七人，轉減乃至一人。五日出時，海水減至頸、至肩、至腰、至胯<note n="m8.53"/>、至膝、至踝，有時海水消盡，不足沒指。是故一切行無常，不久住法、速變易法、不可 *倚法；如是諸行不當樂著，當患厭之，當求捨離，當求解脫。
<p/>「復次，有時六日出世，六日出時，一切大地須彌山<note n="m8.54"/>王皆悉烟起，合為一烟，譬如陶師始爨竈時，皆悉烟起，合為一烟。如是六日出時，一切大地須彌山王皆悉烟起，合為一烟。是故一切行無常，不久住法、速變易法、不可 *倚法；如是諸行不當樂著，當患厭之，當求捨離，當求解脫。
<p/>「復次，有時七日出世，七日出時，一切大地須彌山王洞燃俱熾，合為一焰<note n="m8.55"/>。如是七日出時，一切大地須彌山王洞燃俱熾，合為一 *焰，風吹火 *焰，乃至梵天<note n="m8.56"/>。是時，晃昱諸天<note n="m8.57"/>始生天者，不諳<note n="m8.58"/>世間成敗，不見世間成敗，不知世間成敗，見大火已，皆恐怖毛竪而作是念：火不來至此耶？火不來至此耶？前生諸天 *諳世間成敗，見世間成敗，知世間成敗，見大火已，慰勞諸天曰：『莫得恐怖！火法齊彼，終不至此<note n="m8.59"/>。』七日出時，須彌山王百由延崩散壞滅盡，二百由延、三百由延，乃<note n="m8.60"/>至七百由延崩散壞滅盡。七日出時，須彌山王及此大地燒壞消滅，無餘烖<note n="m8.61"/>燼，如燃酥油，煎熬消盡，無餘烟墨<note n="m8.62"/>。如是七日出時，須彌山王及此大地無餘烖<note n="m8.63"/>燼。是故一切行無常，不久住法、速變易法、不可 *倚法；如是諸行不當樂著，當患厭之，當求捨離，當求解脫。
<p/>「我今為汝說須彌山王當崩壞盡，誰有能信？唯見諦者<note n="m8.64"/>耳。我今為汝說大海水當竭消盡，誰有能信？唯見諦者耳。我今為汝說一切大地當燒燃盡，誰有能信？唯見諦者耳。所以者何？比丘！昔有大師名曰善眼<note n="m8.65"/>，為外道仙人之所師宗，捨離欲愛，得如意足<note n="m8.66"/>。善眼大師有無量百千弟子，善眼大師為諸弟子說梵世法<note n="m8.67"/>。若善眼大師為說梵世法時，諸弟子等有不具足奉行法者，彼命終已，或生四王天<note n="m8.68"/>，或生三十三天<note n="m8.69"/>，或生 *焰摩天<note n="m8.70"/>，或生兜率哆天<note n="m8.71"/>，或生化樂天<note n="m8.72"/>，或生他化樂天<note n="m8.73"/>。若善眼大師為說梵世法時，諸弟子等設有具足奉行法者，彼修四梵室<note n="m8.74"/>，捨離於欲，彼命終已，得生梵天。彼時善眼大師而作是念：我不應與弟子等同俱至後世共生一處，我今寧可更修增上慈，修增上慈已，命終得生晃昱天中。彼時善眼大師則於後時更修增上慈，修增上慈已，命終得生晃昱天中。善眼大師及諸弟子學道不虛，得大<note n="m8.75"/>果報。
<p/>「諸比丘！於意云何？昔善眼大師為外道仙人之所師宗，捨離欲愛，得如意足者，汝謂異人耶？莫作斯念！當知即是我也。我於爾時名善眼大師，為外道仙人之所師 宗，捨離欲愛，得如意足。我於爾時有無量百千弟子，我於爾時為諸弟子說梵世法。我說梵世法時，諸弟子等有不具足奉行法者，彼命終已，或生四王天，或生三十三天，或生 *焰摩天，或生兜率哆天，或生化樂天，或生他化樂天。我說梵世法時，諸弟子等設有具足奉行法者，修四梵室，捨離於欲，彼命終已，得生梵天。我於爾時而作是念：我不應與弟子等同俱至後世共生一處，我今寧可更修增上慈，修增上慈已，命終得生晃昱天中。我於後時更修增上慈，修增上慈已，命終得生晃昱天中。我於爾時及諸弟子學道不虛，得大果報。
<p/>「我於爾時親行斯道，為自饒益，亦饒益他，饒益多人，愍傷世間，為天、為人求義及饒益，求安隱快樂。爾時說法不至究竟，不究竟白淨，不究竟梵行，不究竟梵行訖，爾時不離生、老、病、死。啼哭、憂慼，亦未能得脫一切苦。
<p/>「比丘！我今出世，如來、無所著、等正覺、明行成為、善逝、世間解、無上士、道法御、天人師，號佛、眾祐<note n="m8.76"/>，我今自饒益，亦饒益他，饒益多人，愍傷世間，為天、為人求義及饒益，求安隱快樂。我今說法得至究竟，究竟白淨，究竟梵行，究竟梵行訖，我今已離生、老、病、死、啼哭、憂慼，我今已得脫一切苦。」
<p/>佛說如是，彼諸比丘聞佛所說，歡喜奉行！
<p/>七日經第八竟<note n="m8.77"/>（千七百一字<note n="m8.78"/>）
<sid n="m9"/>　　（九） *中阿含七法品七車經<note n="m9.79"/>第九（ *初一日誦）
<p/>我聞如是：
<p/>一時，佛遊王舍城，在竹林精舍<note n="m9.80"/>，與大比丘眾共受夏坐<note n="m9.81"/>，尊者滿慈子<note n="m9.82"/>亦於生地<note n="m9.83"/>受夏坐。是時，生地諸比丘受夏坐訖，過三月已，補治衣竟，攝衣持鉢，從生地出，向王舍城，展轉進前，至王舍城，住王舍城竹林精舍。
<p/>是時，生地諸比丘詣世尊所，稽首作禮，卻坐一面。
<p/>世尊問曰：「諸比丘！從何所來？何處夏坐？」
<p/>生地諸比丘白曰：「世尊！從生地來，於生地夏坐。」
<p/>世尊問曰：「於彼生地諸比丘中，何等比丘為諸比丘所共稱譽：自少欲、知足，稱說少欲、知足；自閑居，稱說閑居<note n="m9.84"/>；自精進，稱說精進；自正念，稱說正念；自一心，稱說一心；自智慧，稱說智慧；自漏盡，稱說漏盡；自勸發渴仰，成就歡喜<note n="m9.85"/>，稱說勸發渴仰，成就歡喜？」
<p/>生地諸比丘白曰：「世尊！尊者滿慈子於彼生地，為諸比丘所共稱譽：自少欲、知足，稱說少欲、知足；自閑居，稱說閑居；自精進，稱說精進；自正念，稱說正念；自一心，稱說一心；自智慧，稱說智慧；自漏盡，稱說漏盡；自勸發渴仰，成就歡喜，稱說勸發渴仰，成就歡喜。」
<p/>是時，尊者舍梨子<note n="m9.86"/>在眾中坐，尊者舍梨子作如是念：世尊如事問彼生地諸比丘輩，生地諸比丘極大稱譽賢者<note n="m9.87"/>滿慈子：自少欲、知足，稱說少欲、知足；自閑居，稱說閑居；自精進，稱說精進；自正念，稱說正念；自一心，稱說一心；自智慧，稱說智慧；自漏盡，稱說漏盡；自勸發渴仰，成就歡喜，稱說勸發渴仰，成就歡喜。
<p/>尊者舍梨子復作是念：何時當得與賢者滿慈子共聚集會，問其少義？彼或能聽我之所問。
<p/>爾時，世尊於王舍城受夏坐訖，卽過三月已，補治衣竟，攝衣持鉢，從王舍城出，向舍衞國，展轉進前，至舍衞國，卽住勝林給孤獨園。尊者舍梨子與生地諸比丘於王舍城共住少日，攝衣持鉢，向舍衛國，展轉進前，至舍衞國，共住勝林給孤獨園。
<p/>是時，尊者滿慈子於生地受夏坐訖，過三月已，補治衣竟，攝衣持鉢，從生地出，向舍衞國，展轉進前，至舍衞國，亦住勝林給孤獨園。尊者滿慈子詣世尊所，稽首作禮，於如來前敷尼師檀<note n="m9.88"/>，結跏<note n="m9.89"/>趺坐。
<p/>時，尊者舍梨子問餘比丘：「諸賢！何者是賢者滿慈子耶？」
<p/>諸比丘白尊者舍梨子：「唯然，尊者在如來前坐，白晳隆鼻，如鸚鵡嘴，卽其人也。」
<p/>時，尊者舍梨子知滿慈子色貌已，則善記念。
<p/>尊者滿慈子過夜平旦，著衣持鉢，入舍衛國而行乞食。食訖中後，還舉衣鉢，澡洗手足，以尼師 *檀著於肩上，至安陀林<note n="m9.90"/>經行之處。尊者舍梨子亦過夜平旦，著衣持鉢，入舍衛國而行乞食。食訖中後，還舉衣鉢，澡洗手足，以尼師 *檀著於肩上，至安陀林經行之處。
<p/>時，尊者滿慈子到安陀林，於一樹下敷尼師 *檀，結 *跏趺坐。尊者舍梨子亦至安陀林，離滿慈子不遠，於一樹下敷尼師 *檀，結 *跏趺坐。
<p/>尊者舍梨子則於晡時從燕<note n="m9.91"/>坐起，往詣尊者滿慈子所，共相問訊，卻坐一面，則問尊者滿慈子曰：「賢者！從沙門瞿曇修梵行耶？」
<p/>答曰：「如是。」
<p/>「云何，賢者！以戒淨故，從沙門瞿曇修梵行耶？」
<p/>答曰：「不也。」
<p/>「以心淨故、以見淨故、以疑蓋淨<note n="m9.92"/>故、以道非道知見淨<note n="m9.93"/>故，以道跡知見淨<note n="m9.94"/>故、以道跡斷智淨<note n="m9.95"/>故，從沙門瞿曇修梵行耶？」
<p/>答曰：「不也。」
<p/>又復問曰：「我向問賢者從沙門瞿曇修梵行耶？則言如是。今問賢者以戒淨故從沙門瞿曇修梵行耶？便言不也。以心淨故、以見淨故、以疑蓋淨故、以道非道知見淨故、以道跡知見淨故、以道跡斷智淨故，從沙門瞿曇修梵行耶？便言不也。然以何義，從沙門瞿曇修梵行耶？」
<p/>答曰：「賢者！以無餘涅槃故。」
<p/>又復問曰：「云何，賢者！以戒淨故，沙門瞿曇施設無餘涅槃耶？」
<p/>答曰：「不也。」
<p/>「以心淨故、以見淨故、以疑蓋淨故、以道非道知見淨故、以道跡知見淨故、以道跡斷智淨故，沙門瞿曇施設無餘涅槃耶？」
<p/>答曰：「不也。」
<p/>又復問曰：「我向問仁，云何賢者以戒淨故，沙門瞿曇施設無餘涅槃耶？賢者言不。以心淨故、以見淨故、以疑蓋淨故、以道非道知見淨故、以道跡知見淨故、以道跡斷智淨故，沙門瞿曇施設無餘涅槃耶？賢者言不。賢者所說為是何義？云何得知？」
<p/>答曰：「賢者！若以戒淨故，世尊沙門瞿曇施設無餘涅槃者，則以有餘稱說無餘。以心淨故、以見淨故、以疑蓋淨故、以道非道知見淨故、以道跡知見淨故、以道跡斷智淨故，世尊沙門瞿曇施設無餘涅槃者，則以有餘稱說無餘。賢者！若離此法，世尊施設無餘涅槃者，則凡夫亦當般涅槃，以凡夫亦離此法故。賢者！但以戒淨故，得心淨；以心淨故，得見淨；以見淨故，得疑蓋淨；以疑蓋淨故，得道非道知見淨；以道非道知見淨故，得道跡知見淨；以道跡知見淨故，得道跡斷智淨；以道跡斷智淨故，世尊沙門瞿曇施設無餘涅槃也。
<p/>「賢者！復聽！昔拘薩羅王波斯匿<note n="m9.96"/>在舍衞國，於婆雞帝<note n="m9.97"/>有事，彼作是念：以何方便，令一日行，從舍衞國至婆雞帝耶？復作是念：我今寧可從舍衞國至婆雞帝，於其中間布置七車。爾時，卽從舍衞國至婆雞帝，於其中間布置七車。布七車已，從舍衞國出，至初車，乘初車；至第二<note n="m9.98"/>車，捨初車，乘第二車；至第三車，捨第二車，乘第三車；至第四車，捨第三車，乘第四車；至第五車，捨第四車，乘第五車；至第六車，捨第五車，乘第六車；至第七車，捨第六車<note n="m9.99"/>，乘第七車，於一日中至婆雞帝<note n="m9.100"/>。
<p/>「彼於婆雞帝辦其事已，大臣圍繞，坐王正殿，羣臣白曰：『云何，天王！以一日行，從舍衞國至婆雞帝耶？』王曰：『如是。』『云何，天王乘第一車，一日從舍衞國至婆雞帝耶？』王曰：『不也。』『乘第二車，乘第三車，……至第七車，從舍衞國至婆雞帝耶？』王曰︰『不也。』云何，賢者！拘薩羅王波斯匿羣臣復問︰『當云何說？』
<p/>「王答羣臣：『我在舍衞國，於婆雞帝有事，我作是念：以何方便，令一日行，從舍衞國至婆雞帝耶？我復作是念：我今寧可從舍衞國至婆雞帝，於其中間布置七車。我時卽從舍衞國至婆雞帝，於其中間布置七車。布七車已，從舍衞國出，至初車，乘初車；至第二車，捨初車，乘第二車；至第三車，捨第二車，乘第三車；至第四車，捨第三車，乘第四車；至第五車，捨第四車，乘第五車；至第六車，捨第五車，乘第六車；至第七車， *捨第六車，乘第七車，於一日中至婆雞帝。』
<p/>「如是，賢者！拘薩羅王波斯匿答對羣臣所問如是。如是，賢者！以戒淨故，得心淨；以心淨故，得見淨；以見淨故，得疑蓋淨；以疑蓋淨故，得道非道知見淨；以道非道知見淨故，得道跡知見淨；以道跡知見淨故，得道跡斷智淨；以道跡斷智淨故，世尊施設無餘涅槃。」
<p/>於是，尊者舍梨子問尊者滿慈子：「賢者名何等？諸梵行人<note n="m9.101"/>云何稱賢者耶？」
<p/>尊者滿慈子答曰：「賢者！我號<note n="m9.102"/>滿也，我母名慈<note n="m9.103"/>，故諸梵行人稱我為滿慈子。」
<p/>尊者舍梨子歎曰：「善哉！善哉！賢者滿慈子！為如來弟子，所作智辯聰明決定，安隱無畏，成就調御，逮大辯才，得甘露幢，於甘露界自作證成就遊，以問賢者甚深義盡能報故。賢者滿慈子！諸梵行人為得大利，得值賢者滿慈子，隨時往見，隨時禮拜，我今亦得大利，隨時往見，隨時禮拜。諸梵行人應當縈衣頂上戴賢者滿慈子，為得大利，我今亦得大利，隨時往見，隨時禮拜。」
<p/>尊者滿慈子問尊者舍梨子：「賢者名何等？諸梵行人云何稱賢者耶？」
<p/>尊者舍梨子答曰：「賢者！我字優波鞮舍<note n="m9.104"/>，我母名舍梨，故諸梵行人稱我為舍梨子。」
<p/>尊者滿慈子歎曰：「我今與世尊弟子<note n="m9.105"/>共論而不知，第二尊<note n="m9.106"/>共論而不知，法將<note n="m9.107"/>共論而不知，轉法輪復轉弟子<note n="m9.108"/>共論而不知。若我知尊者舍梨子者，不能答一句，況復爾所深論。善哉！善哉！尊者舍梨子！為如來弟子，所作智辯聰明決定，安隱無畏，成就調御，逮大辯才，得甘露幢，於甘露界自作證成就遊，以尊者甚深甚深問故。尊者舍梨子！諸梵行人為得大利，得值尊者舍梨子，隨時往見，隨時禮拜，我今亦得大利，隨時往見，隨時禮拜。諸梵行人應當縈衣頂上戴尊者舍梨子，為得大利，我今亦得大利，隨時往見，隨時禮拜。」
<p/>如是二賢更相稱說，更相讚善已，歡喜奉行，卽從 *座起，各還所止。
<p/>七車經第九竟<note n="m9.109"/>（二千五百八字<note n="m9.110"/>）
<sid n="m10"/>　　（一○） *中阿含七法品漏盡經<note n="m10.111"/>第十（ *初一日誦）
<p/>我聞如是：
<p/>一時，佛遊拘樓瘦<note n="m10.112"/>，在劍磨瑟曇<note n="m10.113"/>拘樓都邑。
<p/>爾時，世尊告諸比丘：「以知、以見故諸漏得盡，非不知、非不見也。云何以知、以見故諸漏得盡耶？有正思惟、不正思惟<note n="m10.114"/>。若不正思惟者，未生欲漏<note n="m10.115"/>而生，已生便增廣；未生有漏<note n="m10.116"/>、無明漏<note n="m10.117"/>而生，已生便增廣。若正思惟者，未生欲漏而不生，已生便滅；未生有漏、無明漏而不生，已生便滅。
<p/>「然凡夫愚人不得聞正法，不值真知識，不知聖法，不調御聖法，不知如真法<note n="m10.118"/>。不正思惟者，未生欲漏而生，已生便增廣；未生有漏、無明漏而生，已生便增廣。正思惟者，未生欲漏而不生，已生便滅；未生有漏、無明漏而不生，已生便滅。不知如真法故，不應念法而念，應念法而不念。以不應念法而念，應念法而不念故，未生欲漏而生，已生便增廣；未生有漏、無明漏而生，已生便增廣。
<p/>「多聞聖弟子得聞正法，值真知識，調御聖法，知如真法。不正思惟者，未生欲漏而生，已生便增廣；未生有漏、無明漏而生，已生便增廣。正思惟者，未生欲漏而不生，已生便滅；未生有漏、無明漏而不生，已生便滅。知如真法已，不應念法不念，應念法便念。以不應念法不念，應念法便念故，未生欲漏而不生，已生便滅；未生有漏、無明漏而不生，已生便滅也。
<p/>「有七斷漏、煩惱、憂慼法。云何為七？有漏從見<note n="m10.119"/>斷，有漏從護<note n="m10.120"/>斷，有漏從離<note n="m10.121"/>斷，有漏從用<note n="m10.122"/>斷，有漏從忍<note n="m10.123"/>斷，有漏從除<note n="m10.124"/>斷，有漏從思惟<note n="m10.125"/>斷。
<p/>「云何有漏從見斷耶？凡夫愚人不得聞正法，不值真知識，不知聖法，不調御聖法，不知如真法，不正思惟故，便作是念：我有過去世？我無過去世？我何因過去世？我云何過去世耶？我有未來世？我無未來世？我何因未來世？我云何未來世耶？自疑己身何謂是？云何是耶？今此眾生從何所來？當至何所？本何因有？當何因有？彼作如是不正思惟，於六見中隨其見生而生真有神<note n="m10.126"/>，此見生而生真無神<note n="m10.127"/>，此見生而生神見神<note n="m10.128"/>，此見生而生神見非神<note n="m10.129"/>，此見生而生非神見神<note n="m10.130"/>，此見生而生此是神，能語、能知、能作、能教<note n="m10.131"/>、能<note n="m10.132"/>起、教起，生彼彼處，受善惡報；定無所從來，定不有、定不當有。是謂見之弊，為見所動，見結<note n="m10.133"/>所繫，凡夫愚人以是之故，便受生、老、病、死苦也<note n="m10.134"/>。
<p/>「多聞聖弟子得聞正法，值真知識，調御聖法，知如真法，知苦如真，知苦集<note n="m10.135"/>、知苦滅、知苦滅道如真。如是知如真已，則三結盡；身見、戒取、疑三結盡已，得須陀洹，不墮惡法，定趣正覺，極受七有；天上人間七往來已，便得苦際。若不知見者，則生煩惱、憂慼；知見則不生煩惱、憂慼，是謂有漏從見斷也。
<p/>「云何有漏從護斷耶？比丘！眼見色護眼根者，以正思惟不淨觀也；不護眼根者，不正思惟以淨觀也。若不護者，則生煩惱、憂慼；護則不生煩惱、憂慼。如是耳、鼻、舌、身、意知法。護意根者，以正思惟不淨觀也；不護意根者，不正思惟以淨觀也。若不護者，則生煩惱、憂慼；護則不生煩惱、憂慼，是謂有漏從護斷也。
<p/>「云何有漏從離斷耶？比丘！見惡象則當遠離，惡馬、惡牛、惡狗、毒蛇、惡道、溝坑、屏廁、江河、深泉、山巖、惡知識、惡朋友、惡異道、惡閭里、惡居止，若諸梵行與其同處，人無疑者而使有疑，比丘者應當離。惡知識、惡朋友、惡異道、惡閭里、惡居止，若諸梵行與其同處，人無疑者而使有疑，盡當遠離。若不離者，則生煩惱、憂慼；離則不生煩惱、憂慼，是謂有漏從離斷也。
<p/>「云何有漏從用斷耶？比丘！若用衣服，非為利故，非以貢高故，非為嚴飾故；但為蚊虻、風雨、寒熱故，以慚愧故也。若用飲食，非為利故，非以貢高故，非為肥悅故；但為令身久住，除煩惱、憂慼故，以行梵行故，欲令故病斷，新病不生故，久住安隱無病故也。若用居止房舍、床褥、臥具，非為利故，非以貢高故，非為嚴飾故；但為疲倦<note n="m10.136"/>得止息故，得靜<note n="m10.137"/>坐故也。若用湯藥，非為利故，非以貢高故，非為肥悅故；但為除病惱故，攝御命根故，安隱無病故。若不用者，則生煩惱、憂慼；用則不生煩惱、憂慼，是謂有漏從用斷也。
<p/>「云何有漏從忍斷耶？比丘！精進斷惡不善，修善法故，常有起想，專心精勤，身體、皮肉、筋骨、血髓皆令乾竭，不捨精進，要得所求，乃捨精進。比丘！復當<note n="m10.138"/>堪忍飢渴、寒熱、蚊虻蠅蚤虱<note n="m10.139"/>，風日所逼，惡聲捶杖，亦能忍之。身遇諸病<note n="m10.140"/>，極為苦痛，至命欲絕，諸不可樂，皆能堪忍。若不忍者，則生煩惱、憂慼；忍則不生煩惱、憂慼，是謂有漏從忍斷也。
<p/>「云何有漏從除斷耶？比丘！生欲念不除斷捨離，生恚念、害念不除斷捨離。若不除者，則生煩惱、憂慼；除則不生煩惱、憂慼，是謂有漏從除斷也。
<p/>「云何有漏從思惟斷耶？比丘！思惟初念覺支<note n="m10.141"/>，依離、依無欲、依於滅盡，趣<note n="m10.142"/>至出要<note n="m10.143"/>，法、精進、喜、息、定；思惟第七捨覺支，依離、依無欲、依於滅盡，趣至出要。若不思惟者，則生煩惱、憂慼；思惟則不生煩惱、憂慼，是謂有漏從思惟斷也<note n="m10.144"/>。
<p/>「若使比丘有漏從見斷則以見斷，有漏從護斷則以護斷，有漏從離斷則以離斷，有漏從用斷則以用斷，有漏從忍斷則以忍斷，有漏從除斷則以除斷，有漏從思惟斷則以思惟斷，是謂比丘一切漏盡諸結已解，能以正智而得苦際<note n="m10.145"/>。」
<p/>佛說如是，彼諸比丘聞佛所說，歡喜奉行！
<p/>漏盡經第十竟<note n="m10.146"/>（千六百二十一字<note n="m10.147"/>）
<p/>中阿含經卷第二<note n="m10.148"/>（七千九百三十四字<note n="m10.149"/>）
<p/> *中阿含七法品第一竟（一萬六千四十三字<note n="m10.150"/>）（ *初一日誦）
　　　業相應品第二（有十經）（初一日誦<note n="m11.1"/>）
<p/>鹽喻‧惒破‧度，羅云<note n="m11.2"/>‧思‧伽藍，
<p/>伽彌尼‧師子，尼乾<note n="m11.3"/>‧波羅牢。
<sid n="m11"/>（一一）中阿含<note n="m11.4"/>業相應品鹽喻經<note n="m11.5"/>第一
<p/>我聞如是：
<p/>一時，佛遊舍衞國，在勝林給孤獨園。
<p/>爾時，世尊告諸比丘：「隨人所作業則受其報<note n="m11.6"/>，如是，不行梵行<note n="m11.7"/>不得盡苦。若作是說，隨人所作業則受其報，如是，修行梵行便得盡苦。所以者何？若使有人作不善業，必受苦果地獄之報。云何有人作不善業，必受苦果地獄之報？謂有一人不修身、不修戒、不修心、不修慧，壽命甚短，是謂有人作不善業，必受苦果地獄之報。猶如有人以一兩鹽投少水中，欲令水鹹不可得飲，於意云何？此一兩鹽能令少水鹹叵<note n="m11.8"/>飲耶？」
<p/>答曰：「如是，世尊！」
<p/>「所以者何？鹽多水少，是故能令鹹不可飲。如是，有人作不善業，必受苦果地獄之報。云何有人作不善業，必受苦果地獄之報？謂有一人不修身、不修戒、不修心、不修慧，壽命甚短，是謂有人作不善業，必受苦果地獄之報。
<p/>「復次，有人作不善業，必受苦果現法之報<note n="m11.9"/>。云何有人作不善業，必受苦果現法之報？謂有一人修身、修戒、修心、修慧，壽命極長，是謂有人作不善業，必受苦果現法之報。猶如有人以一兩鹽投恒水<note n="m11.10"/>中，欲令水鹹不可得飲，於意云何？此一兩鹽能令恒水鹹叵飲耶？」
<p/>答曰：「不也，世尊！」
<p/>「所以者何？恒水甚多，一兩鹽少，是故不能令鹹叵飲。如是，有人作不善業，必受苦果現法之報。云何有人作不善業，必受苦果現法之報？謂有一人修身、修戒、修心、修慧，壽命極長，是謂有人作不善業，必受苦果現法之報。
<p/>「復次，有人作不善業，必受苦果地獄之報。云何有人作不善業，必受苦果地獄之報？謂有一人不修身、不修戒、不修心、不修慧，壽命甚短，是謂有人作不善業，必受苦果地獄之報。猶如有人奪取他羊。云何有人奪取他羊？謂奪羊者，或王、王臣，極有威勢；彼羊主者，貧賤無力，彼以無力故便種種承望，叉手<note n="m11.11"/>求索而作是說：『尊者！可見還羊，若見與直<note n="m11.12"/>！』是謂有人奪取他羊。如是，有人作不善業，必受苦果地獄之報。云何有人作不善業，必受苦果地獄之報？謂有一人不修身、不修戒、不修心、不修慧，壽命甚短，是謂有人作不善業，必受苦果地獄之報。
<p/>「復次，有人作不善業，必受苦果現法之報。云何有人作不善業，必受苦果現法之報？謂有一人修身、修戒、修心、修慧，壽命極長，是謂有人作不善業，必受苦果現法之報。猶如有人雖竊他羊，主還奪取。云何有人雖竊他羊，主還奪取？謂竊羊者貧賤無勢，彼羊主者或王、王臣，極有威力，以有力故收縛竊者，還奪取羊，是謂有人雖竊他羊，主還奪取。如是，有人作不善業，必受苦果現法之報。云何有人作不善業，必受苦果現法之報？謂有一人修身、修戒、修心、修慧，壽命極長，是謂有人作不善業，必受苦果現法之報。
<p/>「復次，有人作不善業，必受苦果地獄之報。云何有人作不善業，必受苦果地獄之報？謂有一人不修身、不修戒、不修心、不修慧，壽命甚短，是謂有人作不善業，必受苦果地獄之報。猶如有人負他五錢，為主所縛，乃至一錢亦為主所縛。云何有人負他五錢，為主所縛，乃至一錢亦為主所縛？謂負債人貧無力勢，彼貧無力故，負他五錢，為主所縛，乃至一錢亦為主所縛，是謂有人負他五錢，為主所縛，乃至一錢亦為主所縛。如是，有人作不善業，必受苦果地獄之報。云何有人作不善業，必受苦果地獄之報？謂有一人不修身、不修戒、不修心、不修慧，壽命甚短，是謂有人作不善
<p/>業，必受苦果地獄之報。
<p/>「復次，有人作不善業，必受苦果現法之報。云何有人作不善業，必受苦果現法之報？謂有一人修身、修戒、修心、修慧，壽命極長，是謂有人作不善業，必受苦果現法之報。猶如有人雖負百錢，不為主所縛，乃至千萬亦不為主所縛。云何有人雖負百錢，不為主所縛，乃至千萬亦不為主所縛？謂負債人產業無量，極有勢力，彼以是故，雖負百錢，不為主所縛，乃至千萬亦不為主所縛，是謂有人雖負百錢，不為主所縛，乃至千萬亦不為主所縛。如是，有人作不善業，必受苦果現法之報。云何有人作不善業，必受苦果現法之報？謂有一人修身、修戒、修心、修慧，壽命極長，是謂有人作不善業，必受苦果現法之報；彼於現法設受善惡業報而輕微也。」
<p/>佛說如是，彼諸比丘聞佛所說，歡喜奉行！
<p/>鹽喻經第一竟<note n="m11.13"/>（千三百五十一字<note n="m11.14"/>）
<sid n="m12"/>　　（一二） *中阿含業相應品惒破經<note n="m12.15"/>第二（惒，乎過反<note n="m12.16"/>）（ *初一日誦）
<p/>我聞如是：
<p/>一時，佛遊釋羇瘦<note n="m12.17"/>迦維羅衞<note n="m12.18"/>，在尼拘類園<note n="m12.19"/>。
<p/>爾時，尊者大目揵連<note n="m12.20"/>與比丘眾俱，於中食後有所為故，集坐講堂。是時，尼乾<note n="m12.21"/>有一弟子，釋種，名曰惒破<note n="m12.22"/>，中後<note n="m12.23"/>彷徉至尊者大目 *揵連所，共相問訊，卻坐一面。
<p/>於是，尊者大目 *揵連問如此事：「於惒破意云何？若有比丘身、口、意護，汝頗見是處，因此生不善漏，令至後世耶<note n="m12.24"/>？」
<p/>惒破答曰：「大目 *揵連！若有比丘身、口、意護，我見是處，因此生不善漏令至後世。大目 *揵連！若有前世行不善行，因此生不善漏令至後世。」
<p/>後<note n="m12.25"/>時，世尊靜處宴坐<note n="m12.26"/>，以淨天耳<note n="m12.27"/>出過於人，聞尊者大目 *揵連與尼*乾弟子釋惒破共論如是。世尊聞已，則於晡時從宴坐起，往詣講堂比丘眾前，敷座而坐。
<p/>世尊坐已，問曰：「目 *揵連！向與尼 *乾弟子釋惒破共論何事？復以何事集坐講堂？」
<p/>尊者大目 *揵連白曰：「世尊！我今日與比丘眾俱，於中食後有所為故，集坐講堂。此尼 *乾弟子釋惒破中後彷徉來至我所，共相問訊，卻坐一面。我問如是：『於惒破意云何？若有比丘身、口、意護，汝頗見是處，因此生不善漏令至後世耶？』尼乾<note n="m12.28"/>弟子釋惒破卽答我言：『若有比丘身、口、意護，我見是處，因此生不善漏令
<p/>至後世。大目 *揵連！若有前世行不善行，因此生不善漏令至後世。』世尊！向與尼*乾弟子釋惒破共論如是，以此事故，集坐講堂。」
<p/>於是，世尊語尼 *乾弟子釋惒破曰：「若我所說是者，汝當言是；若不是者，當言不是。汝有所疑，便可問我：『沙門瞿曇！此有何事？此有何義？』隨我所說，汝若能受者，我可與汝共論此事。」
<p/>惒破答曰：「沙門瞿曇！若所說是，我當言是；若不是者，當言不是。我若有疑，當問瞿曇：『瞿曇！此有何事？此有何義？』隨沙門瞿曇所說，我則受持，沙門瞿曇但當與我共論此事。」
<p/>世尊問曰：「於惒破意云何？若有比丘生不善身行、漏、煩熱<note n="m12.29"/>、憂慼，彼於後時不善身行滅，不更造新業，棄捨故業，卽於現世便得究竟而無煩熱，常住不變，謂聖慧所見、聖慧所知也。身生不善、口行不善、意行不善無明行、漏、煩熱、憂慼，彼於後時不善無明行滅，不更造新業，棄捨故業，卽於現世便得究竟而無煩熱，常住不變，謂聖慧所見、聖慧所知。云何，惒破！如是比丘身、口、意護，汝頗見是處，因此生不善漏令至後世耶？」
<p/>惒破答曰：「瞿曇！若有比丘如是身、口、意護，我不見是處，因此生不善漏令至後世。」
<p/>世尊歎曰：「善哉！惒破！云何，惒破！若有比丘無明已盡，明已生，彼無明已盡，明已生，生後身覺便知生後身覺<note n="m12.30"/>，生後命覺便知生後命覺<note n="m12.31"/>，身壞命終，壽已畢訖，卽於現世一切所覺便盡止息，當知至竟冷<note n="m12.32"/>。猶如，惒破<note n="m12.33"/>！因樹有影，若使有人持利斧來斫彼樹根，段段斬截，破為十分，或為百分，火燒成灰，或大風吹，或著水中，於惒破意云何？影因樹有，彼影從是已絕其因，滅不生耶？」
<p/>惒破答曰：「如是，瞿曇！」
<p/>「惒破！當知比丘亦復如是，無明已盡，明已生，彼無明已盡，明已生，生後身覺便知生後身覺，生後命覺便知生後命覺，身壞命終，壽已畢訖，卽於現世一切所覺便盡止息，當知至竟 *冷。惒破！比丘如是正心解脫<note n="m12.34"/>，便得六善住處<note n="m12.35"/>。云何為六？惒破！比丘眼見色，不喜不憂，捨求<note n="m12.36"/>無為，正念正智。惒破！比丘如是正心解脫，是謂得第一善住處。如是，耳、鼻、舌、身、意知法，不喜不憂，捨求無為，正念正智。惒破！比丘如是正心解脫，是謂得第六善住處。惒破！比丘如是正心解脫，得此六善住處。」
<p/>惒破白曰：「如是，瞿曇！多聞聖弟子如是正心解脫，得六善住處。云何為六？瞿曇！多聞聖弟子眼見色，不喜不憂，捨求無為，正念正智。瞿曇！多聞聖弟子如是正心解脫，是謂得第一善住處。如是，耳、鼻、舌、身、意知法，不喜不憂，捨求無為，正念正智。如是，瞿曇！多聞聖弟子如是正心解脫，是謂得第六善住處。如是，瞿曇！多聞聖弟子如是正心解脫，得此六善住處。」
<p/>於是，惒破白世尊曰：「瞿曇！我已知。善逝！我已解。瞿曇猶明目人，覆者仰之，覆者發之，迷者示道，暗中施明。若有眼者便見於色，沙門瞿曇亦復如是，為我無量方便說法現義，隨其諸<note n="m12.37"/>道。世尊！我今自歸於佛、法及比丘眾，唯願世尊受
<p/>我為優婆塞<note n="m12.38"/>！從今日始，終身自歸，乃至命盡。
<p/>「世尊！猶如有人養不良馬，望得其利，徒自疲勞而不獲利。世尊！我亦如是，彼愚癡尼 *乾不善曉了，不能解知，不識良田<note n="m12.39"/>而不自審，長夜奉敬供養禮事，望得其利，唐苦無益。世尊！我今再自歸佛、法及比丘眾，唯願世尊受我為優婆塞！從今日始，終身自歸，乃至命盡。
<p/>「世尊！我本無知，於愚癡尼 *乾有信有敬，從今日斷。所以者何？欺誑我故。世尊！我今三自歸佛、法及比丘眾，唯願世尊受我為優婆塞！從今日始，終身自歸，乃至命盡。」
<p/>佛說如是，釋惒破及諸比丘聞佛所說，歡喜奉行！
<p/>惒破經第二竟<note n="m12.40"/>（一千五百二字<note n="m12.41"/>）
<sid n="m13"/>　　（一三） *中阿含業相應品度經<note n="m13.42"/>第三（ *初一日誦）
<p/>我聞如是：
<p/>一時，佛遊舍衞國，在勝林給孤獨園。
<p/>爾時，世尊告諸比丘：「有三度處異姓、異名、異宗、異說，謂有慧者善受、極持而為他說，然不獲利。云何為三？或有沙門、梵志如是見、如是說，謂人所為一切皆因宿命造<note n="m13.43"/>。復有沙門、梵志如是見、如是說，謂人所為一切皆因尊祐造<note n="m13.44"/>。
<p/>復有沙門、梵志如是見、如是說，謂人所為一切皆無因無緣<note n="m13.45"/>。
<p/>「於中若有沙門、梵志如是見、如是說，謂人所為一切皆因宿命造者，我便往彼，到已，卽問：『諸賢！實如是見、如是說，謂人所為一切皆因宿命造耶？』彼答言：『爾。』我復語彼：『若如是者，諸賢等皆是殺生。所以者何？以其一切皆因宿命造故<note n="m13.46"/>。如是，諸賢皆是不與取<note n="m13.47"/>、邪淫、妄言……乃至邪見，所以者何？以其一切皆因宿命造故。諸賢！若一切皆因宿命造，見如真者，於內因內，作以不作，都無欲、無方便<note n="m13.48"/>。諸賢！若於作以不作，不知如真者，便失正念、無正智，則無可以教。』如沙門法如是說者，乃可以理伏彼沙門、梵志。
<p/>「於中若有沙門、梵志如是見、如是說，謂人所為一切皆因尊祐造者，我便往彼，到已，卽問：『諸賢！實如是見、如是說，謂人所為一切皆因尊祐造耶？』彼答言：『爾。』我復語彼：『若如是者，諸賢等皆是殺生。所以者何？以其一切皆因尊祐造故。如是，諸賢皆是不與取、邪淫、妄言……乃至邪見，所以者何？以其一切皆因尊祐造故。諸賢！若一切皆因尊祐造，見如真者，於內因內，作以不作，都無欲、無方便。諸賢！若於作以不作，不知如真者，便失正念、無正智，則無可以教。』如沙門法如是說者，乃可以理伏彼沙門、梵志。
<p/>「於中若有沙門、梵志如是見、如是說，謂人所為一切皆無因無緣者，我便往彼，到已，卽問：『諸賢！實如是見、如是說，謂人所為一切皆無因無緣耶？』彼答言：『爾。』我復語彼：『若如是者，諸賢等皆是殺生。所以者何？以其一切皆無因無緣故。如是，諸賢皆是不與取、邪淫、妄言……乃至邪見。所以者何？以其一切皆無因無緣故。諸賢！若一切皆無因無緣，見如真者，於內因內，作以不作，都無欲、無方便。諸賢！若於作以不作，不知如真者，便失正念、無正智，則無可以教。』如沙門法如是說者，乃可以理伏彼沙門、梵志。
<p/>「我所自知、自覺法，為汝說者，若沙門、梵志，若天、魔、梵及餘世間皆無能伏，皆無能穢，皆無能制。云何我所自知、自覺法為汝說，非為沙門、梵志，若天、魔、梵及餘世間所能伏、所能穢、所能制？謂有六處法，我所自知、自覺為汝說，非為沙門、梵志，若天、魔、梵及餘世間所能伏、所能穢、所能制。復有六界法，我所自知、自覺為汝說，非為沙門、梵志，若天、魔、梵及餘世間所能伏、所能穢、所能制。
<p/>「云何六處法，我所自知、自覺為汝說？謂眼處，耳、鼻、舌、身、意處，是謂六處法，我所自知、自覺為汝說也。云何六界法，我所自知、自覺為汝說？謂地界，水、火、風、空、識界，是謂六界法，我所自知、自覺為汝說也。
<p/>「以六界合故，便生母胎，因六界便有六處，因六處便有更樂<note n="m13.49"/>，因更樂便有覺<note n="m13.50"/>。比丘！若有覺者便知苦如真，知苦集<note n="m13.51"/>、知苦滅、知苦滅道如真。云何知苦如真？謂生苦、老苦、病苦、死苦、怨憎會苦<note n="m13.52"/>、愛別離苦<note n="m13.53"/>、所求不得苦、略五盛陰苦<note n="m13.54"/>，是謂知苦如真。云何知苦 *集如真？謂此愛受<note n="m13.55"/>當來有<note n="m13.56"/>樂欲，共俱求彼彼有<note n="m13.57"/>，是謂知苦 *集如真。云何知苦滅如真？謂此愛受當來有樂欲，共俱求彼彼有斷無餘，捨、吐盡、無欲、滅、止、沒，是謂知苦滅如真。云何知苦滅道如真？謂八支聖道<note n="m13.58"/>──正見……乃至正定，是為八，是謂知苦滅道如真。比丘！當知苦如真，當斷苦 *集，當苦滅作證，當修苦滅道。若比丘知苦如真，斷苦 *集，苦滅作證，修苦滅道者，是謂比丘一切漏盡，諸結已解，能以正智而得苦際<note n="m13.59"/>。」
<p/>佛說如是，彼諸比丘聞佛所說，歡喜奉行！
<p/>度經第三竟<note n="m13.60"/>（千一百八十四字<note n="m13.61"/>）
<sid n="m14"/>　　（一四） *中阿含業相應品羅 *云經<note n="m14.62"/>第四（ *初一日誦）
<p/>我聞如是：
<p/>一時，佛遊王舍城，在竹林迦蘭哆園<note n="m14.63"/>。
<p/>爾時，尊者羅 *云<note n="m14.64"/>亦遊王舍城溫泉林<note n="m14.65"/>中。於是，世尊過夜平旦，著衣持鉢入王舍城而行乞食，乞食已竟，至溫泉林羅 *云住處。尊者羅 *云遙見佛來，卽便往迎，取佛衣鉢，為敷坐<note n="m14.66"/>具，汲水洗足<note n="m14.67"/>。佛洗足已，坐羅 *云座。
<p/>於是，世尊卽取水器，瀉<note n="m14.68"/>留少水已，問曰：「羅 *云！汝今見我取此水器，*瀉留少水耶？」
<p/>羅 *云答曰：「見也，世尊！」
<p/>佛告羅 *云：「我說彼道少，亦復如是，謂知已妄言，不羞不悔，無慚無愧。羅*云！彼亦無惡不作。是故，羅 *云！當作是學，不得戲笑妄言。」
<p/>世尊復取此少水器，盡 *瀉棄已，問曰：「羅 *云！汝復見我取少水器，盡 *瀉棄耶？」
<p/>羅 *云答曰：「見也，世尊！」
<p/>佛告羅 *云：「我說彼道盡棄，亦復如是，謂知已妄言，不羞不悔，無慚無愧。羅 *云！彼亦無惡不作。是故，羅 *云！當作是學，不得戲笑妄言。」
<p/>世尊復取此空水器，覆著地已，問曰：「羅 *云！汝復見我取空水器，覆著地耶？」
<p/>羅 *云答曰：「見也，世尊！」
<p/>佛告羅 *云：「我說彼道覆，亦復如是，謂知已妄言，不羞不悔，無慚無愧。羅*云！彼亦無惡不作。是故，羅 *云！當作是學，不得戲笑妄言。」
<p/>世尊復取此覆水器，發令仰已，問曰：「羅 *云！汝復見我取覆水器，發令仰耶？」
<p/>羅 *云答曰：「見也，世尊！」
<p/>佛告羅 *云：「我說彼道仰，亦復如是，謂知已妄言，不羞不悔，不<note n="m14.69"/>慚不愧。羅 *云！彼亦無惡不作。是故，羅 *云！當作是學，不得戲笑妄言。
<p/>「羅 *云！猶如王有大象入陣鬪時，用前腳、後腳、尾、𦝣、脊、脇、項<note n="m14.71"/>、額、耳、牙，一切皆用，唯護於鼻。象師見已，便作是念：此王大象猶故惜命，所以者何？此王大象入陣鬪時，用前腳、後腳、尾、𦝣、脊、脇、 *項、額、耳、牙，一切皆用，唯護於鼻。羅 *云！若王大象入陣鬪時，用前腳、後腳、尾、𦝣、脊、脇、 *項、額、耳、牙、鼻，一切盡用。象師見已，便作是念：此王大象不復惜命，所以者何？此王大象入陣鬪時，用前腳、後腳、尾、𦝣、脊、脇、 *項、額、耳、牙、鼻，一切盡用。羅 *云！若王大象入陣鬪時，用前腳、後腳、尾、𦝣、脊、脇、*項、額、耳、牙、鼻，一切盡用，羅 *云！我說此王大象入陣鬪時，無惡不作。如是，羅 *云！謂知已妄言，不羞不悔，無慚無愧，羅 *云！我說彼亦無惡不作。是故，羅 *云！當作是學，不得戲笑妄言。」
<p/>於是，世尊卽說頌曰：
<p/>「人犯一法，謂妄言是；
<p/>不畏後世，無惡不作<note n="m14.72"/>。
<p/>寧噉鐵丸，其熱如火；
<p/>不以犯戒，受世信施<note n="m14.73"/>。
<p/>若畏於苦，不愛念者；
<p/>於隱顯處，莫作惡業。
<p/>若不善業，已作今作；
<p/>終不得脫，亦無避處。」
<p/>佛說頌已，復問羅 *云：「於意云何？人用鏡為？」
<p/>尊者羅 *云答曰：「世尊！欲觀其面，見淨不淨。」
<p/>「如是，羅 *云！若汝將作身業，卽觀彼身業：我將作身業，彼身業為淨？為不淨？為自為？為他？羅 *云！若觀時則知：我將作身業，彼身業淨，或自為，或為他，不善與苦果受於苦報。羅 *云！汝當捨彼將作身業。羅 *云！若觀時則知：我將作身業，彼身業不淨，或自為，或為他，善與樂果受於樂報。羅 *云！汝當受彼將作身業<note n="m14.74"/>。
<p/>「羅 *云！若汝現作身業，卽觀此身業：若我現作身業，此身業為淨？為不淨？為自為？為他？羅 *云！若觀時則知：我現作身業，此身業淨，或自為，或為他，不善與苦果受於苦報。羅 *云！汝當捨此現作身業。羅 *云！若觀時則知：我現作身業，此身業不淨，或自為，或為他，善與樂果受於樂報。羅 *云！汝當受此現作身業。
<p/>「羅 *云！若汝已作身業，卽觀彼身業：若我已作身業，彼身業已過去滅盡變易，為淨？為不淨？為自？或<note n="m14.75"/>為他？羅 *云！若觀時則知：我已作身業，彼身業已過去滅盡變易，彼身業淨，或自為，或為他，不善與苦果受於苦報。羅 *云！汝當詣善知識、梵行人所，彼已作身業，至心發露，應悔過說，慎莫覆藏，更善持<note n="m14.76"/>護。羅 *云！若觀時則知：我已作身業，彼身業已過去滅盡變易，彼身業不淨，或自為，或為他，善與樂果受於樂報。羅 *云！汝當晝夜歡喜，住正念正智，口業亦復如是。
<p/>「羅 *云！因過去行故，已生意業，卽觀彼意業：若因過去行故，已生意業，彼意業為淨？為不淨？為自為？為<note n="m14.77"/>他？羅 *云！若觀時則知：因過去行故，已生意業，彼意業已過去滅盡變易，彼意業淨，或自為，或為他，不善與苦果受於苦報。羅*云！汝當捨彼過去意業。羅 *云！若觀時則知：因過去行故，已生意業已過去滅盡變易，彼意業不淨，或自為，或為他，善與樂果受於樂報。羅 *云！汝當受彼過去意
<p/>業。
<p/>「羅 *云！因未來行故，當生意業，卽觀彼意業：若因未來行故，當生意業，彼意業為淨？為不淨？為自為？為他？羅 *云！若觀時則知：因未來行故，當生意業，彼意業淨，或自為，或為他，不善與苦果受於苦報。羅 *云！汝當捨彼未來意業。羅*云！若觀時則知：因未來行故，當生意業，彼意業不淨，或自為，或為他，善與樂果受於樂報。羅 *云！汝當受彼未來意業。
<p/>「羅 *云！因現在行故，現生意業，卽觀此意業：若因現在行故，現生意業，此意業為淨？為不淨？為自為？為他？羅 *云！若觀時則知：因現在行故，現生意業，此意業淨，或自為，或為他，不善與苦果受於苦報。羅 *云！汝當捨此現在意業。羅*云！若觀時則知：因現在行故，現生意業，此意業不淨，或自為，或為他，善與樂果受於樂報。羅 *云！汝當受此現在意業。
<p/>「羅 *云！若有過去沙門、梵志，身、口、意業，已觀而觀，已淨而淨；彼一切卽此身、口、意業，已觀而觀，已淨而淨。羅 *云！若有未來沙門、梵志，身、口、意業，當觀而觀，當淨而淨；彼一切卽此身、口、意業，當觀而觀，當淨而淨。羅 *云！若有現在沙門、梵志，身、口、意業，現觀而觀，現淨而淨；彼一切卽此身、口、意業，現觀而觀，現淨而淨。羅 *云！汝當如是學：我亦卽此身、口、意業，現觀而觀，現淨而淨。」
<p/>於是，世尊復說頌曰：
<p/>「身業、口業、意業，羅 *云！
<p/>善、不善法，汝應常觀。
<p/>知已妄言，羅 *云莫說，
<p/>禿<note n="m14.78"/>從他活，何可妄言！
<p/>覆沙門法，空無真實，
<p/>謂說妄言，不護其口。
<p/>故不妄言，正覺之子，
<p/>是沙門法，羅 *云當學。
<p/>方方豐樂，安隱無怖，
<p/>羅 *云至彼，莫為害他。」
<p/>佛說如是，尊者羅 *云及諸比丘聞佛所說，歡喜奉行！
<p/>羅 *云經第四竟<note n="m14.79"/>（一千八百三十二字<note n="m14.80"/>）
<sid n="m15"/>　　（一五） *中阿含業相應品思經<note n="m15.81"/>第五（ *初一日誦）
<p/>我聞如是：
<p/>一時，佛遊舍衞國，在勝林給孤獨園。
<p/>爾時 ，世尊告諸比丘：「若有故作業<note n="m15.82"/>，我說彼必受其報，或現世受，或後世受。若不故作業，我說此不必受報。於中，身故作三業，不善與苦果受於苦報。口有四業，意有三業，不善與苦果受於苦報。
<p/>「云何身故作三業，不善與苦果受於苦報？一曰殺生，極惡飲血，其欲傷害，不慈眾生，乃至蜫蟲。二曰不與取，著他財物以偷意取。三曰邪淫，彼或有父所護，或母所護，或父母所護，或姊妹所護，或兄弟所護，或婦父母所護，或親親所護，或同姓所護，或為他婦女，有鞭罰恐怖，及有名假賃至華鬘<note n="m15.83"/>，親犯如此女，是謂身故作三業，不善與苦果受於苦報。
<p/>「云何口故作四業，不善與苦果受於苦報？一曰妄言，彼或在眾，或在眷屬，或在王家，若呼彼問，汝知便說；彼不知言知，知言不知；不見言見，見言不見；為己為他，或為財物，知已妄言。二曰兩舌，欲離別他，聞此語彼，欲破壞此；聞彼語此，欲破壞彼；合者欲離，離者復離；而作羣黨，樂於羣黨，稱說羣黨。三曰麁言<note n="m15.84"/>，彼若有言，辭氣麁獷，惡聲逆耳，眾所不喜，眾所不愛，使他苦惱，令不得定，說如是言。四曰綺語，彼非時說，不真實說，無義說，非法說，不止息說；又復稱歎不止息事，違背於時而不善教，亦不善訶，是謂口故作四業，不善與苦果受於苦報。
<p/>「云何意故作三業，不善與苦果受於苦報？一<note n="m15.85"/>曰貪伺，見他財物諸生活具，常伺求望，欲令我得。二曰嫉恚，意懷憎嫉而作是念：彼眾生者，應殺、應縛、應收、應免、應逐擯出；其欲令彼受無量苦。三曰邪見，所見顛倒，如是見、如是說：無施、無齋、無<note n="m15.86"/>有呪說；無善惡業，無善惡業報；無此世彼世，無父無母；世無真人往至善處、善去、善向，此世彼世，自知、自覺、自作證成就遊。是謂意故作三業，不善與苦果受於苦報。
<p/>「多聞聖弟子捨身不善業，修身善業；捨口、意不善業，修口、意善業。彼多聞聖弟子如是具足精進戒德，成就身淨業，成就口、意淨業，離恚離諍，除去睡眠，無掉<note n="m15.87"/>、貢高，斷疑、度慢，正念正智，無有愚癡，彼心與慈俱，遍滿一方成就遊。如是二三四方，四維上下，普周一切，心與慈俱，無結無怨，無恚無諍，極廣甚大，無量善修，遍滿一切世間成就遊。彼作是念：我本此心少不善修，我今此心無量善修。多聞聖弟子其心如是無量善修。若本因惡知識，為放逸行，作不善業，彼不能將去，不能穢汙，不復相隨。若有幼少童男、童女，生便能行慈心解脫者，而於後時，彼身、口、意寧可復作不善業耶？」
<p/>比丘答曰：「不也，世尊！」
<p/>「所以者何？自不作惡業，惡業何由生？是以男女在家、出家，常當勤修慈心解脫。若彼男女在家、出家修慈心解脫者，不持此身往至彼世，但隨心去此。比丘應作是念：我本放逸，作不善業，是一切今可受報，終不後世。若有如是行慈心解脫無量善修<note n="m15.88"/>者，必得阿那含<note n="m15.89"/>，或復上得<note n="m15.90"/>。如是，悲、喜心與捨<note n="m15.91"/>俱，無結無怨，無恚無諍，極廣甚大，無量善修，遍滿一切世間成就遊。彼作是念：我本此心少不善修，我今此心無量善修。多聞聖弟子其心如是無量善修。若本因惡知識，為放逸行，作不善業，彼不能將去，不能穢汙，不復相隨。若有幼少童男、童女，生便能行捨心解脫者，而於後時，彼身、口、意寧可復作不善業耶？」
<p/>比丘答曰：「不也，世尊！」
<p/>「所以者何？自不作惡業，惡業何由生？是以男女在家、出家，常當勤修捨心解脫。若彼男女在家、出家修捨心解脫者，不持此身往至彼世，但隨心去此。比丘應作是念：我本放逸，作不善業，是一切今可受報，終不後世。若有如是行捨心解脫無量善修者，必得阿那含，或復上得。」
<p/>佛說如是，彼諸比丘聞佛所說，歡喜奉行！
<p/>思經第五竟<note n="m15.92"/>（一千七十四字<note n="m15.93"/>）
<sid n="m16"/>　　（一六） *中阿含業相應品伽藍經<note n="m16.94"/>第六（ *初一日誦）
<p/>我聞如是：
<p/>一時，佛遊伽藍園<note n="m16.95"/>，與大比丘眾俱，至羇舍子<note n="m16.96"/>，住羇舍子村北尸攝惒<note n="m16.97"/>林中。
<p/>爾時，羇舍子伽藍人聞沙門瞿曇釋種子捨釋宗族<note n="m16.98"/>，出家學道，遊伽藍 *園，與大比丘眾俱，來至此羇舍子，住羇舍子村北尸攝惒林中。彼沙門瞿曇有大名稱，周聞十方，沙門瞿曇如來、無所著、等正覺、明行成為、善逝、世間解、無上士、道法御、天人師，號佛、眾祐。彼於此世，天及魔、梵、沙門、梵志，從人至天，自知自覺，自作證成就遊。彼若說法，初善、中善、竟亦善，有義有文，具足清淨，顯現梵行。若見如來、無所著、等正覺，尊重禮拜，供養承事者，快得善利。我等應共往見沙門瞿曇，禮事供養。
<p/>羇舍子伽藍人聞已，各與等類眷屬相隨從羇舍子出，北行至尸攝惒林，欲見世尊禮事供養。往詣佛已，彼伽藍人或稽首佛足，卻坐一面；或問訊佛，卻坐一面；或叉手向佛，卻坐一面；或遙見佛已，默然而坐<note n="m16.99"/>。彼時，伽藍人各坐已定，佛為說法，勸發渴仰，成就歡喜。無量方便為彼說法，勸發渴仰，成就歡喜已，默然而住。
<p/>時，伽藍人，佛為說法，勸發渴仰，成就歡喜已，各從座<note n="m16.100"/>起，偏袒著衣，叉手向佛，白世尊曰：「瞿曇！有一沙門梵志來詣伽藍，但自稱歎己所知見，而呰毀他所知見。瞿曇！復有一沙門梵志來詣伽藍，亦自稱歎己所知見，而呰毀他所知見。瞿曇！我等聞已，便生疑惑，此沙門梵志何者為實？何者為虛？」
<p/>世尊告曰：「伽藍！汝等莫生疑惑，所以者何？因有疑惑，便生猶豫<note n="m16.101"/>。伽藍！汝等自無淨智，為有後世？為無後世？伽藍！汝等亦無淨智，所作有罪？所作無罪？伽藍！當知諸業有三，因習本有。云何<note n="m16.102"/>為三？伽藍！謂貪是諸業，因習本有。伽藍！恚及癡是諸業，因習本有。伽藍！貪者為貪所覆，心無厭足，或殺生，或不與取，或行邪淫，或知已妄言，或復飲酒。伽藍！恚者為恚所覆，心無厭足，或殺生，或不與取，或行邪淫，或知已妄言，或復飲酒。伽藍！癡者為癡所覆，心無厭足，或殺生，或不與取，或行邪淫，或知已妄言，或復飲酒。
<p/>「伽藍！多聞聖弟子離殺斷殺，棄捨刀杖，有慚有愧，有慈悲心，饒益一切，乃至蜫蟲；彼於殺生淨除其心。伽藍！多聞聖弟子離不與取，斷不與取，與之乃取，樂於與取，常好布施，歡喜無悋，不望其報；彼於不與取淨除其心。伽藍！多聞聖弟子離非梵行，斷非梵行，勤修梵行，精勤妙行，清淨無穢，離欲斷淫；彼於非梵行淨除其心。伽藍！多聞聖弟子離妄言，斷妄言，真諦言，樂真諦，住真諦不移動，一切可信，不欺世間；彼於妄言淨除其心。
<p/>「伽藍！多聞聖弟子離兩舌，斷兩舌，行不兩舌，不破壞他。不聞此語彼，欲破壞此，不聞彼語此，欲破壞彼，離者欲合，合者歡喜，不作羣黨，不樂羣黨，不稱羣黨；彼於兩舌淨除其心。伽藍！多聞聖弟子離麁言，斷麁言，若有所言，辭氣麁獷，惡聲逆耳，眾所不喜，眾所不愛，使他苦惱，令不得定，斷如是言，若有所說，清和柔潤，順耳入心，可喜可愛，使他安樂，言聲具了，不使人畏，令他得定，說如是言；彼於麁言淨除其心。伽藍！多聞聖弟子離綺語，斷綺語，時說、真說<note n="m16.103"/>、法說、義說、止息說<note n="m16.104"/>，樂止息說，事順時得宜，善教善訶；彼於綺語淨除其心。伽藍！多聞聖弟子離貪伺，斷貪伺，心不懷諍，見他財物諸生活具，不起貪伺，欲令我得；彼於貪伺淨除其心。
<p/>「伽藍！多聞聖弟子離恚，斷恚，有慚有愧，有慈悲心，饒益一切，乃至蜫蟲；彼於嫉恚淨除其心。伽藍！多聞聖弟子離邪見，斷邪見，行於正見而不顛倒，如是見，如是說：有施有齋，亦有咒說，有善惡業報<note n="m16.105"/>，有此世彼世，有父有母，世有真人往至善處、善去、善向，此世彼世，自知、自覺、自作證成就遊；彼於邪見淨除其心。
<p/>「如是，伽藍！多聞聖弟子成就身淨業，成就口、意淨業，離恚離諍，除去睡眠，無 *掉、貢高，斷疑、度慢，正念正智，無有愚癡。彼心與慈俱，遍滿一方成就遊，如是，二三四方，四維上下，普周一切，心與慈俱，無結無怨，無恚無諍，極廣甚大，無量善修，遍滿一切世間成就遊。如是，悲、喜心與捨俱，無結無怨，無恚無諍，極廣甚大，無量善修，遍滿一切世間成就遊。
<p/>「如是，伽藍！多聞聖弟子心無結無怨，無恚無諍，便得四安隱住處。云何為四？有此世彼世， *有善惡業報，我得此正見相應業，受持具足，身壞命終，必至善處，乃生天上。如是，伽藍！多聞聖弟子心無結無怨，無恚無諍，是謂得第一安隱住處。復次，伽藍！無此世彼世，無善惡業報<note n="m16.106"/>，如是我於現法中，非以此故為他所毀，但為正智所稱譽，精進人、正見人說其有。如是，伽藍！多聞聖弟子心無結無怨，無恚無諍，是謂得第二安隱住處。復次，伽藍！若有所作，必不作惡，我不念惡。所以者何？自不作惡，苦何由生？如是，伽藍！多聞聖弟子心無結無怨，無恚無諍，是謂得第三安隱住處。復次，伽藍！若有所作，必不作惡，我不犯世怖與不怖，常當慈愍一切世間，我心不與眾生共諍，無濁歡悅。如是，伽藍！多聞聖弟子心無結無怨，無恚無諍，是謂得第四安隱住處。如是，伽藍！多聞聖弟子心無結無怨，無恚無諍，是謂得四安隱住處。」
<p/>伽藍白世尊曰：「如是，瞿曇！多聞聖弟子心無結無怨，無恚無諍，得四安隱住處。云何為四？有此世彼世， *有善惡業報，我得此正見相應業，受持具足，身壞命終，必至善處，乃至<note n="m16.107"/>天上。如是，瞿曇！多聞聖弟子心無結無怨，無恚無諍，是謂得第一安隱住處。復次，瞿曇！若無此世彼世， *無善惡業報，我於現法中，非以此故為他所毀，但為正智所稱譽，精進人、正見人說其有。如是，瞿曇！多聞聖弟子心無結無怨，無恚無諍，是謂得第二安隱住處。復次，瞿曇！若有所作，必不作惡，我不念惡。所以者何？自不作惡，苦何由生？如是，瞿曇！多聞聖弟子心無結無怨，無恚無諍，是謂得第三安隱住處。復次，瞿曇！若有所作，必不作惡，我不犯世怖與不怖，常當慈愍一切世間，我心不與眾生共諍，無濁歡悅。如是，瞿曇！多聞聖弟子心無結無怨，無恚無諍，是謂得第四安隱住處。如是，瞿曇！多聞聖弟子心無結無怨，無恚無諍，是謂得四安隱住處。瞿曇！我已知。善逝！我已解。世尊！我等盡壽<note n="m16.108"/>自歸佛、法及比丘眾，唯願世尊受我等為優婆塞！從今日始，終身自歸，乃至命盡。」
<p/>佛說如是，一切伽藍人及諸比丘聞佛所說，歡喜奉行！
<p/>伽藍經第六竟<note n="m16.109"/>（一千九百八十七字<note n="m16.110"/>）
<sid n="m17"/>　　（一七） *中阿含業相應品伽彌尼經<note n="m17.111"/>第七（伽音，巨羅反<note n="m17.112"/>。）（ *初一日誦）
<p/>我聞如是：
<p/>一時，佛遊那難陀園<note n="m17.113"/>，在牆村㮈林<note n="m17.114"/>。
<p/>爾時，阿私羅天有子名伽彌尼<note n="m17.115"/>，色像巍巍，光耀煒曄，夜將向旦，往詣佛所，稽首佛足，卻住一面。
<p/>阿私羅天子伽彌尼白曰：「世尊！梵志自高，事若干天，若眾生命終者，彼能令自在往來善處，生於天上。世尊為法王，唯願世尊使眾生命終得至善處，生於天中！」
<p/>世尊告曰：「伽彌尼！我今問汝，隨所解答。伽彌尼！於意云何？若村邑中或有男女，懈不精進，而行惡法，成就十種不善業道，殺生、不與取、邪淫、妄言……乃至邪見。彼命終時，若眾人來，各叉手向稱歎求索，作如是語：『汝等男女，懈不精進，而行惡法，成就十種不善業道，殺生、不與取、邪淫、妄言……乃至邪見；汝等因此緣此，身壞命終，必至善處，乃生天上。』如是，伽彌尼！彼男女等，懈不精進
<p/>，而行惡法，成就十種不善業道，殺生、不與取、邪淫、妄言……乃至邪見，寧為眾人各叉手向稱歎求索，因此緣此，身壞命終，得至善處，生天上耶？」
<p/>伽彌尼答曰：「不也，世尊！」
<p/>世尊歎曰：「善哉！伽彌尼！所以者何？彼男女等，懈不精進，而行惡法，成就十種不善業道，殺生、不與取、邪淫、妄言……乃至邪見，若為眾人各叉手向稱歎求索，因此緣此，身壞命終，得至善處，乃生天上者，是處不然。伽彌尼！猶去村不遠有深水淵，於彼有人以大重石擲著水中，若眾人來，各叉手向稱歎求索，作如是語：『願石浮出<note n="m17.116"/>。』伽彌尼！於意云何？此大重石寧為眾人各叉手向稱歎求索，因此緣此，而當出耶？」
<p/>伽彌尼答曰：「不也，世尊！」
<p/>「如是，伽彌尼！彼男女等，懈不精進，而行惡法，成就十種不善業道，殺生、不與取、邪淫、妄言……乃至邪見，若為眾人各叉手向稱歎求索，因此緣此，身壞命終，得至善處，生天上者，是處不然。所以者何？謂此十種不善業道，黑有黑報，自然趣下，必至惡處。
<p/>「伽彌尼！於意云何？若村邑中或有男女，精進勤修，而行妙法，成十善業道，離殺、斷殺、不與取、邪淫、妄言……乃至離邪見，斷邪見，得正見。彼命終時，若眾人來，各叉手向稱歎求索，作如是語：『汝男女等，精進勤修，而行妙法，成十善業道，離殺、斷殺、不與取、邪淫、妄言……乃至離邪見，斷邪見，得正見；汝等因此緣此，身壞命終，當至惡處，生地獄中。』伽彌尼！於意云何？彼男女等，精進勤修，而行妙法，成十善業道，離殺、斷殺、不與取、邪淫、妄言……乃至離邪見，斷邪見，得正見，寧為眾人各叉手向稱歎求索，因此緣此，身壞命終，得至惡處，生地獄中耶？」
<p/>伽彌尼答曰：「不也，世尊！」
<p/>世尊歎曰：「善哉！伽彌尼！所以者何？伽彌尼！彼男女等，精進勤修，而行妙法，成十善業道，離殺、斷殺、不與取、邪淫、妄言……乃至離邪見，斷邪見，得正見，若為眾人各叉手向稱歎求索，因此緣此，身壞命終，得生<note n="m17.117"/>惡處，生地獄中者，是處不然。所以者何？伽彌尼！謂此十善業道，白有白報，自然昇上，必至善處。伽彌尼！猶去村不遠有深水淵，於彼有人以酥油瓶投水而破，滓瓦沈下，酥油浮上。
<p/>「如是，伽彌尼！彼男女等，精進勤修，而行妙法，成十善業道，離殺、斷殺、不與取、邪淫、妄<note n="m17.118"/>言……乃至離邪見，斷邪見，得正見。彼命終時，謂身麁色四大之種從父母生，衣食長養，坐臥按摩，澡浴強忍，是破壞法，是滅盡法，離散之法。彼命終後，或烏鳥啄，或虎狼食，或燒或埋，盡為粉塵。彼心、意、識常為信所熏，為精進、多聞、布施、智慧所熏，彼因此緣此，自然昇上，生於善處。伽彌尼！彼殺生者，離殺、斷殺，園觀之道<note n="m17.119"/>、昇進之道、善處之道。伽彌尼！不與取、邪淫、妄言……乃至邪見者，離邪見，得正見，園觀之道、昇進之道、善處之道。伽彌尼！復有園觀之道、昇進之道、善處之道。伽彌尼！云何復有園觀之道、昇進之道、善處之道？謂八支聖道──正見……乃至正定，是為八。伽彌尼！是謂復有園觀之道、昇進之道、善處之道。」
<p/>佛說如是，伽彌尼及諸比丘聞佛所說，歡喜奉行！
<p/>伽彌尼經第七竟<note n="m17.120"/>（千二百一十三字<note n="m17.121"/>）
<p/>中阿含經卷第三（一萬二百四十七字<note n="m17.122"/>）
<sid n="m18"/>　　（一八）中阿含<note n="m18.1"/>業相應品師子經<note n="m18.2"/>第八（初一日誦<note n="m18.3"/>）
<p/>我聞如是：
<p/>一時，佛遊鞞舍離<note n="m18.4"/>，在獼猴水邊<note n="m18.5"/>高樓臺觀。
<p/>爾時，眾多鞞舍離麗掣<note n="m18.6"/>集在聽堂，數稱歎佛，數稱歎法及比丘眾。彼時，尼乾<note n="m18.7"/>弟子師子<note n="m18.8"/>大臣亦在眾中。
<p/>是時，師子大臣欲往見佛，供養禮事，師子大臣則先往詣諸尼 *乾所，白尼 *乾曰：「諸尊！我欲往見沙門瞿曇。」
<p/>彼時，尼 *乾訶師子曰：「汝莫欲見沙門瞿曇！所以者何？沙門瞿曇宗本不可作，亦為人說不可作法<note n="m18.9"/>。師子！若見宗本不可作則不吉利，供養禮事亦不吉利。」
<p/>彼眾多鞞舍離麗掣再三集在聽堂，數稱歎佛，數稱歎法及比丘眾。彼時，尼 *乾弟子師子大臣亦再三在彼眾中。時，師子大臣亦復再三欲往見佛，供養禮事。
<p/>師子大臣便不辭尼 *乾，卽往詣佛，共相問訊，卻坐一面，而作是語：「我聞沙門瞿曇宗本不可作，亦為人說不可作法。瞿曇！若如是說：『沙門瞿曇宗本不可作，亦為人說不可作法。』彼不謗毀沙門瞿曇耶？彼說真實耶？彼說是法耶？彼說法如法<note n="m18.10"/>耶？於如法無過、無難詰耶？」
<p/>世尊答曰：「師子！若如是說：『沙門瞿曇宗本不可作，亦為人說不可作法。』彼不謗毀沙門瞿曇，彼說真實，彼說是法，彼說如法，於法無過，亦無難詰。所以者何？師子！有事因此事故，於如實法不能謗毀；沙門瞿曇宗本不可作，亦為人說不可作法。師子！復有事因此事故，於如實法不能謗毀；沙門瞿曇宗本可作<note n="m18.11"/>，亦為人說可作之法。師子！復有事因此事故，於如實法不能謗毀；沙門瞿曇宗本斷滅<note n="m18.12"/>，亦為人說斷滅之法。師子！復有事因此事故，於如實法不能謗毀；沙門瞿曇宗本可惡<note n="m18.13"/>，亦為人說可憎惡法。師子！復有事因此事故，於如實法不能謗毀；沙門瞿曇宗本法、律<note n="m18.14"/>，亦為人說法、律之法。師子！復有事因此事故，於如實法不能謗毀；沙門瞿曇宗本苦行<note n="m18.15"/>，亦為人說苦行之行。師子！復有事因此事故，於如實法不能謗毀；沙門瞿曇宗本不入於胎<note n="m18.16"/>，亦為人說不入胎法。師子！復有事因此事故，於如實法不能謗毀；沙門瞿曇宗本安隱<note n="m18.17"/>，亦為人說安隱之法。
<p/>「師子！云何有事因此事故，於如實法不能謗毀；沙門瞿曇宗本不可作，亦為人說不可作法？師子！我說身惡行不可作，口、意惡行亦不可作。師子！若如是比無量不善穢汙之法，為當來有本、煩熱苦報、生老病死因，師子！我說此法盡不可作。師子！是謂有事因此事故，於如實法不能謗毀；沙門瞿曇宗本不可作，亦為人說不可作法。
<p/>「師子！云何復有事因此事故，於如實法不能謗毀；沙門瞿曇宗本不可作，亦為人說可作之法？師子！我說身妙行可作，口、意妙行亦可作。師子！若如是比無量善法與樂果，受於樂報，生於善處而得長壽，師子！我說此法盡應可作。師子，是謂有事因此事故，不能謗毀；沙門瞿曇宗本可作，亦為人說可作之法。
<p/>「師子！云何復有事因此事故，於如實法不能謗毀；沙門瞿曇宗本斷滅，亦為人說斷滅之法？師子！我說身惡行應斷滅，口、意惡行亦應斷滅。師子！若如是比無量不善穢汙之法，為當來有本、煩熱苦報、生老病死因，師子！我說此法盡應斷滅。師子！是謂有事因此事故，於如實法不能謗毀；沙門瞿曇宗本斷滅，亦為人說斷滅之法。
<p/>「師子！云何復有事因此事故，於如實法不能謗毀；沙門瞿曇宗本可惡，亦為人說可憎惡法？師子！我說身惡行可僧惡，口、意惡行亦可憎惡。師子！若如是比無量不善穢汙之法，為當來有本、煩熱苦報、生老病死因，師子！我說此法盡可憎惡。師子！是謂有事因此事故，於如實法不能謗毀；沙門瞿曇宗本可惡，亦為人說可憎惡法。
<p/>「師子！云何復有事因此事故，於如實法不能謗毀；沙門瞿曇宗本法、律，亦為人說法、律之法？師子！我為斷貪淫故而說法、律，斷瞋恚、愚癡故而說法、律。師子！若如是比無量不善穢汙之法，為當來有本、煩熱苦報、生老病死因，師子！我為斷彼故而說、律。師子！是謂有事因此事故，於如實法不能謗毀；沙門瞿曇宗本法、律，亦為人說法、律之法。
<p/>「師子！云何復有事因此事故，於如實法不能謗毀；沙門瞿曇宗本苦行，亦為人說苦行之法？師子！或有沙門、梵志裸<note n="m18.18"/>形無衣，或以手為衣，或以葉為衣，或以珠為衣；或不以瓶取水，或不以魁<note n="m18.19"/>取水；不食刀杖劫抄之食<note n="m18.20"/>，不食欺妄食；不自往<note n="m18.21"/>，不遣信<note n="m18.22"/>，不來尊、不善尊、不住尊<note n="m18.23"/>；若有二人食；不在中食；不懷妊家食，不畜狗家食；設使家有糞蠅飛來，便不食也；不噉魚，不食肉，不飲酒；不飲惡水，或都無所飲，學無飲行，或噉一口，以一口為足，或二口<note n="m18.24"/>，三、四……乃至七口，以七口為足；或食一得，以一得為足，或二、三、四……乃至七得，以七得為足；或日一食，以一食為足，或二、三、四、五、六、七日、半月、一月一食，以一食為足；或食菜茹，或食稗子<note n="m18.25"/>，或食穄米<note n="m18.26"/>，或食雜䵃，或食頭頭邏<note n="m18.27"/>食，或食麁食；或至無事處，依於無事；或食根，或食果，或食自落果；或持連合衣，或持毛衣，或持頭舍衣<note n="m18.28"/>，或持毛頭舍衣；或持全皮，或持穿皮，或持全穿皮；或持散髮，或持編髮；或持散編髮；或有剃髮，或有剃鬚，或剃鬚髮；或有拔髮，或有拔鬚，或拔鬚髮；或住立斷坐，或修蹲行<note n="m18.29"/>；或有臥刺，以刺為床；或有臥果<note n="m18.30"/>，以果為床；或有事水，晝夜手抒；或有事火，竟昔然之；或事日、月、尊祐大德，叉手向彼。如此之比受無量苦，學煩熱行。師子！有此苦行我不說無。師子！然此苦行為下賤業，至苦至困，凡人所行，非是聖道。師子！若有沙門、梵志，彼苦行法知斷滅盡，拔絕其根，至竟不生者，我說彼苦行。師子！如來、無所著、等正覺，彼苦行法知斷滅盡，拔絕其根，至竟不生，是故我苦行。師子！是謂有事因此事故，於如實法不能謗毀；沙門瞿曇宗本苦行，亦為人說苦行之法。
<p/>「師子！云何復有事因此事故，於如實法不能謗毀；沙門瞿曇宗本不入於胎，亦為人說不入胎法？師子！若有沙門、梵志當來胎生，知斷滅盡，拔絕其根，至竟不生者，我說彼不入於胎。師子！如來、無所著、等正覺，當來有胎生知斷滅盡<note n="m18.31"/>，拔絕其根，至竟不生，是故我不入於胎。師子！是謂有事因此事故，於如實法不能謗毀；沙門瞿曇宗不入於胎，亦為人說不入胎法。
<p/>「師子！云何復有事因此事故，於如實法不能謗毀；沙門瞿曇宗本安隱，亦為人說安隱之法？師子！族性子所為<note n="m18.32"/>剃除鬚髮，著袈裟衣，至信、捨家、無家、學道者，唯無上梵行訖。我於現法自知自覺，自作證成就遊：生已盡，梵行已立，所作已辦，不更受有，知如真。我自安隱，亦安隱他比丘、比丘尼、優婆塞、優婆夷、我已安彼，便為生法，眾生於生法解脫；老法、病法、死法、憂慼染汙法，眾生於憂慼染汙法解脫。師子！是謂有事因此事故，於如實法不能謗毀；沙門瞿曇宗本安隱，亦為人說安隱之法。」
<p/>師子大臣白世尊曰：「瞿曇！我已知。善逝！我已解。瞿曇！猶明目人，覆者仰之，覆者發之<note n="m18.33"/>；迷者示道，闍中施明，若有眼<note n="m18.34"/>者，便見於色。沙門瞿曇亦復如是，為我無量方便說法、現義，隨其諸道。世尊！我今自歸於佛、法及比丘眾，唯願世尊受我為優婆塞！從今日始，終身自歸，乃至命盡。世尊！猶如有人養不良馬，望得其利，徒自疲勞而不獲利。世尊！我亦如是。彼愚癡尼 *乾不善曉了，不能自知，不識良田而不自審，長夜奉敬，供養禮事，望得其利，唐苦無益。世尊！我今再自歸佛、法及比丘眾，唯願世尊受我為優婆塞！從今日始，終日自歸，乃至命盡。世尊！我本無知，於愚癡尼 *乾有信有敬，從今日斷。所以者何？欺誑我故。世尊！我今三自歸佛、法及比丘眾，唯願世尊受我為優婆塞！從今日始，終身自歸，乃至命盡。」
<p/>佛說如是，師子大臣及諸比丘聞佛所說，歡喜奉行<note n="m18.35"/>！
<p/>師子經第八竟<note n="m18.36"/>（二千四百一十三字<note n="m18.37"/>）
<sid n="m19"/>　　（一九）中阿含<note n="m19.38"/>業相應品尼 *乾經<note n="m19.39"/>第九（ *初一日誦）
<p/>我聞如是：
<p/>一時，佛遊釋羇瘦，在天邑<note n="m19.40"/>中。
<p/>爾時，世尊告諸比丘：「諸尼 *乾等如是見、如是說：謂人所受皆因本作<note n="m19.41"/>，若其故業因苦行滅，不造新者，則諸業盡；諸業盡已，則得苦盡<note n="m19.42"/>；得苦盡已，則得苦邊<note n="m19.43"/>。我便往彼，到已，卽問：『尼 *乾！汝等實如是見、如是說：謂人所受皆因本作，若其故業因苦行滅，不造新者，則諸業盡；諸業盡已，則得苦盡；得苦盡已，則得苦邊耶？』彼答我言：『如是，瞿曇！』我復問彼尼 *乾：『汝等自有淨智：我為本有，我為本無，我為本作惡，為不作惡，我為爾所苦盡，為爾所苦不盡<note n="m19.44"/>；若盡已，便得盡，卽於現世斷諸不善，得眾善法，修習作證耶？』彼答我言：『不也，瞿曇！』
<p/>「我復語彼尼 *乾：『汝等自無淨智：我為本有，我為本無，我為本作惡，為不作惡，我為爾所苦盡，為爾所苦不盡；若盡已，便得盡，卽於現世斷諸不善，得眾善法，修習作證，而作是說：謂人所受皆因本作，若其故業因苦行滅，不造新者，則諸業盡；諸業盡已，則得苦盡；得苦盡已，則得苦邊。尼 *乾！若汝等自有淨智：我為本有，我為本無，我為本作惡，為不作惡，我為爾所苦盡，為爾所苦不盡；若盡已，便得盡，卽於現世斷諸不善，得眾善法，修習作證。尼 *乾！汝等可得作是說：謂人所受皆因本作，若其故業因苦行滅，不造新者，則諸業盡；諸業盡已，則得苦盡；得苦盡已，則得苦邊。
<p/>「『尼 *乾！猶如有人身被毒箭，因被毒箭則生極苦。彼為親屬憐念愍傷，欲饒益安隱故，卽呼拔箭金醫。箭金醫來，便以利刀而為開瘡；因開瘡時，復生極苦。既開瘡己，而求箭金；求箭金時，復生極苦。求得金已，卽便拔出；因拔出時，復生極苦。拔金出已，覆<note n="m19.45"/>瘡纏裹；因裹瘡時，復生極苦。彼於拔箭金後，得力無患，不壞諸根，平復如故。尼 *乾！彼人自有淨智，便作是念：我本被毒箭，因被毒箭，則生極苦。我諸親屬見憐念愍傷，欲饒益安隱我故，卽呼拔箭金醫。箭金醫來，便以利刀為我開瘡；因開瘡時，復生極苦。既開瘡己，而求箭金；求箭金時，復生極苦。求得金已，卽便拔出；因拔出時，復生極苦。拔金出已， *覆瘡纏裹；因裹瘡時，復生極苦。我於拔箭金後，得力無患，不壞諸根，平復如故。
<p/>「『如是，尼 *乾！若汝等自有淨智：我為本有，我為本無，我為本作惡，為不作惡，我為爾所苦盡，為爾所苦不盡；若盡已，便得盡，卽於現世斷諸不善，得眾善法，修習作證。尼 *乾！汝等可得作是說：謂人所受皆因本作，若其故業因苦行滅，不造新者，則諸業盡；諸業盡已，則得苦盡；得苦盡已，則得苦邊。』我問如是，不見諸尼 *乾能答我言：『瞿曇！如是，不如是。』
<p/>「復次，我問諸尼 *乾曰：『若諸尼 *乾有上斷、上苦行，爾時諸尼 *乾生上苦耶？』彼答我言：『如是，瞿曇！』『若有中斷、中苦行，爾時諸尼 *乾生中苦耶？』彼答我言：『如是，瞿曇！』『若有下斷、下苦行，爾時諸尼 *乾生下苦耶？』彼答我言：『如是，瞿曇！』『是為諸尼 *乾有上斷、上苦行，爾時諸尼 *乾則生上苦；有中斷、中苦行，爾時諸尼 *乾則生中苦；有下斷、下苦行，爾時諸尼 *乾則生下苦。若使諸尼 *乾有上斷、上苦行，爾時諸尼 *乾止息上苦；有中斷、中苦行，爾時諸尼 *乾止息中苦；有下斷、下苦行，爾時諸尼 *乾止息下苦。若如是作、不如是作，止息極苦甚重苦者，當知諸尼 *乾卽於現世作苦。但諸尼 *乾為癡所覆，為癡所纏，而作是說：謂人所受皆因本作，若其故業因苦行滅，不造新者，則諸業盡；諸業盡已，則得苦盡；得苦盡已，則<note n="m19.46"/>得苦邊。』我問如是，不見諸尼 *乾能答我言：『瞿曇！如是，不如是。』
<p/>「復次，我問諸尼 *乾曰：『諸尼 *乾！若有樂報業，彼業寧可因斷、因苦行，轉作苦報耶？』彼答我言：『不也，瞿曇！』『諸尼 *乾！若有苦報業，彼業寧可因斷、因苦行，轉作樂報耶？』彼答我言：『不也，瞿曇！』『諸尼 *乾！若有現法報業<note n="m19.47"/>，彼業寧可因斷、因苦行，轉作後生報耶？』彼答我言：『不也，瞿曇！』『諸尼 *乾！若有後生報業<note n="m19.48"/>，彼業寧可因斷、因苦行，轉作現法報耶？』彼答我言：『不也，瞿曇！』『諸尼 *乾！若有不熟報業<note n="m19.49"/>，彼業寧可因斷、因苦行，轉作熟報耶？』彼答我言：『不也，瞿曇！』『諸尼 *乾！若有熟報業<note n="m19.50"/>，彼業寧可因斷、因苦行，轉作異耶？』彼答我言：『不也，瞿曇！』『諸尼 *乾！是為樂報業，彼業不可因斷、因苦行，轉作苦報。諸尼 *乾！苦報業，彼業不可因斷、因苦行，轉作樂報。諸尼 *乾！現法報業，彼業不可因斷、因苦行，轉作後生報。諸尼 *乾！後生報業，彼業不可因斷、因苦行，轉作現法報。諸尼 *乾！不熟業，彼業不可因斷、因苦行，轉作熟報。諸尼 *乾！熟報業，彼業不可因斷、因苦行、轉作異者。以是故，諸尼 *乾！虛<note n="m19.51"/>妄方便，空斷無獲。』
<p/>「彼諸尼 *乾便報我言：『瞿曇！我有尊師，名親子尼 *乾<note n="m19.52"/>，作如是說：諸尼 *乾！汝等若本作惡業，彼業皆可因此苦行而得滅盡；若今護身、口、意，因此不復更作惡業也。』我復問彼諸尼 *乾曰：『汝等信尊師親子尼 *乾，不疑惑耶？』彼答我言：『瞿曇！我信尊師親子尼 *乾，無有疑惑。』我復語彼諸尼 *乾曰：『有五種法現世二報，信、樂、聞<note n="m19.53"/>、念、見善觀。諸尼 *乾！人自有虛妄言，是可信、可樂、可聞、可念、可見善觀？』彼答我言：『如是，瞿曇！』我復語彼諸尼 *乾曰：『是虛妄言，何可信？何可樂？何可聞？何可念？何可善觀？謂人自有虛妄言，有信、有樂、有聞、有念、有善觀。』
<p/>「若諸尼 *乾作是說者，於如法中得五詰責，為可憎惡。云何為五？今此眾生所受苦樂重皆因本作，若爾者，諸尼 *乾等本作惡業。所以者何？因彼故，諸尼 *乾於今受極重苦，是謂尼 *乾第一可僧惡。復次，眾生所受苦樂皆因合會，若爾者，諸尼*乾等本惡合會。所以者何？因彼故，諸尼 *乾於今受極重苦，是謂尼 *乾第二可憎惡。復次，眾生所受苦樂皆因為命，若爾者，諸尼乾<note n="m19.54"/>等本惡為命。所以者何？因彼故，諸尼 *乾於今受極重苦，是謂尼 *乾第三可憎惡。復次，眾生所受苦樂皆因見也，若爾者，諸<note n="m19.55"/>尼 *乾等本有惡見。所以者何？因彼故，諸尼 *乾於今受極重苦，是謂尼 *乾第四可憎惡。復次，眾生所受苦樂皆因尊祐造，若爾者，諸尼 *乾等本惡尊祐。所以者何？因彼故，諸尼 *乾於今受極重苦，是謂尼 *乾第五可憎惡。若諸尼 *乾因本所作惡業、惡合會、惡為命、惡見、惡尊祐，為惡尊祐所造；因彼故，諸尼 *乾於今受極重苦，是謂因彼事故，諸尼 *乾等為可憎惡。
<p/>「我所自知、自覺法為汝說者，若沙門、梵志，若天、魔、梵及餘世間皆無能伏，皆無能穢，皆無能制。云何我所自知、自覺法為汝說者，非為沙門、梵志，若天、魔、梵及餘世間所能伏、所能穢、所能制？若有比丘捨身不善業，修身善業；捨口、意不善業，修口、意善業，彼於未來苦，便自知我無未來苦，如法得樂而不棄捨。彼或欲斷苦因，行欲，或欲斷苦因，行捨欲<note n="m19.56"/>。彼若欲斷苦因，行欲者，卽修其行欲；已斷者，苦便得盡。彼若欲斷苦因，行捨欲者，卽修其行捨欲；已斷者，苦便得盡。若彼比丘便作是念：隨所為、隨所行，不善法生而善法滅；若自斷苦，不善法滅而善法生，我今寧可自斷其苦。便自斷苦、自斷苦已，不善法滅而善法生、不復斷苦。所以者何？比丘！本所為者，其義已成；若復斷苦，是處不然。
<p/>「比丘！猶如箭工用檢撓箭，其箭已直，不復用檢。所以者何？彼人本所為者，其事已成；若復用檢，是處不然。如是，比丘便作是念：隨所為、隨所行，不善法生而善法滅；若自斷苦，不善法滅而善法生，我今寧可自斷其苦。便自斷苦，自斷苦已，不善法滅而善法生，不復斷苦。所以者何？本所為者，其義已成；若復斷苦，是處不然。比丘！猶如有人愛念、染著、敬待彼女，然彼女人更與他語，共相問訊，往來止宿，其人因是身心生苦<note n="m19.57"/>惱，極憂慼耶？」
<p/>比丘答曰：「如是，世尊！」
<p/>「所以者何？其人於女愛念、染著，極相敬待，而彼女人更與他語，共相問訊，往來止宿，其人身心何得不生苦惱憂慼？比丘！若使其人而作是念：我唐愛念、敬待彼女，然彼女人更與他語，共相問訊，往來止宿，我今寧可因自苦自憂故，斷為彼<note n="m19.58"/>女愛念、染著耶？其人於後因自苦自憂故，便斷為 *彼女愛念、染著。若彼女人故與他語，共相問訊，往來止宿，其人於後，身心寧當復生苦惱，極憂慼耶？」
<p/>比丘答曰：「不也，世尊！」
<p/>「所以者何？其人於女無復愛念、染著之情。若彼女人故與他語，共相問訊，往來止宿，若使其人因此身心復生苦惱極憂慼者，是處不然。如是，比丘便作是念：隨所為、隨所行，不善法生而善法滅；若自斷其苦，不善法滅而善法生，我今寧可自斷其苦。便自斷苦，自斷苦已，不善法滅而善法生，不復斷苦。所以者何？本所為者，其義已成；若復斷苦，是處不然。
<p/>「彼復作是念：若有所因，斷其苦者，我便已斷，然我於欲猶故未斷，我今寧可求斷於欲。便求斷欲，彼為斷欲故，獨住<note n="m19.59"/>遠離，在無事處，或至樹下空安靜<note n="m19.60"/>處，山巖石室、露地穰積，或至林中，或在塚間。彼已在無事處，或至樹下空安 *靜處，敷尼師檀<note n="m19.61"/>，結跏<note n="m19.62"/>趺坐，正身正願，反念不向，斷除貪伺，心無有諍，見他財物諸生活具不起貪伺，欲令我得，彼於貪伺淨除其心。如是，瞋恚、睡眠、掉<note n="m19.63"/>悔，斷疑、度惑，於諸善法無有猶豫，彼於疑惑淨除其心。
<p/>「彼已斷此五蓋<note n="m19.64"/>、心穢、慧羸<note n="m19.65"/>、離欲、離惡不善之法，……至得第四禪成就遊<note n="m19.66"/>。彼得如是定，心清淨，無穢無煩，柔軟善住，得不動心，趣向漏盡智通作證，彼便知此苦如真<note n="m19.67"/>，知此苦集<note n="m19.68"/>、知此苦滅、知此苦滅道如真，亦知此漏如真，知此漏 *集、知此漏滅、知此漏滅道如真。彼如是知、如是見已，則欲漏心解脫，有漏、無明漏心解脫。解脫已，便知解脫：生已盡，梵行已立，所作已辦<note n="m19.69"/>，不更受有，知如真。
<p/>「如來如是正心解脫，得五稱譽<note n="m19.70"/>，如法無諍，可愛可敬。云何為五？彼眾生者，所受苦樂皆因本作，若爾者，如來本有妙業，因彼故，如來於今聖無漏樂，寂靜止息而得樂覺<note n="m19.71"/>，是謂如來得第一稱譽。復次，眾生所受苦樂皆因合會，若爾者，如來本妙合會，因彼故，如來於今聖無漏樂，寂靜止息而得樂覺，是謂如來得第二稱譽。復次，眾生所受苦樂皆因為命，若爾者，如來本妙為命，因彼故，如來於今聖無漏樂，寂靜止息而得樂覺，是謂如來得第三稱譽。復次，眾生所受苦樂皆因見也，若爾者，如來本妙見，因彼故，如來於今聖無漏樂，寂靜止息而得樂覺，是謂如來得第四稱譽。復次，眾生所受苦樂皆因尊祐造，若爾者，如來本妙尊祐，因彼故，如來於今聖無漏樂，寂靜止息而得樂覺，是謂如來得第五稱譽。是謂如來本妙業、妙合會、妙為命、妙見、妙尊祐，為妙尊祐所造；因彼故，如來於今聖無漏樂，寂靜止息而得樂覺。以此事故，如來於今得五稱譽。
<p/>「有五因緣，心生憂苦。云何為五？淫欲纏者，因淫欲纏故，心生憂苦。如是，瞋恚、睡眠、 *掉悔、疑惑纏者，因疑惑纏故，心生憂苦，是謂五因緣，心生憂苦。有五因緣，心滅憂苦。云何為五？若淫欲纏者，因淫欲纏故，心生憂苦；除淫欲纏已，憂苦便滅。因淫欲纏，心生憂苦，於現法中而得究竟，無煩無熱，常住不變，是聖所知、聖所見。如是，瞋恚、睡眠、 *掉悔，若疑惑纏者，因疑惑纏故，心生憂苦；除疑惑纏已，憂苦便滅。因疑惑纏，心生憂苦，於現法中而得究竟，無煩無熱，常住不變，是聖所知、聖所見，是謂五因緣，心滅憂苦。
<p/>「復次，更有現法而得究竟，無煩無熱，常住不變，是聖所知、聖所見。云何更有現法而得究竟，無煩無熱，常住不變，是聖所知、聖所見？謂八支聖道──正見……乃至正定，是為八。是謂更有現法而得究竟，無煩無熱，常住不變，是聖所知、聖所見。」
<p/>佛說如是，彼諸比丘聞佛所說，歡喜奉行！
<p/>尼 *乾經第九竟<note n="m19.72"/>（三千六百<note n="m19.73"/>）
<sid n="m20"/>　　（二○） *中阿含業相應品波羅牢經<note n="m20.74"/>第十（ *初一日誦）
<p/>我聞如是：
<p/>一時，佛遊拘麗瘦<note n="m20.75"/>，與大比丘眾俱，往至北村<note n="m20.76"/>，住北村北尸攝惒林中。
<p/>爾時，波羅牢伽彌尼<note n="m20.77"/>聞沙門瞿曇釋種子捨釋宗族，出家學道，遊拘麗瘦，與大比丘眾俱，至此北村，住北村北尸攝惒林中。彼沙門瞿曇有大名稱，周聞十方，沙門瞿曇如來、無所著、等正覺、明行成為、善逝、世間解、無上士、道法御、天人師，號佛、眾祐，彼於此世，天及魔、梵、沙門、梵志，從人至天，自知自覺，自作證成就遊。彼若說法，初善、中善、竟亦善，有義有文，具足清淨，顯現梵行。若見如來、無所著、等正覺，尊重禮拜，供養承事者，快得善利。彼作是念：我應往見沙門瞿曇，禮事供養。
<p/>波羅牢伽彌尼聞已，從北村出，北行至尸攝惒林，欲見世尊禮事供養。波羅牢伽彌尼遙見世尊在林樹間，端正姝好，猶星中月，光曜暐曄，晃若金山，相好具足，威神巍巍，諸根寂定，無有蔽礙，成就調御，息心 *靜默。
<p/>波羅牢伽彌尼遙見佛已，前至佛所，共相問訊，卻坐一面，白世尊曰：「我聞沙門瞿曇知幻是幻<note n="m20.78"/>。瞿曇！若如是說：『沙門瞿曇知幻是幻。』彼不謗毀沙門瞿曇耶？彼說真實耶？彼說是法耶？彼說法如法耶？於如法無過、無難詰耶？」
<p/>世尊答曰：「伽彌尼！若如是說：『沙門瞿曇知幻是幻。』彼不謗毀沙門瞿曇，彼說真實，彼說是法，彼說法如法，於法無過，亦無難詰。所以者何？伽彌尼<note n="m20.79"/>！我知彼幻，我自非幻。」
<p/>波羅牢說曰：「彼沙門、梵志所說真實，而我不信彼說沙門瞿曇知幻是幻。」
<p/>世尊告曰：「伽彌尼！若知幻者，卽是幻耶？」
<p/>波羅牢白曰：「如是，世尊！如是，善逝！」
<p/>世尊告曰：「伽彌尼！汝莫自誤，謗毀於我！若謗毀我者，則便自損，有諍有犯，聖賢所惡，而得大罪。所以者何<note n="m20.80"/>？此實不如汝之所說。伽彌尼！汝聞拘麗瘦有卒<note n="m20.81"/>耶？」
<p/>答曰：「聞有。」
<p/>「伽彌尼！於意云何？拘麗瘦用是卒為？」
<p/>答曰：「瞿曇！通使殺賊，為此事故，拘麗瘦畜是卒也。」
<p/>「伽彌尼！於意云何？拘麗瘦卒為有戒？為無戒耶？」
<p/>答曰：「瞿曇！若世間有無戒德者，無過拘麗瘦卒。所以者何？拘麗瘦卒極犯禁戒，唯行惡法。」
<p/>復問：「伽彌尼！汝如是見、如是知，我不問汝。若他問汝：『波羅牢伽彌尼知拘麗瘦卒極犯禁戒，唯行惡法；因此事故，波羅牢伽彌尼極犯禁戒，唯行惡法。』若如是說，為真說耶？」
<p/>答曰：「非也，瞿曇！所以者何？拘麗瘦卒見異、欲異，所願亦異，拘麗瘦卒極犯禁戒，唯行惡法；我極持戒，不行惡法。」
<p/>復問：「伽彌尼！汝知拘麗瘦卒極犯禁戒，唯行惡法，然不以此為犯禁戒，唯行惡法；如來何以不得知幻而自非幻？所以者何？我知幻，知幻人，知幻報，知斷幻。伽彌尼！我亦知殺生，知殺生人，知殺生報，知斷殺生。伽彌尼！我知不與取，知不與取人，知不與取報，知斷不與取。伽彌尼！我知妄言，知妄言人，知妄言報，知斷妄言。伽彌尼！我如是知、如是見。若有作是說『沙門瞿曇知幻卽是幻』者，彼未斷此語，聞彼心、彼欲、彼願、彼聞、彼念、彼觀，如屈伸臂頃，命終生地獄中。」
<p/>波羅牢伽彌尼聞已，怖懼戰慄，身毛皆竪，卽從座<note n="m20.82"/>起，頭面禮足，長跪叉手，白世尊曰：「悔過！瞿曇！自首<note n="m20.83"/>！善逝！如愚、如癡、如不定、如不善。所以者何？我以妄說沙門瞿曇是幻。唯願瞿曇受我悔過！見罪發露。我悔過已，護不更作。」
<p/>世尊告曰：「如是，伽彌尼！汝實如愚、如癡、如不定、如不善。所以者何？謂汝於如來、無所著、等正覺妄說是幻。然汝能悔過，見罪發露，護不更作，如是，伽彌尼！若有悔過，見罪發露，護不更作者，則長養聖法而無有失。」
<p/>於是，波羅牢伽彌尼叉手向佛，白世尊曰：「瞿曇！有一沙門梵志如是見、如是說：『若有殺生者，彼一切卽於現法受報，因彼生憂苦；若有不與取、妄言，彼一切卽於現法受報，因彼生憂苦。』沙門瞿曇！於意云何？」
<p/>世尊告曰：「伽彌尼！我今問汝，隨所解答。伽彌尼！於意云何？若村邑中，或有一人，頭冠華鬘，雜香塗身，而作倡樂，歌舞自娛，唯作女妓，歡樂如王。若有問者：『此人本作何等？今頭冠華鬘，雜香塗身，而作倡樂，歌舞自娛，唯作女妓，歡樂如王？』或有答者：『此人為王殺害怨家，王歡喜已，卽與賞賜，是以此人頭冠華鬘，雜香塗身，而作倡樂，歌舞自娛，唯作女妓，歡樂如王。』伽彌尼！汝如是見、如是聞不？」
<p/>答曰：「見也，瞿曇！已聞、當聞。」
<p/>「伽彌尼！又復見王收捕罪人，反縛兩手，打鼓唱令，出南城門，坐高標下而梟<note n="m20.84"/>其首。若有問者：『此人何罪，為王所戮？』或有答者：『此人枉殺王家無過之人，是以王教如是行刑。』伽彌尼！汝如是見、如是聞不？」
<p/>答曰：「見也，瞿曇！已聞、當聞。」
<p/>「伽彌尼！若有沙門、梵志如是見、如是說：『若有殺生，彼一切卽於現法受報，因彼生憂苦。』彼為真說？為虛妄言？」
<p/>答曰：「妄言，瞿曇！」
<p/>「若彼說妄言，汝意信不？」
<p/>答曰︰「不信也，瞿曇！」
<p/>世尊歎曰：「善哉！善哉！伽彌尼！」
<p/>復問：「伽彌尼！於意云何？若村邑中，或有一人，頭冠華鬘，雜香塗身，而作倡樂，歌舞自娛，唯作女妓，歡樂如王。若有問者：『此人本作何等？今頭冠華鬘，雜香塗身，而作倡樂，歌舞自娛，唯作女妓，歡樂如王？』或有答者：『此人於他國中而不與取，是以此人頭冠華鬘，雜香塗身，而作倡樂，歌舞自娛，唯作女妓，歡樂如王。』伽彌尼！汝如是見、如是聞不？」
<p/>答曰：「見也，瞿曇！已聞、當聞。」
<p/>「伽彌尼！又復見王收捕罪人，反縛兩手，打鼓唱令，出南城門，坐高標下而梟其首。若有問者：『此人何罪，為王所戮？』或有答者：『此人於王國而不與取，是以王教如是行刑。』伽彌尼！汝如是見、如是聞不？」
<p/>答曰：「見也，瞿曇！已聞、當聞。」
<p/>「伽彌尼！若有沙門、梵志如是見、如是說：『若有不與取，彼一切卽於現法受報，因彼生憂苦<note n="m20.85"/>。』彼為真說？為虛妄言？」
<p/>答曰：「妄言，瞿曇！」
<p/>「若彼說妄言，汝意信不？」
<p/>答曰︰「不信也，瞿曇！」
<p/>世尊歎曰：「善哉！善哉！伽彌尼！」
<p/>復問伽彌尼：「於意云何？若村邑中，或有一人，頭冠華鬘，雜香塗身，而作倡樂，歌舞自娛，唯作女妓，歡樂如王。若有問者：『此人本作何等？今頭冠華鬘，雜香塗身，而作倡樂，歌舞自娛，唯作女妓，歡樂如王？』或有答者：『此人作妓，能戲調笑，彼以妄言令王歡喜。王歡喜已，卽與賞賜，是以此人頭冠華鬘，雜香塗身，而作倡樂，歌舞自娛，唯作女妓，歡樂如王。』伽彌尼！汝如是見、如是聞不？」
<p/>答曰：「見也，瞿曇！已聞、當聞。」
<p/>「伽彌尼！又復見王收捕罪人，用棒打殺，盛以木檻，露車載之，出北城門，棄著塹中。若有問者：『此人何罪，為王所殺？』或有答者：『此人在王前妄有所證，彼以妄言欺誑於王，是以王教取作如是。』伽彌尼！汝如是見、如是聞不？」
<p/>答曰：「見也，瞿曇！已聞、當聞。」
<p/>「伽彌尼！於意云何？若有沙門、梵志如是見、如是說：『若有妄言，彼一切卽於現法受報，因彼生憂苦。』彼為真說？為虛妄言？」
<p/>答曰：「妄言，瞿曇！」
<p/>「若彼說妄言，汝意信不？」
<p/>答曰：「不信也，瞿曇！」
<p/>世尊歎曰：「善哉！善哉！伽彌尼！」
<p/>於是，波羅牢伽彌尼卽從 *座起，偏袒著衣，叉手向佛，白世尊曰：「甚奇！瞿曇所說極妙，善喻善證。瞿曇！我於北村中造作高堂，敷設床褥<note n="m20.86"/>，安立水器，然大明燈。若有精進沙門、梵志來宿高堂，我隨其力，供給所須。有四論士，所見各異，更相違反，來集高堂。於中論士如是見、如是說：『無施無齋，無有咒說，無善惡業，無善惡業報，無此世彼世，無父無母，世無真人往至善處，善去善向，此世彼世，自知自覺，自作證成就遊<note n="m20.87"/>。』
<p/>「第二論士而有正見，反第一論士所見、所知，如是見、如是說：『有施有齋，亦有咒說，有善惡業，有善惡業報，有此世彼世，有父有母，世有真人往至善處，善去善向，此世彼世，自知自覺，自作證成就遊。』
<p/>「第三論士如是見、如是說：『自作、教作，自斷、教斷，自煮、教煮，愁煩憂慼，搥<note n="m20.88"/>胸懊惱，啼哭愚癡，殺生、不與取、邪淫、妄言、飲酒，穿牆開藏，至他巷陌<note n="m20.89"/>，害村壞邑，破城滅國；作如是者，為不作惡。又以鐵輪利如剃刀，彼於此地一切眾生，於一日中斫截斬剉，剝裂剬割，作一肉段，一分一積；因是無惡業，因是無惡業報。恒水南岸殺、斷、煮去，恒水北岸施與、作齋、咒說而來；因是無罪無福，因是無罪福報。施與、調御、守護、攝持、稱譽、饒益，惠施、愛言、利及等利；因是無福，因是無福報<note n="m20.90"/>。』
<p/>「第四論士而有正見，反第三論士所知、所見，如是見、如是說：『自作、教作，自斷、教斷，自煮、教煮，愁煩憂慼， *搥胸懊惱，啼哭愚癡，殺生、不與取、邪淫、妄言、飲酒，穿牆開藏，至他巷 *陌，害村壞邑，破城滅國；作如是者，實為作惡。又以鐵輪利如剃刀，彼於此地一切眾生，於一日中斫截斬剉，剝裂剬割，作一肉段，一分一積；因是有惡業，因是有惡業報。恒水南岸殺、斷、煮去，恒水北岸施與、作齋、咒說而來；因是有罪有福，因是有罪福報。施與、調御、守護、攝持、稱譽、饒益，惠施、愛言、利及等利；因是有福，因是有福報。』瞿曇！我聞是已，便生疑惑。此沙門、梵志，誰說真實？誰說虛妄？」
<p/>世尊告白：「伽彌尼！汝莫生疑惑。所以者何？因有疑惑便生猶豫。伽彌尼！汝自無淨智，為有後世？為無後世？伽彌尼！汝又無淨智，所作為惡？所作為善？伽彌尼！有法之定，名曰遠離，汝因此定，可得正念，可得一心，如是，汝於現法便斷疑惑，而得昇進<note n="m20.91"/>。」
<p/>於是，波羅牢伽彌尼復從 *座起，偏袒著衣，叉手向佛，白世尊曰：「瞿曇！云何法定，名曰遠離？令我因此可得正念，可得一心，如是我<note n="m20.92"/>於現法便斷疑惑，而得昇進？」
<p/>世尊告曰：「伽彌尼！多聞聖弟子離殺斷殺，斷不與取、邪淫、妄言……至斷邪見，得正見。彼於晝日教田作耕稼，至暮放息，入室坐定，過夜曉時而作是念：我離殺斷殺，斷不與取、邪淫、妄言……至斷邪見，得正見。彼便自見：我斷十惡業道，念十善業道。彼自見斷十惡業道，念十善業道已，便生歡悅；生歡悅已，便生於喜；生於喜已，便止息身；止息身已，便身覺樂；身覺樂已，便得一心。伽彌尼！多聞聖弟子得一心已，則心與慈俱，遍滿一方成就遊。如是，二三四方，四維上下，普周一切，心與慈俱，無結無怨，無恚無諍，極廣甚大，無量善修，遍滿一切世間成就遊。彼作是念：若有沙門、梵志如是見、如是說：『無施無齋，無有咒說，無善惡業，無善惡業報，無此世彼世，無父無母，世無真人往至善處，善去善向，此世彼世，自知自覺，自作證成就遊。』若彼沙門、梵志所說真實者，我不犯世怖與不怖<note n="m20.93"/>，常當慈愍一切世間。我心不與眾生共諍，無濁歡悅。我今得無上人上<note n="m20.94"/>之法，昇進得安樂居，謂遠離法定。彼沙門、梵志所說不是不非<note n="m20.95"/>；不是不非已，得內心止。伽彌尼！是謂法定，名曰遠離，汝因此定，可得正念，可得一心，如是汝於現法便斷疑惑，而得昇進。
<p/>「復次，伽彌尼！多聞聖弟子離殺斷殺，斷不與取、邪淫、妄言……至斷邪見，得正見。彼於晝日教田作耕稼，至暮放息，入室坐定，過夜曉時而作是念：我離殺斷殺，斷不與取、邪淫、妄言……至斷邪見，得正見。彼便自見：我斷十惡業道，念十善業道。彼自見斷十惡業道，念十善業道已，便生歡悅；生歡悅已，便生於喜；生於喜已，便止息身；止息身已，便身覺樂；身覺樂已，便得一心。伽彌尼！多聞聖弟子得一心已，則心與悲俱，遍滿一方成就遊。如是，二三四方，四維上下，普周一切，心與悲俱，無結無怨，無恚無諍，極廣甚大，無量善修，遍滿一切世間成就遊。彼<note n="m20.96"/>作是念：若<note n="m20.97"/>沙門、梵志如是見、如是說：『有施有齋，亦有咒說，有善惡業，有善惡業報，有此世彼世，有父有母，世有真人往至善處，善去善向，此世彼世，自知自覺，自作證成就遊。』若彼沙門、梵志所說真實者，我不犯世怖與不怖，常當慈愍一切世間。我心不與眾生共諍，無濁歡悅。我得無上人 *上之法，昇進得安樂居，謂遠離法定。彼沙門、梵志所說不是不非；不是不非已，得內心止。伽彌尼！是謂法定，名曰遠離，汝因此定，可得正念，可得一心，如是於現法便斷疑惑，而得昇進。
<p/>「復次，伽彌尼！多聞聖弟子離殺斷殺，斷不與取、邪淫、妄言……至斷邪見，得正見。彼於晝日教田作耕稼，至暮放息，入室坐定，過夜曉時而作是念：我離殺斷殺，斷不與取、邪淫、妄言……至斷邪見，得正見。彼便自見：我斷十惡業道，念十善業道。彼自見斷十惡業道，念十善業道已，便生歡悅；生歡悅已，便生於喜；生於喜已，便止息身；止息身已，便身覺樂；身覺樂已，便得一心。伽彌尼！多聞聖弟子得一心已，則心與喜俱，遍滿一方成就遊。如是，二三四方，四維上下，普周一切，心與喜俱，無結無怨，無恚無諍，極廣甚大，無量善修，遍滿一切世間成就遊。 *彼作是念：若有沙門、梵志如是見、如是說：『自作、教作，自斷、教斷，自煮、教煮，愁煩憂慼，搥<note n="m20.98"/>胸懊惱，啼哭愚癡，殺生、不與取、邪淫、妄言、飲酒，穿牆開藏，至他巷 *陌，害村壞邑，破城滅國；作如是者，實<note n="m20.99"/>為不作惡。又以鐵輪利如剃刀，彼於此地一切眾生，於一日中斫截斬剉，剝裂剬割，作一肉段，一分一積；因是無惡業，因是無惡業報。恒水南岸殺、斷、煮去，恒水北岸施與、作齋、咒說而來；因是無罪無福，因是無罪福報。施與、調御、守護、攝持、稱譽、饒益，惠施、愛言、利及等利；因是無福，因是無福報。』若彼沙門、梵志所說真實者，我不犯世怖與不怖，常當慈愍一切世間。我心不與眾生共諍，無濁歡悅。我今<note n="m20.100"/>得無上人 *上之法，昇進得安樂居，謂遠離法定。彼於沙門、梵志所說不是不非；不是不非已，內得心止。伽彌尼！是謂法定，名曰遠離，汝因此定，可得正念，可得一心，如是汝<note n="m20.101"/>於現法便斷疑惑，而得昇進。
<p/>「復次，伽彌尼！多聞聖弟子離殺斷殺，斷不與取、邪淫、妄言……至斷邪見，得正見。彼於晝日教田作耕稼，至暮放息，入室坐定，過夜曉時而作是念：我離殺斷殺，斷不與取、邪淫、妄言……至斷邪見，得正見。彼便自見：我斷十惡業道，念十善業道。彼自見斷十惡業道，念十善業道已，便生歡悅；生歡悅已，便生於喜；生於喜已，便止息身；止息身已，便身覺樂；身覺樂已，便得一心。伽彌尼！多聞聖弟子得一心已，則心與捨俱，遍滿一方成就遊。如是，二三四方，四維上下，普周一切，心與捨俱，無結無怨，無恚無諍，極廣甚大，無量善修，遍滿一切世間成就遊。彼作是念：若有沙門、梵志如是見、如是說：『自作、教作，自斷、教斷，自煮、教煮，愁煩憂慼， *搥胸懊惱，啼哭愚癡，殺生、不與取、邪淫、妄言、飲酒，穿牆開藏，至他巷 *陌，害村壞邑，破城滅國；作如是者，實為作惡。又以鐵輪利如剃刀，彼於此地一切眾生，於一日中斫截斬剉，剝裂剬割，作一肉段，一分一積；因是有惡業，因是有惡業報。恒水南岸殺、斷、煮去，恒水北岸施與、作齋、咒說而來<note n="m20.102"/>；因是有罪有福，因是有罪福報。施與、調御、守護、攝持、稱譽、饒益，惠施、愛言、利及等利；因是有福，因是有福報。』若沙門、梵志所說真實者，我不犯世怖與不怖，常當慈愍一切世間。我心不與眾生共諍，無濁歡悅。我得無上人 *上之法，昇進得安<note n="m20.103"/>樂居，謂遠離法定。彼於沙門、梵志所說不是不非；不是不非已，得內心止。伽彌尼！是謂法定，名曰遠離，汝因此定，可得正念，可得一心，如是於現法便斷疑惑，而得昇進。」
<p/>說此法時，波羅牢伽彌尼遠塵離垢，諸法法<note n="m20.104"/>眼生。於是，波羅牢伽彌尼見法、得法，覺白淨法，斷疑度惑，更無餘尊，不復從他，無有猶豫。已住果證，於世尊法得無所畏，卽從 *座起，稽首佛足，白曰：「世尊！我今自歸佛、法及比丘眾，唯願世尊受我為優婆塞！從今日始，終身自歸，乃至命盡。」
<p/>佛說如是，波羅牢伽彌尼及諸比丘聞佛所說，歡喜奉行！
<p/>波羅牢經第十竟<note n="m20.105"/>（四千八百<note n="m20.106"/>）
<p/>中阿含經卷第四<note n="m20.107"/>（一萬八百十三字<note n="m20.108"/>）
<p/>中阿含業相應品第二竟<note n="m20.109"/>（二萬一千六十字<note n="m20.110"/>）（ *初一日誦）
　　舍梨子相應品第三（有十一經）（初一日誦<note n="m21.1"/>）
<p/>等心‧得戒‧智‧師子，水喻‧瞿尼‧梵陀然<note n="m21.2"/>，
<p/>教病‧拘絺‧象跡喻，分別四諦最在後。
<sid n="m21"/>（二一）中阿含<note n="m21.3"/>舍梨子相應品等心經<note n="m21.4"/>第一
<p/>我聞如是：
<p/>一時，佛遊舍衞國，在勝林給孤獨園。
<p/>爾時，尊者舍梨子<note n="m21.5"/>與比丘眾夜集講堂<note n="m21.6"/>，因內結、外結<note n="m21.7"/>，為諸比丘分別其義：「諸賢！世實有二種人。云何為二？有內結人阿那含<note n="m21.8"/>，不還此間；有外結人非阿那含，還來此間。諸賢！云何內結人阿那含，不還此間？若有一人修習禁戒，無穿無缺，無穢無濁，極多無難，聖所稱譽，善修善具<note n="m21.9"/>。彼因修習禁戒，無穿無缺，無穢無濁，極多無難，聖所稱譽，善修善具故，復學厭欲、無欲、斷欲；因學厭欲、無欲、斷欲故，得息、心解脫<note n="m21.10"/>。得已樂中，愛惜不離，於現法中不得究竟智，身壞命終，過摶食天<note n="m21.11"/>，生餘意生天<note n="m21.12"/>中。既生彼已，便作是念：我本為人時，修習禁戒，無穿無缺，無穢無濁，極多無難，聖所稱譽，善修善具。因修習禁戒，無穿無缺，無穢無濁，極多無難，聖所稱譽，善修善具故，復學厭欲、無欲、斷欲；因學厭欲、無欲、斷欲故，得息、心解脫。得已樂中，愛惜不離，於現法中不得究竟智，身壞命終，過摶食天，生餘意生天在於此中。
<p/>「諸賢！復有一人修習禁戒，無穿無缺，無穢無濁，極多無難，聖所稱譽，善修善具。彼因修習禁戒，無穿無缺，無穢無濁，極多無難，聖所稱譽，善修善具故，復學色有斷、貪斷業<note n="m21.13"/>，學欲捨離<note n="m21.14"/>；因學色有斷、貪斷業，學欲捨離故，得息、心解脫。得已樂中，愛惜不離，於現法中不得究竟智，身壞命終，過摶食天，生餘意生天中。既生彼已，便作是念：我本為人時，修習禁戒，無穿無缺，無穢無濁，極多無難，聖所稱譽，善修善具。因修習禁戒，無穿無缺，無穢無濁，極多無難，聖所稱譽，善修善具故，復學色有斷、貪斷業，學欲捨離；因學色有斷、貪斷業，愛學欲捨離故，得息、心解脫。得已樂中，愛惜不離，於現法中不得究竟智，身壞命終，過摶食天，生餘意生天在於此中。諸賢！是謂內結人阿那含，不還此間。
<p/>「諸賢！云何外結人非阿那含，來還此間？若有一人修習禁戒，守護從解脫，又復善攝威儀禮節，見纖芥<note n="m21.15"/>罪，常懷畏怖，受持學戒，諸賢！是謂<note n="m21.16"/>外結人非阿那含，還來此間。」
<p/>於是，眾多等心天<note n="m21.17"/>色像巍巍，光輝<note n="m21.18"/>暐曄，夜將向旦，來詣佛所，稽首作禮，卻住一面，白曰：「世尊！尊者舍梨子昨夜與比丘眾集在講堂，因內結、外結，為諸比丘分別其義：『諸賢！世實有二種人，內結人、外結人。』世尊！眾已歡喜，唯願世尊慈哀愍念，往至講堂！」彼時，世尊為諸等心天默然而許。諸等心天知世尊默然許可，稽首佛足，繞三匝<note n="m21.19"/>已，卽彼處沒。
<p/>諸等心天去後不久，於是世尊往至講堂比丘眾前，敷座而坐。世尊坐已，歎曰：「善哉！善哉！舍梨子！汝極甚善。所以者何？汝於昨夜與比丘眾集在講堂，因內結、外結，為諸比丘分別其義：『諸賢！世實有二種人，內結人、外結人。』舍梨子！昨夜向旦，諸等心天來詣我所，稽首禮已，卻住一面，白我言：『世尊！尊者舍梨子昨夜與比丘眾集在講堂，因內結、外結，為諸比丘分別其義：諸賢！世實有二種人，內結人、外結人。世尊！眾已歡喜，唯願世尊慈哀愍念，往至講堂！』舍梨子！我便為彼諸等心天默然而許。諸等心天知我默然許可，稽首我足，繞三匝已，卽彼處沒。
<p/>「舍梨子！諸等心天或十、二十，或三十、四十，或五十、六十，共住錐頭處<note n="m21.20"/>，各不相妨。舍梨子！諸等心天非生彼中，甫修善心，極廣甚大，令諸等心天或十、二十，或三十、四十，或五十、六十，共住錐頭處，各不相妨。舍梨子！諸等心天本為人時，已修善心，極廣甚大，因是故，令諸等心天或十、二十，或三十、四十，或五十、六十，共住錐頭處，各不相妨。是故，舍梨子！當學寂靜，諸根寂靜，心意寂靜，身、口、意業寂靜，向於世尊及諸智梵行。舍梨子！虛偽異學，長衰永失<note n="m21.21"/>。所以者何？謂不得聞如此妙法。」
<p/>佛說如是，彼諸比丘聞佛所說，歡喜奉行！
<p/>等心經第一竟<note n="m21.22"/>（千一百八十一字<note n="m21.23"/>）
<sid n="m22"/>　　（二二） *中阿含舍梨子相應品成就戒經<note n="m22.24"/>第二（初一日誦<note n="m22.25"/>）
<p/>我聞如是：
<p/>一時，佛遊舍衞國，在勝林給孤獨園。
<p/>爾時，尊者舍梨子告諸比丘：「若比丘成就戒，成就定，成就慧者，便於現法出入想知滅定<note n="m22.26"/>，必有此處<note n="m22.27"/>。若<note n="m22.28"/>於現法不得究竟智，身壞命終，過摶食天，生餘意生天中，於彼出入想知滅定，必有此處。」
<p/>是時，尊者烏陀夷<note n="m22.29"/>共在眾中。尊者烏陀夷白曰：「尊者舍梨子！若比丘生餘意生天中，出入想知滅定者，終無此處<note n="m22.30"/>。」
<p/>尊者舍梨子再三告諸比丘：「若比丘成就戒，成就定，成就慧者，便於現法出入想知滅定，必有此處。若於現法不得究竟智，身壞命終，過摶食天，生餘意生天中，於彼出入想知滅定，必有此處。」
<p/>尊者烏陀夷亦復再三白曰：「尊者舍梨子！若比丘生餘意生天中，出入想知滅定者，終無此處。」
<p/>於是，尊者舍梨子便作是念：此比丘乃至再三非我所說，無一比丘歎我所說，我寧可往至世尊所。
<p/>於是，尊者舍梨子往詣佛所，稽首作禮，卻坐一面。尊者舍梨子去後不久，尊者烏陀夷及諸比丘亦往詣佛所<note n="m22.31"/>，稽首作禮，卻坐一面。於中，尊者舍梨子復告諸比丘：「若比丘成就戒，成就定，成就慧者，便於現法出入想知滅定，必有此處。若於現法不得究竟智，身壞命終，過摶食天，生餘意生天中，於彼出入想知滅定，必有此處。」
<p/>尊者烏陀夷復白曰：「尊者舍梨子！若比丘生餘意生天中，出入想知滅定者，終無此處。」
<p/>尊者舍梨子復再三告諸比丘：「若比丘成就戒，成就定，成就慧者，便於現法出入想知滅定，必有此處。若於現法不得究竟智，身壞命終，過摶食天，生餘意生天中，於彼出入想知滅定，必有此處。」
<p/>尊者烏陀夷亦復再三白曰：「尊者舍梨子！若比丘生餘意生天中，出入想知滅定者，終無此處。」
<p/>尊者舍梨子復作是念：此比丘於世尊前再三非我所說，亦無一比丘歎我所說，我宜默然。
<p/>於是，世尊問曰：「烏陀夷！汝說意生天為是色耶？」
<p/>尊者烏陀夷白世尊曰：「是也，世尊<note n="m22.32"/>！」
<p/>世尊面訶烏陀夷曰：「汝愚癡人，盲無有目！以何等故，論甚深阿毘曇<note n="m22.33"/>？」於是，尊者烏陀夷為佛面訶已，內懷憂慼，低頭默然，失辯無言，如有所思<note n="m22.34"/>。
<p/>世尊面訶尊者烏陀夷已，語尊者阿難曰：「上尊名德長老比丘為他所詰，汝何以故，縱而不撿<note n="m22.35"/>？汝愚癡人，無有慈心！捨背上尊名德長老。」
<p/>於是，世尊面訶尊者烏陀夷及尊者阿難已，告諸比丘：「若比丘成就戒，成就定，成就慧者，便於現法出入想知滅定，必有此處。若於現法不得究竟智，身壞命終，過摶食天，生餘意生天中，於彼出入想知滅定，必有此處。」佛說如是，卽入禪室，宴坐默然。
<p/>爾時，尊者白淨<note n="m22.36"/>比丘在於眾中，尊者阿難白尊者白淨：「是他所作，而我得責。尊者白淨！世尊晡時必從禪室出，至比丘眾前，敷座而坐，共論此義，尊者白淨應答此事。我極慚愧於世尊所及諸梵行。」
<p/>於是，世尊則於晡時從禪室出，至比丘眾前，敷座而坐，告曰：「白淨！長老比丘為有幾法，為諸梵行者愛敬尊重？」
<p/>尊者白淨白曰：「世尊！長老比丘若有五法，為諸梵行者愛敬尊重。云何為五？世尊！長老比丘修習禁戒，守護從解脫，又復善攝威儀禮節，見纖 *芥罪，常懷畏怖，受持學戒。世尊！禁戒長老上尊比丘，為諸梵行者愛敬尊重。復次，世尊！長老比丘廣學多聞，守持不忘，積聚博聞。所謂法者，初善、中善、竟亦善，有義有文，具足清淨，顯現梵行。如是諸法廣學多聞，翫習至千<note n="m22.37"/>，意所惟<note n="m22.38"/>觀，明見深達。世尊！多聞長老上尊比丘，為諸梵行者愛敬尊重。復次，世尊！長老比丘得四增上心，現法樂居，易不難得。世尊！禪思<note n="m22.39"/>長老上尊比丘，為諸梵行者愛敬尊重。復次，世尊！長老比丘修行智慧，觀興衰法，得如是智，聖慧明達，分別曉了，以正盡苦。世尊！智慧長老上尊比丘，為諸梵行者愛敬尊重。復次，世尊！長老比丘諸漏已盡，無復有結，心解脫、慧解脫，於現法中自知自覺，自作證成就遊：生已盡，梵行已立，所作已辦，不更受有，知如真。世尊！漏盡長老上尊比丘，為諸梵行者愛敬尊重。世尊！長老比丘若成就此五法，為諸梵行者愛敬尊重。」
<p/>世尊問曰：「白淨！若長老比丘無此五法，當以何義使諸梵行者愛敬尊重？」尊者白淨白曰：「世尊！若長老比丘無此五法者，更無餘事使諸梵行愛敬尊重。唯以老耄、頭白、齒落，盛壯日衰，身曲腳戾，體重氣上，拄<note n="m22.40"/>杖而行，肌縮皮緩，皺如麻子，諸根毀熟，顏色醜惡，彼因此故，使諸梵行愛敬尊重。」
<p/>世尊告曰：「如是！如是！若長老比丘無此五法，更無餘事使諸梵行愛敬尊重，唯以老耄、頭白、齒落，盛壯日衰，身曲腳戾，體重氣上， *拄杖而行，肌縮皮緩，皺如麻子，諸根毀熟，顏色醜惡，彼因此故，使諸梵行愛敬尊重。白淨！舍梨子比丘有此五法，汝等應當愛敬尊重。所以者何？白淨！舍梨子比丘修習禁戒，守護從解脫，又復善攝威儀禮節，見纖芥<note n="m22.41"/>罪，常懷畏怖，受持學戒。復次，白淨！舍梨子比丘廣學多聞，守持不忘，積聚博聞。所謂法者，初善、中善、竟亦善，有義有文，具足清淨，顯現梵行，如是諸法，廣學多聞，翫習至千<note n="m22.42"/>，意所惟觀，明見深達。復次。復次，白淨！舍梨子比丘得四增上心，現法樂居，易不難得。復次，白淨！舍梨子比丘修行智慧，觀興衰法，得如是智，聖慧明達，分別曉了，以正盡苦。復次，白淨！舍梨子比丘諸漏已盡，無復有結，心解脫、慧解脫，於現法中自知自覺，自作證成就遊：生已盡，梵行已立，所作已辦，不更受有，知如真。白淨！舍梨子比丘成就此五法，汝等應共愛敬尊重。」
<p/>佛說如是，尊者白淨及諸比丘聞佛所說，歡喜奉行！
<p/>成就戒經第二竟<note n="m22.43"/>（一千七百四十六字<note n="m22.44"/>）
<sid n="m23"/>　　（二三） *中阿含舍梨子相應品智經<note n="m23.45"/>第三（ *初一日誦）
<p/>我聞如是：
<p/>一時，佛遊舍衛國，在勝林給孤獨園。
<p/>爾時，牟利破羣㝹<note n="m23.46"/>比丘捨戒罷道，黑齒<note n="m23.47"/>比丘聞牟利破羣㝹比丘捨<note n="m23.48"/>戒罷道，卽詣尊者舍梨<note n="m23.49"/>子所，稽首禮足，卻<note n="m23.50"/>坐一面。坐已，白曰：「尊者舍梨子！當知牟利破羣㝹比丘捨戒罷道。」
<p/>尊者舍梨子曰：「牟利破羣㝹比丘於此法中而愛樂耶？」
<p/>黑齒比丘問曰：「尊者舍梨子於此法中而愛樂耶？」
<p/>尊者舍梨子答曰：「黑齒！我於此法無有疑惑。」
<p/>黑齒比丘𣈳復問曰：「尊者舍梨子於當來事復云何耶？」
<p/>尊者舍梨子答曰：「黑齒！我於來事亦無猶豫<note n="m23.51"/>。」
<p/>黑齒比丘聞如是已，卽從座<note n="m23.52"/>起，往詣佛所，稽首作禮<note n="m23.53"/>，卻坐一面，白曰：「世尊！尊者舍梨子今自稱說得智：生已盡，梵行已立，所作已辦，不更受有，知如真。」世尊聞已，告一比丘：「汝往舍梨子所，語舍梨子：『世尊呼汝。』」
<p/> 一比丘受教已，卽從 *座起，禮佛而去，往詣尊者舍梨子所，白曰：「世尊呼尊者舍梨子。」尊者舍梨子聞已，卽往詣佛，稽首作禮，卻坐一面。
<p/> 世尊問曰：「舍梨子！汝今實自稱說得智：生已盡，梵行已立，所作已辦，不更受有，知如真耶？」
<p/>尊者舍梨子白曰：「世尊！不以此文，不以此句，我但說義。」
<p/>世尊告曰：「舍梨子！族姓子隨其方便稱說，得智者卽說得智。」
<p/>尊者舍梨子白曰：「世尊！我向已說，不以此文，不以此句，我但說義。」
<p/> 世尊問曰：「舍梨子！若諸梵行來問汝言：『尊者舍梨子！云何知？云何見？自稱說得智：生已盡，梵行已立，所作已辦，不更受有，知如真耶？』舍梨子！汝聞此已，當云何答？」
<p/>尊者舍梨子白曰：「世尊！若諸梵行來問我言：『尊者舍梨子！云何知？云何見？自稱說得智：生已盡，梵行已立，所作已辦，不更受有，知如真？』世尊！我聞此已，當如是答：『諸賢！生者有因，此生因盡，知生因盡已，我自稱說得智：生已盡，梵行已立，所作已辦，不更受有，知如真。』世尊！若諸梵行來問如此，我當如是答。」
<p/>世尊歎曰：「善哉！善哉！舍梨子！若諸梵行來問如此，汝應如是答。所以者何？如此說者，當知是義。」
<p/>世尊問曰：「舍梨子！若諸梵行來問汝言：『尊者舍梨子！生者何因何緣？為從何生？以何為本？』汝聞此已，當云何答？」
<p/>尊者舍梨子白曰：「世尊！若諸梵行來問我言：『尊者舍梨子！生者何因何緣？為從何生？以何為本？』世尊！我聞此已，當如是答：『諸賢！生者因有、緣有，從有而生，以有為本<note n="m23.54"/>。』世尊！若諸梵行來問如此，我當如是答。」
<p/>世尊歎曰：「善哉！善哉！舍梨子！若諸梵行來問如此，汝應如是答。所以者何？如此說者，當知是義。」
<p/>世尊問曰：「舍梨子！若諸梵行來問汝言：『尊者舍梨子！有者何因何緣？為從何生？以何為本？』汝聞此已，當云何答？」
<p/>尊者舍梨子白曰：「世尊！若諸梵行來問我言：『尊者舍梨子！有者何因何緣？為從何生？以何為本？』世尊！我聞此已，當如是答：『諸賢！有者因受、緣受，從受而生，以受為本。』世尊！若諸梵行來問如此，我當如是答。」
<p/>世尊歎曰：「善哉！善哉！舍梨子！若諸梵行來問如此，應如是答。所以者何？如此說者，當知是義。」
<p/>世尊問曰：「舍梨子！若諸梵行來問汝言：『尊者舍梨子！受者何因何緣？為從何生？以何為本？』汝聞此已，當云何答？」
<p/>尊者舍梨子白曰：「世尊！若諸梵行來問我言：『尊者舍梨子！受者何因何緣？為從何生？以何為本？』世尊！我聞此已，當如是答：『諸賢！受者因愛、緣愛，從愛而生，以愛為本。』世尊！若諸梵行來問如此，我當如是答。」
<p/>世尊歎曰：「善哉！善哉！舍梨子！若諸梵行來問如此，汝應如是答。所以者何？如此說者，當知是義。」
<p/>世尊問曰：「舍梨子！若諸梵行來問汝言：『尊者舍梨子！云何為愛？』汝聞此已，當云何答？」
<p/>尊者舍梨子白曰：「世尊！若諸梵行來問我言：『尊者舍梨子！云何為愛？』世尊！我聞此已，當如是答：『諸賢！謂有三覺<note n="m23.55"/>──樂覺、苦覺、不苦不樂覺，於中樂欲著者，是謂為愛。』世尊！若諸梵行來問如此，我當如是答。」
<p/>世尊歎曰：「善哉！善哉！舍梨子！若諸梵行來問如此，汝應如是答。所以者何？如此說者，當知是義。」
<p/>世尊問曰：「舍梨子！若諸梵行來問汝言：『尊者舍梨子！云何知？云何見？於三覺中無樂欲著？』汝聞此已，當云何答？」
<p/>尊者舍梨子白曰：「世尊！若諸梵行來問我言：『尊者舍梨子！云何知？云何見？於三覺中無樂欲著？』世尊！我聞此已，當如是答：『諸賢！謂此三覺無常法、苦法、滅法；無常法卽是苦，見苦已，便於三覺無樂欲著。』世尊！若諸梵行來問如此，我當如是答。」
<p/>世尊歎曰：「善哉！善哉！舍梨子！若諸梵行來問如此，汝應如是答。所以者何？如此說者，當知是義。」
<p/>爾時，世尊告曰：「舍梨子！此說復有義可得略答。舍梨子！復有何義，此說可得略答？所覺所為，卽皆是苦，舍梨子！是謂復有義此說可得略答。」
<p/> 世尊問曰：「舍梨子！若諸梵行來問汝言：『尊者舍梨子！云何背不向自稱說得智：生已盡，梵行已立，所作已辦，不更受有，知如真？』」
<p/>尊者舍梨子白曰：「世尊！若諸梵行來問我言：『尊者舍梨子！云何背不向自稱說得智：生已盡，梵行已立，所作已辦，不更受有，知如真？』世尊！我聞此已，當如是答：『諸賢！我自於內背而不向則諸愛盡，無驚無怖，無疑無惑，行如是守護；如其守護已，不生不善漏。』世尊！若諸梵行來問如此，我當如是答。」
<p/>世尊歎曰：「善哉！善哉！舍梨子！若諸梵行來問如此，汝應如是答。所以者何？如此說者，當知是義。」
<p/>世尊告曰：「舍梨子！復次有義，此說可得略答。若諸結沙門所說，彼結非我有，行如是守護；如其守護已，不生不善漏。舍梨子！是謂復有義此說可得略答。」世尊說如是已，卽從 *座起，入室燕<note n="m23.56"/>坐。
<p/>世尊入室不久，尊者舍梨子告諸比丘：「諸賢！我始未作意，而世尊卒問此義，我作是念：恐不能答。諸賢！我初說一義，便為世尊之所讚可，我復作是念：若世尊一日一夜，以異文異句問我此義者，我能為世尊一日一夜，以異文異句而答此義。若世尊二、三、四……至七日七夜，以異文異句問我此義者，我亦能為世尊二、三、四……至七日七夜，以異文異句而答此義。」
<p/>黑齒比丘聞尊者舍梨子說如是已，卽從 *座起，疾詣佛所，白世尊曰：「世尊入室不久，尊者舍梨子所說至高，一向師子吼：『諸賢！我始未作意，而世尊卒問此義，我作是念：恐不能答。諸賢！我初說一義，便為世尊之所讚可，我復作是念：若世尊一日一夜，以異文異句問我此義者，我能為世尊一日一夜，以異文異句而答此義。諸賢！若世尊二、三、四……至七日七夜，以異文異句問我此義者，我亦能為世尊二、三、四……至七日七夜，以異文異句而答此義。』」
<p/>世尊告曰：「黑齒！如是！如是！若我一日一夜，以異文異句問舍梨子比丘此義者，舍梨子比丘必能為我一日一夜，以異文異句而答此義。黑齒！若我二、三、四……至七日七夜，以<note n="m23.57"/>異文異句問舍梨子比丘此義者，舍梨子比丘亦能為我二、三、四……至七日七夜，以異文異句而答此義。所以者何？黑齒！舍梨子比丘深達法界故。」
<p/>佛說如是，尊者舍梨子及諸比丘聞佛所說，歡喜奉行！
<p/>智經第三竟<note n="m23.58"/>（一千一百六十九字<note n="m23.59"/>）
<sid n="m24"/>　　（二四） *中阿含舍梨子相應品師子吼經<note n="m24.60"/>第四（ *初一日誦）
<p/>我聞如是：
<p/>一時，佛遊舍衞國，在勝林給孤獨園。
<p/>爾時，世尊與大比丘眾俱，於舍衛國而受夏坐<note n="m24.61"/>，尊者舍梨子亦遊舍衛國而受夏坐。於是，尊者舍梨子舍衛國受夏坐訖，過三月已，補治衣竟，攝衣持鉢，往詣佛所，稽首禮足，卻坐一面，白曰：「世尊！我於舍衛國受夏坐訖，世尊！我欲遊行人間<note n="m24.62"/>。」
<p/>世尊告曰：「舍梨子！汝去隨所欲，諸未度者當令得度，諸未脫者當令得脫，諸未般涅槃者令得般涅槃。舍梨子！汝去隨所欲。」
<p/>於是，尊者舍梨子聞佛所說，善受善持，卽從 *座起，稽首佛足，繞三匝而去。還至己房，收舉床座，攝衣持鉢，卽便出去遊行人間。
<p/>尊者舍梨子去後不久，有一梵行在於佛前犯相違法，白世尊曰：「今日尊者舍梨子輕慢我已，遊行人間。」
<p/>世尊聞已，告一比丘：「汝往舍梨子所，語舍梨子：『世尊呼汝。』『汝去不久，有一梵行在於我前犯相違法，而作是語：世尊！今日尊者舍梨子輕慢我已，遊行人間。』」
<p/>一比丘受教已，卽從 *座起，禮佛而去。於是，尊者阿難住世尊後執拂<note n="m24.63"/>侍佛。
<p/>一比丘去後不久，尊者阿難卽持戶鑰，遍至諸房，見諸比丘便作是語：「善哉！諸尊！速詣講堂，今尊者舍梨子當在佛前而師子吼。若尊者舍梨子所說甚深，息中之息，妙中之妙；如是說者，諸尊及我得聞此已，當善誦習，當善受持。」彼時，諸比丘聞尊者阿難語已，悉詣講堂。
<p/>爾時，一比丘往詣尊者舍梨子所，白曰：「世尊呼汝。『汝去不久，有一梵行在於我前犯相違法<note n="m24.64"/>，而作是語：世尊！今日尊者舍梨子輕慢我已，遊行人間。』」
<p/>於是，尊者舍梨子聞已，卽從 *座起，便還詣佛，稽首禮足，卻坐一面。佛便告曰：「舍梨子！汝去不久，有一梵行在於我前犯相違法，而作是語：『世尊！今日尊者舍梨子輕慢我已，遊行人間。』舍梨子！汝實輕慢一梵行已而遊人間耶？」
<p/>尊者舍梨子白曰：「世尊！若無身身念者<note n="m24.65"/>，彼便輕慢於一梵行而遊人間。世尊！我善有身身念，我當云何輕慢一梵行而遊人間？世尊！猶截角牛<note n="m24.66"/>，至忍溫良，善調善御，從村至村，從巷至巷，所遊行處，無所侵犯。世尊！我亦如是，心如截角牛，無結無怨，無恚無諍，極廣甚大，無量善修，遍滿一切世間成就遊。世尊！若無身身念者，彼便輕慢於一梵行而遊人間。世尊！我善有身身念，我當云何輕慢一梵行而遊人間？
<p/>「世尊！猶旃陀羅子<note n="m24.67"/>而截兩手，其意至下，從村至村，從邑至邑，所遊行處，無所侵犯。世尊！我亦如是，心如截手旃陀羅子，無結無怨，無恚無諍，極廣甚大，無量善修，遍滿一切世間成就遊。世尊！若無身身念者，彼便輕慢於一梵行而遊人間。世尊！我善有身身念，我當云何輕慢一梵行而遊人間？
<p/>「世尊！猶若如地<note n="m24.68"/>，淨與不淨，大便、小便、涕、唾悉受，地不以此而有憎愛，不羞不慚，亦不愧恥。世尊！我亦如是，心如彼地，無結無怨，無恚無諍，極廣甚大，無量善修，遍滿一切世間成就遊。世尊！若無身身念者，彼便輕慢於一梵行而遊人間。世尊！我善有身身念，我當云何輕慢一梵行而遊人間？
<p/>「世尊！猶若如水<note n="m24.69"/>，淨與不淨，大便、小便、涕、唾悉洗，水不以此而有憎愛，不羞不慚，亦不愧恥。世尊！我亦如是，心如彼水，無結無怨，無恚無諍，極廣甚大，無量善修，遍滿一切世間成就遊。世尊！若無身身念者，彼便輕慢於一梵行而遊人間。世尊！我善有身身念，我當云何輕慢一梵行而遊人間？
<p/>「世尊！猶若如火<note n="m24.70"/>，淨與不淨，大便、小便、涕、唾悉燒，火不以此而有憎愛，不羞不慚，亦不愧恥。世尊！我亦如是，心如彼火，無結無怨，無恚無諍，極廣甚大，無量善修，遍滿一切世間<note n="m24.71"/>成就遊。世尊！若無身身念者，彼便輕慢於一梵行而遊人間。世尊！我善有身身念，我當云何輕慢一梵行而遊人間？
<p/>「世尊！猶若如風<note n="m24.72"/>，淨與不淨，大便、小便、涕、唾悉吹，風不以此而有憎愛，不羞不慚，亦不愧恥。世尊！我亦如是，心如彼風，無結無怨，無恚無諍，極廣甚大，無量善修，遍滿一切世間成就遊。世尊！若無身身念者，彼便輕慢於一梵行而遊人間。世尊！我善有身身念，我當云何輕慢一梵行而遊人間？
<p/>「世尊！猶如掃箒<note n="m24.73"/>，淨與不淨，大便、小便、涕、唾悉掃，掃<note n="m24.74"/>*箒不以此而有憎愛，不羞不慚，亦不愧恥。世尊！我亦如是，心如掃箒，無結無怨，無恚無諍，極廣甚大，無量善修，遍滿一切世間成就遊。世尊！若無身身念者，彼便輕慢於一梵行而遊人間。世尊！我善有身身念，我當云何輕慢一梵行而遊人間？
<p/>「世尊！猶晡旃<note n="m24.75"/>尼<note n="m24.76"/>，淨與不淨，大便、小便、涕、唾悉拭，晡 *旃尼不以此故而有憎愛，不羞不慚，亦不愧恥。世尊！我亦如是，心如晡 *旃尼，無結無怨，無恚無諍，極廣甚<note n="m24.77"/>大，無量善修，遍滿一切世間成就遊。世尊！若無身身念者，彼便輕慢於一梵行而遊人間。世尊！我善有身身念，我當云何輕慢一梵行而遊人間？
<p/>「世尊！猶如膏瓶處處裂破，盛滿膏已而著日中，漏遍漏津遍津<note n="m24.78"/>，若有目人<note n="m24.79"/>，來住一面，見此膏瓶處處裂破，盛滿膏已而著日中，漏遍漏津遍津。世尊！我亦如是，常觀此身九孔不淨，漏遍漏津遍津。世尊！若無身身念者，彼便輕慢於一梵行而遊人間。世尊！我善有身身念，我當云何輕慢一梵行而遊人間？
<p/>「世尊！猶如有一自喜<note n="m24.80"/>年少，沐浴澡洗，熏以塗香，著白淨衣，瓔珞自嚴，剃鬚治髮，頭冠華鬘。若以三屍──死蛇、死狗及以死人，青瘀膖脹，極臭爛壞，不淨流漫，繫著咽頸，彼懷羞慚，極惡穢之。世尊！我亦如是，常觀此身臭處不淨，心懷羞慚，極惡穢之<note n="m24.81"/>。世尊！若無身身念者，彼便輕慢於一梵行而遊人間。世尊！我善有身身念，我當云何輕慢一梵行而遊人間？」
<p/>於是，彼比丘卽從 *座起，稽首佛足，白世尊曰：「悔過！世尊！自首！善逝！如愚如癡，如不定，如不善。所以者何？謂我以虛妄言誣謗清淨梵行舍梨子比丘。世尊！我今悔過，願為受之，見已發露，後不更作<note n="m24.82"/>。」
<p/>世尊告曰：「如是，比丘！汝實如愚如癡，如不定，如不善。所以者何？謂汝以虛妄言空無真實，誣謗清淨梵行舍梨子比丘。汝能悔過，見已發露，後不更作；若有悔過，見已發露，後不更作者，如是長養於聖法、律則不衰退<note n="m24.83"/>。」
<p/>於是，佛告尊者舍梨子：「汝速受彼癡人悔過，莫令彼比丘卽於汝前頭破七分。」
<p/>尊者舍梨子卽為哀愍彼比丘故，便受悔過。
<p/>佛說如是，尊者舍梨子及諸比丘聞佛所說，歡喜奉行！
<p/>師子吼經第四竟<note n="m24.84"/>（千九百七十七字<note n="m24.85"/>）
<sid n="m25"/>　　（二五） *中阿含舍梨子相應品水喻經<note n="m25.86"/>第五（ *初一日誦）
<p/>我聞如是：
<p/>一時，佛遊舍衞國，在勝林給孤獨園。
<p/>爾時，尊者舍梨子告諸比丘：「諸賢！我今為汝說五除惱法<note n="m25.87"/>，諦聽！諦聽！善思念之。」彼諸比丘受教而聽。
<p/>尊者舍梨子言：「云何為五？諸賢！或有一人身不淨行，口淨行；若慧者見，設生恚惱，應當除之<note n="m25.88"/>。復次，諸賢！或有一人口不淨行，身淨行；若慧者見，設生恚惱，應當除之。復次，諸賢！或有一人身不淨行，口不淨行，心少有淨；若慧者見，設生恚惱，應當除之。復次，諸賢！或有一人身不淨行，口、意不淨行；若慧者見，設生恚惱，應當除之。復次，諸賢！或有一人身淨行，口、意淨行；若慧者見，設生恚惱，應當除之。
<p/>「諸賢！或有一人身不淨行，口淨行；若慧者見，設生恚惱，當云何除？諸賢！猶如阿練若比丘<note n="m25.89"/>持糞掃衣<note n="m25.90"/>，見糞聚中所棄弊衣，或大便汙或小便、涕、唾及餘不淨之所染汙，見已，左手執之，右手舒張<note n="m25.91"/>；若非大便、小便、涕、唾及餘不淨之所汙處，又不穿者，便裂取之。如是，諸賢！或有一人身不淨行，口淨行，莫念彼身不淨行也<note n="m25.92"/>，但當念彼口之淨行；若慧者見，設生恚惱，應如是除。
<p/>「諸賢！或有一人口不淨行，身淨行；若慧者見，設生恚惱，當云何除？諸賢！猶村外不遠，有深水池，藁<note n="m25.93"/>草所覆<note n="m25.94"/>。若有人來，熱極煩悶，飢渴頓乏，風熱所逼，彼至池已，脫衣置岸，便入池中，兩手披 *藁，恣意快浴，除熱煩悶，飢渴頓乏。如是，諸賢！或有一人口不淨行，身有淨行，莫念彼口不淨行，但當念彼身之淨行；若慧者見，設生恚惱，應如是除。
<p/>「諸賢！或有一人身不淨行，口不淨行，心少有淨；若慧者見，設生恚惱，當云何除？諸賢！猶四衢道，有牛跡水。若有人來，熱極煩悶，飢渴頓乏，風熱所逼，彼作是念：此四衢道牛跡少水，我若以手以葉取者，則擾渾濁，不得除我熱極煩悶、飢渴頓乏，我寧可跪<note n="m25.95"/>，手膝拍地<note n="m25.96"/>，以口飲水。彼卽長 *跪，手膝拍地，以口飲水，彼卽得除熱極煩悶、飢渴頓乏。如是，諸賢！或有一人身不淨行，口不淨行，心少有淨，莫得念彼身不淨行，口不淨行，但當念彼心少有淨。諸賢！若慧者見，設生恚惱，應如是除。
<p/>「諸賢！或有一人身不淨行，口、意不淨行；若慧者見，設生恚惱，當云何除？諸賢！猶如有人遠涉長路，中道得病，極困委<note n="m25.97"/>頓，獨無伴侶，後村轉遠，而前村未至。若有人<note n="m25.98"/>來住一面，見此行人遠涉長路<note n="m25.99"/>，中道得病，極困 *委頓，獨無伴侶，後村轉遠，而前村未至。彼若得侍人，從迥野<note n="m25.100"/>中，將至村邑，與妙<note n="m25.101"/>湯藥，餔養美食，好瞻視者，如是此人病必得差，謂彼人於此病人，極有哀愍慈念之心。如是，諸賢！或有一人身不淨行，口、意不淨行；若慧者見，便作是念：此賢身不淨行，口、意不淨行，莫令此賢因身不淨行，口、意不淨行，身壞命終，趣至惡處，生地獄中。若此賢得善知識者，捨身不淨行，修身淨行；捨口、意不淨行，修口、意淨行。如是，此賢因身淨行，口、意淨行，身壞命終，必至善處，乃生<note n="m25.102"/>天上，謂彼賢為此賢極有哀愍慈念之心。若慧者見，設生恚惱，應如是除。
<p/>「諸賢！或有一人身淨行，口、意淨行；若慧者見，設生恚惱，當云何除？諸賢！猶村外不遠，有好池水，既清且美，其淵平滿，翠草被岸，華樹四周。若有人來，熱極煩悶，飢渴頓乏，風熱所逼，彼至池已，脫衣置岸，便入池中，恣意快浴，除熱煩悶、飢渴頓乏。如是，諸賢！或有一人身淨行，口、意淨行，常當念彼身之淨行，口、意淨行；若慧者見，設生恚惱，應如是除。諸賢！我向所說五除惱法者，因此故說。」
<p/>尊者舍梨子所說如是，諸比丘聞已，歡喜奉行！
<p/>水喻經第五竟<note n="m25.103"/>（千一百一字<note n="m25.104"/>）
<p/>中阿含經卷第五（七千一百七十四字<note n="m25.105"/>）（ *初一日誦）
<sid n="m26"/>　　（二六）中阿含<note n="m26.1"/>舍梨子相應品瞿尼師經<note n="m26.2"/>第六（初一日誦<note n="m26.3"/>）
<p/>我聞如是：
<p/>一時，佛遊王舍城，在竹林迦蘭哆園。
<p/>爾時，瞿尼師<note n="m26.4"/>比丘亦遊王舍城，在無事室，調笑、憍慠，躁擾、喜忘，心如獼猴。瞿尼師比丘為少緣故，至王舍城。是時尊者舍梨子與比丘眾俱，中食已後，因小事故，集在講堂。瞿尼師比丘於王舍城所作已訖，往詣講堂。
<p/>尊者舍梨子遙見瞿尼師來已，因瞿尼師告諸比丘：「諸賢！無事比丘<note n="m26.5"/>行於無事，當學敬重而隨順觀<note n="m26.6"/>。諸賢！若無事比丘行於無事，多不敬重，不隨順觀者，則致比丘訶數詰責：『此賢無事，何為行無事？所以者何？此賢無事，行於無事，多不敬重，不隨順觀。』若至眾中，亦致比丘訶數詰責。是故，諸賢！無事比丘行於無事，當學敬重，令隨順觀<note n="m26.7"/>。
<p/>「諸賢！無事比丘行於無事，當學不調笑而不躁擾。諸賢！若無事比丘行於無事，多行調笑而躁擾者，則致比丘訶數詰責：『此賢無事，何為行無事？所以者何？此賢無事，行於無事，多行調笑及於躁擾。』若至眾中，亦致比丘訶數詰責。是故，諸賢！無事比丘行於無事，當學不調笑，令不躁擾。
<p/>「諸賢！無事比丘行於無事，當學不畜生論<note n="m26.8"/>。諸賢！若無事比丘行於無事，多畜生論者，則致比丘訶數詰責：『此賢無事，何為行無事？所以者何？此賢無事，行於無事，多畜生論。』若至眾中，亦致比丘訶數詰責。是故，諸賢！無事比丘行於無事，當學不畜生論。
<p/>「諸賢！無事比丘行於無事，當學不憍慠及少言說。諸賢！若無事比丘行於無事，多行憍慠，多言說者，則致比丘訶數詰責：『此賢無事，何為行無事？所以者何？此賢無事，行於無事，多行憍慠及多言說。』若至眾中，亦致比丘訶數詰責。是故，諸賢！無事比丘行於無事，當學不憍穥及少言說。
<p/>「諸賢！無事比丘行於無事，當學護諸根。諸賢！若無事比丘行於無事，多不護諸根者。則致比丘訶數詰責：『此賢無事，何為行無事？所以者何？此賢無事，行於無事，多不護諸根。』若至眾中，亦致比丘訶數詰責。是故，諸賢！無事比丘行於無事，當學護諸根。
<p/>「諸賢！無事比丘行於無事，當學食知止足。諸賢！若無事比丘行於無事，貪餘多食，不知足者，則致比丘訶數詰責：『此賢無事，何為行無事？所以者何？此賢無事，行於無事，貪餘多食，不知止足。』若至眾中，亦致比丘訶數詰責。是故，諸賢！無事比丘行於無事，當學食知止足。
<p/>「諸賢！無事比丘行於無事，當學精進而不懈怠。諸賢！若無事比丘行於無事，多不精進而懈怠者，則致比丘訶數詰責：『此賢無事，何為行無事？所以者何？此賢無事，行於無事，多不精進而反懈怠。』若至眾中，亦致比丘訶數詰責。是故，諸賢！無事比丘行於無事，當學精進而不懈怠。
<p/>「諸賢！無事比丘行於無事，當學正念及正智也。諸賢！若無事比丘行於無事，多無正念，無正智者，則致比丘訶數詰責：『此賢無事，何為行無事？所以者何？此賢無事，行於無事，多無正念及無正智。』若至眾中，亦致比丘訶數詰責。是故，諸賢？無事比丘行於無事，當學正念及正智也。
<p/>「諸賢！無事比丘行於無事，當學知時及善時也，不早入村而行乞食，亦不<note n="m26.9"/>晚出。諸賢！若無事比丘行於無事，早入村邑而行乞食，又晚出者，則致比丘訶數詰責：『此賢無事，何為行無事？所以者何？此賢無事，行於無事，早入村邑而行乞食，又復晚出。』若至眾中，亦致比丘訶數詰責。是故，諸賢！無事比丘行於無事，當學知時及善時也。
<p/>「諸賢！無事比丘行於無事，當學知坐及<note n="m26.10"/>善坐也，不逼長老坐，為小比丘訶<note n="m26.11"/>。諸賢！若無事比丘行於無事，逼長老坐，為小比丘訶者，則致比丘訶數詰責：『此賢無事，何為行無事？所以者何？此賢無事，行於無事，逼長老坐，為小比丘訶。』若至眾中，亦致比丘訶數詰責。是故，諸賢！無事比丘行於無事，當學知坐及善坐也。
<p/>「諸賢！無事比丘行於無事，當學共論律、阿毘曇<note n="m26.12"/>。何以故？諸賢！無事比丘行於無事時，或有來問律、阿毘曇。諸賢！若無事比丘行於無事，不知答律、阿毘曇者，則致比丘訶數詰責：『此賢無事，何為行無事？所以者何？此賢無事，行於無事，不知答律及阿毘曇。』若至眾中，亦致比丘訶數詰責。是故，諸賢！無事比丘行於無事，當學共論律、阿毘曇。
<p/>「諸賢！無事比丘行於無事，當學共論息解脫<note n="m26.13"/>，離色至無色定。何以故？諸賢！無事比丘行於無事時，或有來問息解脫，離色至無色定。諸賢！若無事比丘行於無事，不知答息解脫，離色至無色定者，則致比丘訶數詰責：『此賢無事，何為行無事？所以者何？此賢無事，行於無事，不知答息解脫，離色至無色定。』若至眾中，亦致比丘訶數詰責。是故，諸賢！無事比丘行於無事，當學共論息解脫，離色至無色定。
<p/>「諸賢！無事比丘行於無事，當學共論漏盡智通。何以故？諸賢！無事比丘行於無事時，或有來問漏盡智通。諸賢！若無事比丘行於無事，而不知答漏盡智通者，則致比丘訶數詰責：『此賢無事，何為行無事？所以者何？此賢無事，行於無事，而不知答漏盡智通。』若至眾中，亦致比丘訶數詰責。是故，諸賢！無事比丘行於無事，當學共論漏盡智通。」
<p/>是時，尊者大目揵連亦在眾中，尊者大目揵<note n="m26.14"/>連白曰：「尊者舍梨子！但無事比丘行於無事，應學如是法，非謂人間比丘耶<note n="m26.15"/>？」
<p/>尊者舍梨子答曰：「尊者大目揵<note n="m26.16"/>連！無事比丘行於無事，尚學如是法，況復人間比丘耶？」
<p/>如是二尊更相稱說，讚歎善哉！聞所說已，從座起去。
<p/>敬重、無調笑，不畜生論、慠，
<p/>護根、食知足，精進、正念智。
<p/>知時亦善坐，論律、阿毘曇，
<p/>及說息解脫<note n="m26.17"/>，漏盡通亦然。
<p/>瞿尼師經第六竟<note n="m26.18"/>（千七百四十字<note n="m26.19"/>）
<sid n="m27"/>　　（二七）中阿含<note n="m27.20"/>舍梨子相應品梵志陀然經<note n="m27.21"/>第七（ *初一日誦）
<p/>我聞如是：
<p/>一時，佛遊王舍城，在竹林迦<note n="m27.22"/>蘭哆園，與大比丘眾俱，共<note n="m27.23"/>受夏坐。爾時，尊者舍梨子在舍衛國亦受夏坐。
<p/>是時，有一比丘於王舍城受夏坐訖，過三月已，補治衣竟，攝衣持鉢，從王舍城往舍衛國，住勝林給孤獨園。彼一比丘往詣尊者舍梨子所，稽首禮足，卻坐一面。
<p/>尊者舍梨子問曰：「賢者！從何處來？於何夏坐？」
<p/>彼一比丘答曰：「尊者舍梨子！我從王舍城來，在王舍城受夏坐。」
<p/>復問：「賢者！世尊在王舍城受夏坐，聖體康強，安快無病，起居輕便，氣力如常<note n="m27.24"/>耶？」
<p/>答曰：「如是，尊者舍梨子！世尊在王舍城受夏坐，聖體康強，安快無病，起居輕便，氣力如常。」
<p/>復問：「賢者！比丘眾、比丘尼眾在王舍城受夏坐，聖體康強，安快無病，起居輕便，氣力如常，欲數見佛，樂聞法耶？」
<p/>答曰：「如是，尊者舍梨子！比丘眾、比丘尼眾在王舍城受夏坐，聖體康強，安快無病，起居輕便，氣力如常，欲數見佛，盡樂聞法。」
<p/>復問：「賢者！優婆塞眾、優婆夷眾住王舍城，身體康強，安快無病，起居輕便，氣力如常，欲數見佛，樂聞法耶？」
<p/>答曰：「如是，尊者舍梨子！優婆塞眾、優婆夷眾住王舍城，身體康強，安快無病，起居輕便，氣力如常，欲數見佛，盡樂聞法。」
<p/>復問：「賢者！若干異學沙門、梵志在王舍城受夏坐，身體康強，安快無病，起居輕便，氣力如常，欲數見佛，樂聞法耶？」
<p/>答曰：「如是，尊者舍梨子！若干異學沙門、梵志在王舍城受夏坐，身體康強，安快無病，起居輕便，氣力如常，欲數見佛，盡樂聞法。」
<p/>復問：「賢者！在王舍城有一梵志，名曰陀然<note n="m27.25"/>，是我昔日未出家友，賢者識耶？」
<p/>答曰：「識之。」
<p/>復問：「賢者！梵志陀然住王舍城，身體康強，安快無病，起居輕便，氣力如常，欲數見佛，樂聞法耶？」
<p/>答曰：「尊者舍梨子！梵志陀然住王舍城，身體康強，安快無病，起居輕便，氣力如常，不欲見佛，不樂聞法。所以者何？尊者舍梨子！梵志陀然而不精進，犯於禁戒，彼依傍於王，欺誑梵志、居士；依恃<note n="m27.26"/>梵志、居士，欺誑於王。」
<p/>尊者舍梨子聞已，於舍衛國受夏坐訖，過三月已，補治衣竟，攝衣持鉢，從舍衛國往詣王舍城，住竹林 *迦蘭哆園。
<p/>於是，尊者舍梨子過夜平旦，著衣持鉢，入王舍城，次行乞食<note n="m27.27"/>。乞食已，竟往至梵志陀然家。是時，梵志陀然從其家出，至泉水邊苦治居民<note n="m27.28"/>。
<p/>梵志陀然遙見尊者舍梨子來，從座<note n="m27.29"/>而起，偏袒著衣，叉手向尊者舍梨子讚曰：「善來！舍梨子！舍梨子久不來此。」於是，梵志陀然敬心扶抱尊者舍梨子，將入家中，為敷好床，請使<note n="m27.30"/>令坐。尊者舍梨子卽坐其床，梵志陀然見尊者舍梨子坐已，執金澡罐<note n="m27.31"/>，請尊者舍梨子食。
<p/>尊者舍梨子曰：「止！止！陀然！但心喜足。」
<p/>梵志陀然復再三請食，尊者舍梨子亦再三語曰：「止！止！陀然！但心喜足。」
<p/>是時，梵志陀然問曰：「舍梨子！何故入如是家而不肯食？」
<p/>答曰：「陀然！汝不精進，犯於禁戒，依傍於王，欺誑梵志、居士；依傍梵志、居士，欺誑於王。」
<p/>梵志陀然答曰：「舍梨子！當知我今在家，以家業為事，我應自安隱，供養父母，瞻視妻子，供給奴婢，當輸王租，祠祀諸天，祭餟先祖及布施沙門、梵志，為後生天而得長壽，得樂果報故。舍梨子！是一切事不可得廢<note n="m27.32"/>，一向從法。」
<p/>於是，尊者舍梨子告曰：「陀然！我今問汝，隨所解答。梵志陀然！於意云何？若使有人為父母故而行作惡，因行惡故，身壞命終趣至惡處，生地獄中。生地獄已，獄卒執捉，極苦治時，彼向獄卒而作是語：『獄卒！當知：莫苦治我。所以者何？我為父母故而行作惡。』云何，陀然！彼人可得從地獄卒脫此苦耶？」
<p/>答曰：「不也。」
<p/>復問：「陀然！於意云何？若復有人為妻子故而行作惡，因行惡故，身壞命終趣至惡處，生地獄中。生地獄已，獄卒執捉，極苦治時，彼向獄卒而作是語：『獄卒！當知：莫苦治我。所以者何？我為妻子故而行作惡。』云何，陀然！彼人可得從地獄卒脫此苦耶？」
<p/>答曰：「不也。」
<p/>復問：「陀然！於意云何？若復有人為奴婢故，而行作惡，因行惡故，身壞命終趣至惡處，生地獄中。生地獄已，獄卒執捉，極苦治時，彼向獄卒而作是語：『獄卒！當知：莫苦治我。所以者何？我為奴婢故而行作惡。』云何，陀然！彼人可得從地獄卒脫此苦耶？」
<p/>答曰：「不也。」
<p/>復問：「陀然！於意云何？若復有人為王、為天、為先祖、為沙門、梵志故，而行作惡，因行惡故，身壞命終趣至惡處，生地獄中。生地獄已，獄卒執捉，極苦治時，彼向獄卒而作是語：『獄卒！當知：莫苦治我。所以者何？我為王、為天、為先祖、為沙門、梵志故，而行作惡。』云何，陀然！彼人可得從地獄卒脫此苦耶？」
<p/>答曰：「不也。」
<p/>「陀然！族姓子可得如法、如業、如功德得錢財，尊重奉敬孝養父母，行福德業，不作惡業。陀然！若族姓子如法、如業、如功德得錢財，尊重奉敬孝養父母，行福德業，不作惡業者，彼便為父母之所愛念，而作是言：『令汝強健，壽考無窮。所以者何？我由汝故，安隱快樂。』陀然！若有人極為父母所愛念者，其德日進，終無衰退。
<p/>「陀然！族姓子可得如法、如業、如功德得錢財，愛念妻子，供給瞻視，行福德業，不作惡業。陀然！若族姓子如法、如業、如功德得錢財，愛念妻子，供給瞻視，行福德業，不作惡業者，彼便為妻子之所尊重，而作是言：『願尊強健，壽考無窮。所以者何？我由尊故，安隱快樂。』陀然！若有人極為妻子所尊重者，其德日進，終無衰退。
<p/>「陀然！族姓子可得如法、如業、如功德得錢財，愍傷奴婢，給恤瞻視，行福德業，不作惡業。陀然！若族姓子如法、如業、如功德得錢財，愍傷奴婢，給恤瞻視，行福德業，不作惡業者，彼便為奴婢之所尊重，而作是言：『願令大家強健，壽考無窮。所以者何？由大家故，我得安隱。』陀然！若有人極為奴婢所尊重者，其德日進，終無衰退。
<p/>「陀然！族姓子可得如法、如業、如功德得錢財，尊重供養沙門、梵志，行福德業，不作惡業。陀然！若族姓子如法、如業、如功德得錢財，尊重供養沙門、梵志，行福德業，不作惡業者，彼便極為沙門、梵志之所愛念，而作是言：『令施主強健，壽考無窮。所以者何？我由施主故，得安隱快樂。』陀然！若有人極為沙門、梵志所愛念者，其德日進，終無衰退。」
<p/>於是，梵志陀然卽從 *座起，偏袒著衣，叉手向尊者舍梨子白曰：「舍梨子！我有愛婦，名曰端正，我惑彼故，而為放逸，大作罪業。舍梨子！我從今日始，捨端正婦，自歸尊者舍梨子。」
<p/>尊者舍梨子答曰：「陀然！汝莫歸我，我所歸佛汝應自歸。」
<p/>梵志陀然白曰：「尊者舍梨子！我從今日自歸於佛、法及比丘眾，唯願尊者舍梨子受我為佛優婆塞！終身自歸，乃至命盡。」
<p/>於是，尊者舍梨子為梵志陀然說法，勸發渴仰，成就歡喜。無量方便為彼說法，勸發渴仰，成就歡喜已，從 *座起去，遊王舍城。住經數日，攝衣持鉢，從王舍城出，往詣南山<note n="m27.33"/>，住南山村北尸攝惒林中。
<p/>彼時，有一比丘遊王舍城，住經數日，攝衣持鉢，從王舍城出，亦至南山，住南山村北尸攝惒林中。
<p/>於是，彼一比丘往詣尊者舍梨子所，稽首禮足，卻坐一面。
<p/>尊者舍梨子問曰：「賢者從何處來？何處遊行？」
<p/>比丘答曰：「尊者舍梨子！我從王舍城來，遊行王舍城。」
<p/>復問：「賢者！知王舍城有一梵志，名曰陀然，是我昔日未出家友耶？」
<p/>答曰：「知也。」
<p/>復問：「賢者！梵志陀然住王舍城，身體康強，安快無病，起居輕便，氣力如常，欲數見佛，樂聞法耶？」
<p/>答曰：「尊者舍梨子！梵志陀然欲數見佛，欲數聞法，但不安快，氣力轉衰。所以者何？尊者舍梨子！梵志陀然今者疾病，極困危篤，或能因此而至命終。」
<p/>尊者舍梨子聞是語已，卽攝衣持鉢，從南山出，至王舍城，住竹林迦<note n="m27.34"/>蘭哆園。
<p/>於是，尊者舍梨子過夜平旦，著衣持鉢，往詣梵志陀然家。梵志陀然遙見尊者舍梨子來，見已便欲從床而起。尊者舍梨子見梵志陀然欲從床起，便止彼曰：「梵志陀然！汝臥而起，更有餘床，我自別坐。」
<p/>於是，尊者舍梨子卽坐其床。坐已，問曰：「陀然！所患今者何似？飲食多少？疾苦轉損，不至增耶？」
<p/>陀然答曰：「所患至困，飲食不進，疾苦但增而不覺損。尊者舍梨子！猶如力士以利刀刺頭，但生極苦，我今頭痛亦復如是。尊者舍梨子！猶如力士以緊索繩而纏絡頭，但生極苦，我今頭痛亦復如是。尊者舍梨子！猶屠牛兒而以利刀破於牛腹，但生極苦，我今腹痛亦復如是。尊者舍梨子！猶兩力士捉一羸人在火上炙，但生極苦，我今身痛，舉體生苦，但增不減，亦復如是。」
<p/>尊者舍梨子告曰：「陀然！我今問汝，隨所解答。梵志陀然！於意云何？地獄、畜生，何者為勝？」
<p/>陀然答曰：「畜生勝也。」
<p/>復問：「陀然！畜生、餓鬼，何者為勝？」
<p/>陀然答曰：「餓鬼勝也。」
<p/>復問：「陀然！餓鬼比人，何者為勝？」
<p/>陀然答曰：「人為勝也。」
<p/>復問：「陀然！人、四王天<note n="m27.35"/>，何者為勝？」
<p/>陀然答曰：「四王天勝。」
<p/>復問：「陀然！四王天、三十三天，何者為勝？」
<p/>陀然答曰：「三十三天勝。」
<p/>復問：「陀然！三十三天、㷿<note n="m27.36"/>摩天，何者為勝？」
<p/>陀然答曰：「 *㷿摩天勝。」
<p/>復問：「陀然！ *㷿摩天、兜率陀<note n="m27.37"/>天，何者為勝？」
<p/>陀然答曰：「 *兜率陀天勝。」
<p/>復問：「陀然！ *兜率陀天、化樂天，何者為勝？」
<p/>陀然答曰：「化樂天勝。」
<p/>復問：「陀然！化樂天、他化樂天，何者為勝？」
<p/>陀然答曰：「他化樂天勝。」
<p/>復問：「陀然！他化樂天、梵天，何者為勝？」
<p/>陀然答曰：「梵天最勝，梵天最勝。」
<p/>尊者舍梨子告曰：「陀然！世尊、知、見、如來、無所著、等正覺說四梵室<note n="m27.38"/>，謂族姓男、族姓女修習多修習，斷欲、捨欲念，身壞命終，生梵天中。云何為四？陀然！多聞聖弟子心與慈俱，遍滿一方成就遊。如是二三四方，四維上下，普周一切，心與慈俱，無結無怨，無恚無諍，極廣甚大，無量善修，遍滿一切世間成就遊。如是悲、喜心與捨俱，無結無怨，無恚無諍，極廣甚大，無量善修，遍滿一切世間成就遊。是謂，陀然！世尊、知、見、如來、無所著、等正覺說四梵室，謂族姓男、族姓女修習多修習，斷欲、捨欲念，身壞命終，生梵天中。」
<p/>於是，尊者舍梨子教化陀然，為說梵天法已，從 *座起去。尊者舍梨子從王舍城出，未至竹林 *迦蘭哆園，於其中間，梵志陀然修習四梵室，斷欲、捨欲念，身壞命終，生梵天中。
<p/>是時，世尊無量大眾前後圍繞而為說法。世尊遙見尊者舍梨子來，告諸比丘：「舍梨子比丘聰慧、速慧、捷慧、利慧、廣慧、深慧、出要慧、明達慧、辯才慧，舍梨子比丘成就實慧，此舍梨子比丘教化梵志陀然，為說梵天法來，若復上化者，速知法如法<note n="m27.39"/>。」
<p/>於是，尊者舍梨子往詣佛所，稽首禮足，卻坐一面。世尊告曰：「舍梨子！汝何以不教梵志陀然過梵天法，若上化者，速知法如法？」
<p/>尊者舍梨子白曰：「世尊！彼諸梵志長夜愛著梵天<note n="m27.40"/>，樂於梵天，究竟梵天，是尊梵天，實有梵天，為我梵天，是故，世尊！我如是應。」
<p/>佛說如是，尊者舍梨子及無量百千眾聞佛所說，歡喜奉行！
<p/>梵志陀然經第七竟<note n="m27.41"/>（三千三百三十一字<note n="m27.42"/>）
<sid n="m28"/>　　（二八） *中阿含舍梨子相應品教化病經<note n="m28.43"/>第八（ *初一日誦）
<p/>我聞如是：
<p/>一時，佛遊舍衞國，在勝林給孤獨園。
<p/>爾時，長者給孤獨<note n="m28.44"/>疾病危篤，於是，長者給孤獨告一使人：「汝往詣佛，為我稽首禮世尊足，問訊世尊：聖體康強，安快無病，起居輕便，氣力如常耶？作如是語：『長者給孤獨稽首佛足，問訊世尊，聖體康強，安快無病，起居輕便，氣力如常耶？』汝既為我問訊佛已，往詣尊者舍梨子所，為我稽首禮彼足已，問訊尊者：聖體康強，安快無病，起居輕便，氣力如常不？作如是語：『長者給孤獨稽首尊者舍梨子足，問訊尊者，聖體康強，安快無病，起居輕便，氣力如常不？尊者舍梨子！長者給孤獨疾病極困，今至危篤，長者給孤獨至心欲見尊者舍梨子，然體至羸乏，無力可來詣尊者舍梨子所。善哉！尊者舍梨子！為慈愍故，願往至長者給孤獨家。』」
<p/>於是，使人受長者給孤獨教已，往詣佛所，稽首禮足，卻住一面，白曰：「世尊！長者給孤獨稽首佛足，問訊世尊：『聖體康強，安快無病，起居輕便，氣力如常耶？』」
<p/>爾時，世尊告使人曰：「令長者給孤獨安隱快樂，令天及人、阿修羅<note n="m28.45"/>、揵塔惒<note n="m28.46"/>、羅剎<note n="m28.47"/>及餘種種身安隱快樂。」
<p/>於是，使人聞佛所說，善受善持，稽首佛足，繞三匝而去。往詣尊者舍梨子所，稽首佛足，卻坐一面，白曰：「尊者舍梨子！長者給孤獨稽首尊者舍梨子足，問訊尊者：『聖體康強，安快無病，起居輕便，氣力如常不？』尊者舍梨子！長者給孤獨疾病極困，今至危篤，長者給孤獨至心欲見尊者舍梨子，然體至羸乏，無力可來詣尊者舍梨子所。善哉！尊者舍梨子！為慈愍故，往詣長者給孤獨家。」
<p/>尊者舍梨子卽為彼故，默然而受。於是，使人知尊者舍梨子默然受已，卽從 *座起，稽首作禮，繞三匝而去。
<p/>尊者舍梨子過夜平旦，著衣持鉢，往詣長者給孤獨家。長者給孤獨遙見尊者舍梨子來，見已，便欲從床而起。
<p/>尊者舍梨子見彼長者欲從床起，便止彼曰：「長者莫起！長者莫起！更有餘床，我自別坐。」
<p/>尊者舍梨子卽坐其床，坐已，問曰：「長者所患今復何似？飲食多少？疾苦轉損，不至增耶？」
<p/>長者答曰：「所患至困，飲食不進，疾苦但增而不覺損。」
<p/>尊者舍梨子告曰：「長者莫怖！長者莫怖！所以者何？若愚癡凡夫成就不信，身壞命終，趣至惡處，生地獄中；長者今日無有不信，唯有上信。長者因上信故，或滅苦痛，生極快樂；因上信故，或得斯陀含<note n="m28.48"/>果，或阿那含<note n="m28.49"/>果，長者本已得須陀洹<note n="m28.50"/>。
<p/>「長者莫怖！長者莫怖！所以者何？若愚癡凡夫因惡戒故，身壞命終，趣至惡處，生地獄中；長者無有惡戒，唯有善戒。長者因善戒故，或滅苦痛，生極快樂；因善戒故，或得斯陀含果，或阿那含果，長者本已得須陀洹。
<p/>「長者莫怖！長者莫怖！所以者何？若愚癡凡夫因不多聞，身壞命終，趣至惡處，生地獄中；長者無不多聞，唯有多聞。長者因多聞故，或滅苦痛，生極快樂；因多聞故，或得斯陀含果，或阿那含果，長者本已得須陀洹。
<p/>「長者莫怖！長者莫怖！所以者何？若愚癡凡夫因慳貪故，身壞命終，趣至惡處，生地獄中；長者無有慳貪，唯有惠施。長者因惠施故，或滅苦痛，生極快樂；因惠施故，或得斯陀含果，或阿那含果，長者本已得須陀洹。
<p/>「長者莫怖！長者莫怖！所以者何？若愚癡凡夫因惡慧故，身壞命終，趣至惡處，生地獄中；長者無有惡慧，唯有善慧。長者因善慧故，或滅苦痛，生極快樂；因善慧故，或得斯陀含果，或阿那含果，長者本已得須陀洹。
<p/>「長者莫怖！長者莫怖！所以者何？若愚癡凡夫因邪見故，身壞命終，趣至惡處，生地獄中；長者無有邪見，唯有正見。長者因正見故，或滅苦痛，生極快樂；因正見故，或得斯陀含果，或阿那含果，長者本已得須陀洹。
<p/>「長者莫怖！長者莫怖！所以者何？若愚癡凡夫因邪志故，身壞命終，趣至惡處，生地獄中；長者無有邪志，唯有正志。長者因正志故，或滅苦痛，生極快樂；因正志故，或得斯陀含果，或阿那含果，長者本已得須陀洹。
<p/>「長者莫怖！長者莫怖！所以者何？若愚癡凡夫因邪解故，身壞命終，趣至惡處，生地獄中；長者無有邪解，唯有正解。長者因正解故，或滅苦痛，生極快樂；因正解故，或得斯陀含果，或阿那含果，長者本已得須陀洹。
<p/>「長者莫怖！長者莫怖！所以者何？若愚癡凡夫因邪脫故，身壞命終，趣至惡處，生地獄中；長者無有邪脫，唯有正脫。長者因正脫故，或滅苦痛，生極快樂；因正脫故，或得斯陀含果，或阿那含果，長者本已得須陀洹。
<p/>「長者莫怖！長者莫怖！所以者何？若愚癡凡夫因邪智故，身壞命終，趣至惡處，生地獄中；長者無有邪智，唯有正智。長者因正智故，或滅苦痛，生極快樂；因正智故，或得斯陀含果，或阿那含果，長者本已得須陀洹。
<p/>於是，長者病卽得差<note n="m28.51"/>，平復如故，從臥起坐，歎尊者舍梨子曰：「善哉！善哉！為病說法，甚奇！甚特！尊者舍梨子！我聞教化病法，苦痛卽滅，生極快樂。尊者舍梨子！我今病差，平復如故。尊者舍梨子！我往昔時，少有所為，至王舍城寄宿一長者家<note n="m28.52"/>。時，彼長者明當飯佛及比丘眾<note n="m28.53"/>。時，彼長者過夜向曉，教敕兒孫、奴使、眷屬：『汝等早起，當共嚴辦。』彼各受教，共設廚宰，供辦餚饌、種種腆美，長者躬自敷置高座，無量嚴飾。
<p/>「尊者舍梨子！我既見已，便作是念：今此長者為婚姻事？為迎婦節會？為請國王？為呼大臣？為作齋會施設大施耶？尊者舍梨子！我既念已，便問長者：『汝為婚姻事？為迎婦節會？為請國王？為呼大臣？為作齋會施設大施耶？』時，彼長者而答我曰：『吾無婚姻事，亦不迎婦，不為節會，不請國王及呼大臣，但為齋會施設大施，明當飯佛及比丘眾。』
<p/>「尊者舍梨子！我未曾聞佛名，聞已舉身毛竪，卽復問曰：『長者說佛，何名為佛？』時，彼長者而答我曰：『君不聞乎？有釋種子捨釋宗族，剃除鬚髮，著袈裟衣，至信、捨家、無家、學道，得無上等正覺，是名為佛。』我復問曰：『長者說眾，何名為眾？』時，彼長者復答我曰：『有若干姓異名族<note n="m28.54"/>，剃除鬚髮，著袈裟衣，至信、捨家、無家、從佛學道，是名為眾。此佛及眾，吾之所請。』尊者舍梨子！我𣈳復問彼長者曰：『世尊於今為在何處？我欲往見。』時，彼長者復答我曰：『世尊今在此王舍城竹林迦<note n="m28.55"/>蘭哆園，欲往隨意。』
<p/>「尊者舍梨子！我作是念：若速曉者，疾往見佛。尊者舍梨子！我時至心欲往見佛，卽於其夜生晝明想<note n="m28.56"/>，便從長者家出，往至城息門。是時，城息門中有二直士，一直初夜，外客使入，不令有礙；一直後夜，若客使出，亦不作礙。尊者舍梨子！我復作是念：夜尚未曉，所以者何？城息門中有二直士，一直初夜，外客使入，不令有礙；一直後夜，若客使出，亦不作礙。尊者舍梨子！出城息門，出外不久，明滅還暗<note n="m28.57"/>。尊者舍梨子！我便恐怖，舉身毛竪：『莫令人、非人來觸嬈我！』
<p/>「時，城息門而有一天，從王舍城至竹林 *迦蘭哆園，光明普照，來語我言：『長者莫怖！長者莫怖！所以者何？我本前世是汝朋友，名密<note n="m28.58"/>器，年少極相愛念。長者！我本昔時往詣尊者大目 *揵連所，稽首禮足，卻坐一面。尊者大目 *揵連為我說法，勸發渴仰，成就歡喜。無量方便為我說法，勸發渴仰，成就歡喜已，賜三自歸，見授五戒。長者！我因三歸，受持五戒，身壞命終，生四天<note n="m28.59"/>王天住此城息門中。長者速去！長者速去！去實勝住。』彼天勸我而說頌曰：
<p/>『得馬百臣女，車百滿珍寶；
<p/>往詣佛一步，不當十六分。
<p/>白象百最上，金銀鞍勒被；
<p/>往詣佛一步，不當十六分。
<p/>女百色端正，瓔珞花嚴身；
<p/>往詣佛一步，不當十六分。
<p/>轉輪王所敬，玉<note n="m28.60"/>女寶第一；
<p/>往詣佛一步，不當十六分。』
<p/>「天說頌已，而復勸曰：『長者速去！長者速去！去實勝住。』尊者舍梨子！我復作是念：佛尊祐德，法及比丘眾亦尊祐德。所以者何？乃至於天，亦欲使見。尊者舍梨子！我因此光明往至竹林 *迦蘭哆園。爾時，世尊夜其向旦，從禪室出，露地經行而待於我。尊者舍梨子！我遙見佛端正姝好，猶星中月，光耀<note n="m28.61"/>暐曄，晃若金山，相好具足，威神巍巍，諸根寂定，無有蔽礙，成就調御，息心靜默。見已歡喜，前詣佛所，接足作禮，隨佛經行，以長者法說頌問訊：
<p/>『世尊寐安隱，至竟眠快耶？
<p/>如梵志滅度，以不染於欲，
<p/>捨離一切願，逮得至安隱，
<p/>心除無煩熱，自樂歡喜眠。』
<p/>「於是，世尊卽便往至經行道頭，敷尼師檀<note n="m28.62"/>，結跏<note n="m28.63"/>趺坐。尊者舍梨子！我禮佛足，卻坐一面，世尊為我說法，勸發渴仰，成就歡喜。無量方便為我說法，勸發渴仰，成就歡喜已，如諸佛法，先說端正法，聞者歡悅，謂：說施、說戒、說生天法，毀呰欲為災患，生死為穢，稱歎無欲為妙道品白淨。世尊為我說如是法已，佛知我有歡喜心、具足心、柔軟心、堪耐心、昇上心、一向心、無疑心，無蓋心，有能有力，堪受正法，謂如諸佛所說正要，世尊卽為我說苦、集<note n="m28.64"/>、滅、道。尊者舍梨子！我卽於坐中見四聖諦苦、 *集、滅、道，猶如白素易染為色，我亦如是，卽於坐中見四聖諦苦、 *集、滅、道。
<p/>「尊者舍梨子！我已見法得法，覺白淨法，斷疑度惑，更無餘尊，不復從他，無有猶豫，已住果證，於世尊法得無所畏，卽從 *座起，為佛作禮：『世尊！我今自歸於佛、法及比丘眾，唯願世尊受我為優婆塞！從今日始，終身自歸，乃至命盡。』尊者舍梨子！我卽叉手白曰：『世尊！願受我請，於舍衛國而受夏坐及比丘眾！』時，佛問我：『汝名何等？舍衛國人呼汝云何？』我卽答曰：『我名須達哆，以我供給諸孤獨者，是故舍衛國人呼我為給孤獨。』爾時，世尊復問我曰：『舍衛國中有房舍未？』我復答曰：『舍衛國中無有房舍。』爾時，世尊而告我曰：『長者當知，若有房舍，比丘可得往來，可得住止。』我復白曰：『唯然，世尊！我當如是為起房舍，比丘可得往來，於舍衛國可得住止，唯願世尊差一佐<note n="m28.65"/>助！』爾時，世尊卽差尊者舍梨子，遣尊者舍梨子令見佐助。
<p/>「我於爾時聞佛所說，善受善持，卽從座<note n="m28.66"/>起，為佛作禮，繞三匝而去。於王舍城所作已訖，與尊者舍梨子俱往至舍衛國。不入舍衛城亦不歸家，便於城外周遍行地，為於何處往來極好，晝不喧鬧，夜則寂靜，無有蚊虻，亦無蠅蚤，不寒不熱，可立房舍施佛及眾？尊者舍梨子！我時唯見童子勝<note n="m28.67"/>園往來極好，晝不喧鬧，夜則寂靜，無有蚊虻，亦無蠅蚤，不寒不熱。我見此已，便作是念：唯此處好，可立房舍施佛及眾。
<p/>「尊者舍梨子！我於爾時入舍衛國，竟不還家，便先往詣童子勝所，白曰：『童子！可賣此園持與我耶？』爾時，童子便語我曰：『長者當知，吾不賣園。』如是，再三白曰：『童子！可賣此園持與我耶？』爾時，童子亦復再三而語我曰：『吾不賣園，至億億布滿。』我卽白曰：『童子今已決斷價數，但當取錢。』尊者舍梨子！我與童子或言斷價，或言不斷，大共訜訟<note n="m28.68"/>，卽便俱往至舍衛國大決斷處判論此事。時，舍衛國大決斷人語童子勝曰：『童子已自決斷價數，但當取錢。』
<p/>「尊者舍梨子！我卽入舍衞國，還家取錢，以象馬車舉負輦載，出億億布地，少處未遍。尊者舍梨子！我作是念：當取何藏，不大不小，可此餘處持來布滿？時，童子勝便語我曰：『長者若悔，錢自相歸，園地還吾。』我語童子：『實不悔也，但自思念：當取何藏，不大不小，可此餘處持來滿耳？』時，童子勝便作是念：佛必大尊，有大德祐；法及比丘眾亦必大尊，有大德祐。所以者何？乃令長者施設大施，輕財乃爾，吾今寧可卽於此處造立門屋施佛及眾。
<p/>「時，童子勝便語我曰：『長者且止！莫復出錢布此處也，吾於此處造立門屋施佛及眾。』尊者舍梨子！我為慈愍故，卽以此處與童子勝。尊者舍梨子！我卽於此夏起十六大屋<note n="m28.69"/>、六十拘絺<note n="m28.70"/>，尊者舍梨子時見佐助<note n="m28.71"/>。然尊者舍梨子說教化病法，甚奇！甚特！我聞此教化病法已，極重疾苦卽得除愈，生極快樂。尊者舍梨子！我今無病，極得安隱，願尊者舍梨子於此飯食！」
<p/>時，尊者舍梨子默然受請。於是長者知尊者舍梨子默然受已，卽從座<note n="m28.72"/>起，自行澡水，以極美淨妙種種豐饒食噉含消，手自斟酌，令得充滿。食訖，舉器行澡水竟，敷一小床，別坐聽法。長者坐已，尊者舍梨子為彼說法，勸發渴仰，成就歡喜。無量方便為彼說法，勸發渴仰，成就歡喜已，從 *座起去。
<p/>是時，世尊無量大眾前後圍繞而為說法，世尊遙見尊者舍梨子來，告諸比丘：「舍梨子比丘聰慧、速慧、捷慧、利慧、廣慧、深慧、出要慧、明達慧、辯才慧，舍梨子比丘成就實慧。所以者何？我所略說四種須陀洹<note n="m28.73"/>，舍梨子比丘為長者給孤獨十種廣說來。」
<p/>佛說如是，彼諸比丘聞佛所說，歡喜奉行！
<p/>教化病經第八竟<note n="m28.74"/>（三千八百九十八字<note n="m28.75"/>）
<p/>中阿含經卷第六（八千九百六十九字<note n="m28.76"/>）（ *初一日誦<note n="m28.77"/>）
<sid n="m29"/>　　（二九）中阿含<note n="m29.1"/>舍梨子相應品大拘絺羅經<note n="m29.2"/>第九（初一日誦<note n="m29.3"/>）
<p/>我聞如是：
<p/>一時，佛遊王舍城，在竹林迦<note n="m29.4"/>蘭哆<note n="m29.5"/>園。
<p/>爾時，尊者舍梨子則於晡時從燕<note n="m29.6"/>坐起，至尊者大拘絺羅<note n="m29.7"/>所，共相問訊，卻坐一面。
<p/>尊者舍梨子語尊者大拘絺羅：「我欲有所問，聽我問耶？」
<p/>尊者大拘絺羅答曰：「尊者舍梨子！欲問便問，我聞已當思。」
<p/>尊者舍梨子問曰：「賢者大拘絺羅！頗有事因此事，比丘成就見，得正見，於法得不壞淨<note n="m29.8"/>，入正法耶？」
<p/>答曰：「有也，尊者舍梨子！謂有比丘知不善、知不善根。云何知不善？謂身惡行不善，口、意惡行不善，是謂知不善。云何知不善根？謂貪不善根，恚、癡不善根，是謂知不善根。尊者舍梨子！若有比丘如是知不善及不善根者，是謂比丘成就見，得正見，於法得不壞淨，入正法中。」
<p/>尊者舍梨子聞已，歎曰：「善哉！善哉！賢者大拘絺羅。」尊者舍梨子歎已，歡喜奉行！
<p/>尊者舍梨子復問曰：「賢者大拘絺羅！頗更有事因此事，比丘成就見，得正見，於法得不壞淨，入正法耶？」
<p/>答曰：「有也，尊者舍梨子！謂有比丘知善、知善根。云何知善？謂身妙行善，口、意妙行善，是謂知善。云何知善根？謂無貪善根，無恚、無癡善根，是謂知善根。尊者舍梨子！若有比丘如是知善，知善根者，是謂比丘成就見，得正見，於法得不壞淨，入正法中。」
<p/>尊者舍梨子聞已，歎曰：「善哉！善哉！賢者大拘絺羅。」尊者舍梨子歎已，歡喜奉行！
<p/>尊者舍梨子復問曰：「賢者大拘絺羅！頗更有事因此事，比丘成就見，得正見，於法得不壞淨，入正法耶？」
<p/>答曰：「有也，尊者舍梨子！謂有比丘知食如真，知食集<note n="m29.9"/>、知食滅、知食滅道如真。云何知食如真？謂有四食<note n="m29.10"/>，一者摶食麁、細<note n="m29.11"/>，二者更樂食<note n="m29.12"/>，三者意思食<note n="m29.13"/>，四者識食<note n="m29.14"/>，是謂知食如真。云何知食 *集如真？謂因愛便有食，是謂知食 *集如真。云何知食滅如真？謂愛滅食便滅，是謂知食滅如真。云何知食滅道如真？謂八支聖道，正見……乃至正定為八，是謂知食滅道如真。尊者舍梨子！若有比丘如是知食如真，知食 *集、知食滅、知食滅道如真者，是謂比丘成就見，得正見，於法得不壞淨，入正法中。」
<p/>尊者舍梨子聞已，歎曰：「善哉！善哉！賢者大拘絺羅。」尊者舍梨子歎已，歡喜奉行！
<p/>尊者舍梨子復問曰：「賢者大拘絺羅！頗更有事因此事，比丘成就見，得正見，於法得不壞淨，入正法耶？」
<p/>答曰：「有也，尊者舍梨子！謂有比丘知漏如真，知漏 *集、知漏滅、知漏滅道如真。云何知漏如真？謂有三漏──欲漏、有漏、無明漏，是謂知漏如真。云何知漏*集如真？謂因無明便有漏，是謂知漏集如真。云何知漏滅如真？謂無明滅漏便滅，是謂知漏滅如真。云何知漏滅道如真？謂八支聖道，正見……乃至正定為八，是謂知漏滅道如真。尊者舍梨子！若有比丘如是知漏如真，知漏 *集、知漏滅、知漏滅道如真者，是謂比丘成就見，得正見，於法得不壞淨，入正法中。」
<p/>尊者舍梨子聞已，歎曰：「善哉！善哉！賢者大拘絺羅。」尊者舍梨子歎已，歡喜奉行！
<p/>尊者舍梨子復問曰：「賢者大拘絺羅！頗更有事因此事，比丘成就見，得正見，於法得不壞淨，入正法耶？」
<p/>答曰：「有也，尊者舍梨子！謂有比丘知苦如真，知苦 *集、知苦滅、知苦滅道如真。云何知苦如真？謂生苦、老苦、病苦、死苦、怨憎會苦、愛別離苦、所求不得苦、略五盛陰苦<note n="m29.15"/>，是謂知苦如真。云何知苦 *集如真？謂因老死便有苦，是謂知苦 *集如真。云何知苦滅如真？謂老死滅苦便滅，是謂知苦滅如真。云何知苦滅道如真？謂八支聖道，正見……乃至正定為八，是謂知苦滅道如真。尊者舍梨子！若有比丘如是知苦如真，知苦 *集、知苦滅、知苦滅道如真者，是謂比丘成就見，得正見，於法得不壞淨，入正法中。」
<p/>尊者舍梨子聞已，歎曰：「善哉！善哉！賢者大拘絺羅。」尊者舍梨子歎已，歡喜奉行！
<p/>尊者舍梨子復問曰：「賢者大拘絺羅！頗更有事因此事，比丘成就見，得正見，於法得不壞淨，入正法耶？」
<p/>答曰：「有也，尊者舍梨子！謂有比丘<note n="m29.16"/>知老死如真，知老死 *集、知老死滅、知老死滅道如真。云何知老？謂彼老耄頭白齒落，盛壯日衰，身曲腳戾，體重氣上，拄<note n="m29.17"/>杖而行，肌縮皮緩，皺如麻子，諸根毀熟，顏色醜惡，是名老也。云何知死？謂彼眾生、彼彼眾生種類，命終無常，死喪散滅，壽盡破壞，命根閉塞，是名死也。此說死前說老，是名老死，是謂知老死如真。云何知老死 *集如真？謂因生便有老死，是謂知老死 *集如真。云何知老死滅如真？謂生滅老死便滅，是謂知老死滅如真。云何知老死滅道如真？謂八支聖道，正見……乃至正定為八，是謂知老死滅道如真。尊者舍梨子！若有比丘如是知老死如真，知老死 *集、知老死滅、知老死滅道如真者，是謂比丘成就見，得正見，於法得不壞淨，入正法中。」
<p/>尊者舍梨子聞已，歎曰：「善哉！善哉！賢者大拘絺羅。」尊者舍梨子歎已，歡喜奉行！
<p/>尊者舍梨子復問曰：「賢者大拘絺羅！頗更有事因此事，比丘成就見，得正見，於法得不壞淨，入正法耶？」
<p/>答曰：「有也，尊者舍梨子！謂有比丘知生如真，知生 *集、知生滅、知生滅道如真。云何知生如真？謂彼眾生、彼彼眾生種類，生則生，出則出，成則成，興起<note n="m29.18"/>五陰，已得命根，是謂知生如真。云何知生 *集如真？謂因有便有生，是謂知生 * 集如真。云何知生滅如真？謂有滅生便滅，是謂知生滅如真。云何知生滅道如真？謂八支聖道，正見……乃至正定為八，是謂知生滅道如真。尊者舍梨子！若有比丘如是知生如真，知生 *集、知生滅、知生滅道如真者，是謂比丘成就見，得正見，於法得不壞淨，入正法中。」
<p/>尊者舍梨子聞已，歎曰：「善哉！善哉！賢者大拘絺羅。」尊者舍梨子歎已，歡喜奉行！
<p/>尊者舍梨子復問曰：「賢者大拘絺羅！頗更有事因此事，比丘成就見，得正見，於法得不壞淨，入正法耶？」
<p/>答曰：「有也，尊者舍梨子！謂有比丘知有如真，知有 *集、知有滅、知有滅道如真。云何知有如真？謂有三有──欲有、色有、無色有<note n="m29.19"/>，是謂知有如真。云何知有 *集如真？謂因受便有有，是謂知有 *集如真。云何知有滅如真？謂受滅有便滅，是謂知有滅如真。云何知有滅道如真？謂八支聖道，正見……乃至正定為八，是謂知有滅道如真。尊者舍梨子！若有比丘如是知有如真，知有 *集、知有滅、知有滅道如真者，是謂比丘成就見，得正見，於法得不壞淨，入正法中。」
<p/>尊者舍梨子聞已，歎曰：「善哉！善哉！賢者大拘絺羅。」尊者舍梨子歎已，歡喜奉行！
<p/>尊者舍梨子復問曰：「賢者大拘絺羅！頗更有事因此事，比丘成就見，得正見，於法得不壞淨，入正法耶？」
<p/>答曰：「有也，尊者舍梨子！謂有比丘知受如真，知受 *集、知受滅、知受滅道如真。云何知受如真？謂有四受<note n="m29.20"/>──欲受、戒受、見受、我受，是謂知受如真。云何知受 *集如真？謂因愛便有受，是謂知受 *集如真。云何知受滅如真？謂愛滅受便滅，是謂知受滅如真。云何知受滅道如真？謂八支聖道，正見……乃至正定為八，是謂知受滅道如真。尊者舍梨子！若有比丘如是知受如真，知受 *集、知受滅、知受滅道如真者，是謂比丘成就見，得正見，於法得不壞淨，入正法中。」
<p/>尊者舍梨子聞已，歎曰：「善哉！善哉！賢者大拘絺羅。」尊者舍梨子歎已，歡喜奉行！
<p/>尊者舍梨子復問曰：「賢者大拘絺羅！頗更有事因此事，比丘成就見，得正見，於法得不壞淨，入正法耶？」
<p/>答曰：「有也，尊者舍梨子！謂有比丘知愛如真，知愛 *集、知愛滅、知愛滅道如真。云何知愛如真？謂有三愛──欲愛、色愛、無色愛，是謂知愛如真。云何知愛*集如真？謂因覺便有愛，是謂知愛 *集如真。云何知愛滅如真？謂覺滅愛便滅，是謂知愛滅如真。云何知愛滅道如真？謂八支聖道，正見……乃至正定為八，是謂知愛滅道如真。尊者舍梨子！若有比丘如是知愛如真，知愛 *集、知愛滅、知愛滅道如真者，是謂比丘成就見，得正見，於法得不壞淨，入正法中。」
<p/>尊者舍梨子聞已，歎曰：「善哉！善哉！賢者大拘絺羅。」尊者舍梨子歎已，歡喜奉行！
<p/>尊者舍梨子復問曰：「賢者大拘絺羅！頗更有事因此事，比丘成就見，得正見，於法得不壞淨，入正法耶？」
<p/>答曰：「有也，尊者舍梨子！謂有比丘知覺如真，知覺 *集、知覺滅、知覺滅道如真。云何知覺如真？謂有三覺──樂覺、苦覺、不苦不樂覺<note n="m29.21"/>，是謂知覺如真。云何知覺 *集如真？謂因更樂便有覺，是謂知覺 *集如真。云何知覺滅如真？謂更樂滅覺便滅，是謂知覺滅如真。云何知覺滅道如真？謂八支聖道，正見……乃至正定為八，是謂知覺滅道如真。尊者舍梨子！若有比丘如是知覺如真，知覺 *集、知覺滅、知覺滅道如真者，是謂比丘成就見，得正見，於法得不壞淨，入正法中。」
<p/>尊者舍梨子聞已，歎曰：「善哉！善哉！賢者大拘絺羅。」尊者舍梨子歎已，歡喜奉行！
<p/>尊者舍梨子復問曰：「賢者大拘絺羅！頗更有事因此事，比丘成就見，得正見，於法得不壞淨，入正法耶？」
<p/>答曰：「有也，尊者舍梨子！謂有比丘知更樂如真，知更樂 *集、知更樂滅、知更樂滅道如真。云何知更樂如真？謂有三更樂──樂更樂、苦更樂、不苦不樂更樂<note n="m29.22"/>，是謂知更樂如真。云何知更樂 *集如真？謂因六處便有更樂，是謂知更樂 *集如真。云何知更樂滅如真？謂六處滅更樂便滅，是謂知更樂滅如真。云何知更樂滅道如真？謂八支聖道，正見……乃至正定為八，是謂知更樂滅道如真。尊者舍梨子！若有比丘如是知更樂如真，知更樂 *集、知更樂滅、知更樂滅道如真者，是謂比丘成就見，得正見，於法得不壞淨，入正法中。」
<p/>尊者舍梨子聞已，歎曰：「善哉！善哉！賢者大拘絺羅。」尊者舍梨子歎已，歡喜奉行！
<p/>尊者舍梨子復問曰：「賢者大拘絺羅！頗更有事因此事，比丘成就見，得正見，於法得不壞淨，入正法耶？」
<p/>答曰：「有也，尊者舍梨子！謂有比丘知六處如真，知六處 *集、知六處滅、知六處滅道如真。云何知六處如真？謂眼處，耳、鼻、舌、身、意處，是謂知六處如真。云何知六處 *集如真？謂因名色<note n="m29.23"/>便有六處，是謂知六處 *集如真。云何知六處滅如真？謂名色滅六處便滅，是謂知六處滅如真。云何知六處滅道如真？謂八支聖道，正見……乃至正定為八，是謂知六處滅道如真。尊者舍梨子！若有比丘如是知六處如真，知六處 *集、知六處滅、知六處滅道如真者，是謂比丘成就見，得正見，於法得不壞淨，入正法中。」
<p/>尊者舍梨子聞已，歎曰：「善哉！善哉！賢者大拘絺羅。」尊者舍梨子歎已，歡喜奉行！
<p/>尊者舍梨子復問曰：「賢者大拘絺羅！頗更有事因此事，比丘成就見，得正見，於法得不壞淨，入正法耶？」
<p/>答曰：「有也，尊者舍梨子！謂有比丘知名色如真，知名色 *集、知名色滅、知名色滅道如真。云何知名？謂四非色陰<note n="m29.24"/>為名。云何知色？謂四大<note n="m29.25"/>及四大造為色<note n="m29.26"/>。此說色，前說名，是為名色，是謂知名色如真。云何知名色 *集如真？謂因識便有名色，是謂知名色 *集如真。云何知名色滅如真？謂識滅名色便滅，是謂知名色滅如真。云何知名色滅道如真？謂八支聖道，正見……乃至正定為八，是謂知名色滅道如真。尊者舍梨子！若有比丘如是知名色如真，知名色 *集、知名色滅、知名色滅道如真者，是謂比丘成就見，得正見，於法得不壞淨，入正法中。」
<p/>尊者舍梨子聞已，歎曰：「善哉！善哉！賢者大拘絺羅。」尊者舍梨子歎已，歡喜奉行！
<p/>尊者舍梨子復問曰：「賢者大拘絺羅！頗更有事因此事，比丘成就見，得正見，於法得不壞淨，入正法耶？」
<p/>答曰：「有也，尊者舍梨子！謂有比丘知識如真，知識 *集、知識滅、知識滅道如真。云何知識如真？謂有六識──眼識，耳、鼻、舌、身、意識，是謂知識如真。云何知識 *集如真？謂因行便有識，是謂知識 *集如真。云何知識滅如真？謂行滅識便滅，是謂知識滅如真。云何知識滅道如真？謂八支聖道，正見……乃至正定為八，是謂知識滅道如真。尊者舍梨子！若有比丘如是知識如真，知識 *集、知識滅、知識滅道如真者，是謂比丘成就見，得正見，於法得不壞淨，入正法中。」
<p/>尊者舍梨子聞已，歎曰：「善哉！善哉！賢者大拘絺羅。」尊者舍梨子歎已，歡喜奉行！
<p/>尊者舍梨子復問曰：「賢者大拘絺羅！頗更有事因此事，比丘成就見，得正見，於法得不壞淨，入正法耶？」
<p/>答曰：「有也，尊者舍梨子！謂有比丘知行如真，知行 *集、知行滅、知行滅道如真。云何知行如真？謂有三行──身行、口行、意行，是謂知行如真。云何知行 *集如真？謂因無明便有行，是謂知行 *集如真。云何知行滅如真？謂無明滅行便滅，是謂知行滅如真。云何知行滅道如真？謂八支聖道，正見……乃至正定為八，是謂知行滅道如真。尊者舍梨子！若有比丘如是知行如真，知行 *集、知行滅、知行滅道如真者，是謂比丘成就見，得正見，於法得不壞淨，入正法中。」
<p/>尊者舍梨子聞已，歎曰：「善哉！善哉！賢者大拘絺羅。」尊者舍梨子歎已，歡喜奉行！
<p/>尊者舍梨子復問曰：「賢者大拘絺羅！若有比丘無明已盡，明已生，復作何等？」
<p/>尊者大拘絺羅答曰：「尊者舍梨子！若有比丘無明已盡，明已生，無所復作。」
<p/>尊者舍梨子聞已，歎曰：「善哉！善哉！賢者大拘絺羅。」
<p/>如是，彼二尊更互說義，各歡喜奉行，從座<note n="m29.27"/>起去。
<p/>大拘絺羅經第九竟<note n="m29.28"/>（四千七十七字<note n="m29.29"/>）
<sid n="m30"/>　　（三○）中阿含<note n="m30.30"/>舍梨子相應品象跡喻經<note n="m30.31"/>第十（*初一日誦）
<p/>我聞如是：
<p/>一時，佛遊舍衞國，在勝林給孤獨園。
<p/>爾時，尊者舍梨子告諸比丘：「諸賢！若有無量善法，彼一切法皆四聖諦所攝，來入四聖諦中，謂四聖諦於一切法最為第一。所以者何？攝受一切眾善法故。諸賢！猶如諸畜之跡，象跡為第一。所以者何？彼象跡者最廣大故。如是，諸賢！無量善法，彼一切法皆四聖諦所攝，來入四聖諦中，謂四聖諦於一切法最為第一。云何為四？謂苦聖諦，苦 *集、苦滅、苦滅道聖諦。諸賢！云何苦聖諦？謂生苦、老苦、病苦、死苦、怨憎會苦、愛別離苦、所求不得苦、略五盛陰<note n="m30.32"/>苦。
<p/>「諸賢！云何五盛陰<note n="m30.33"/>？謂色盛陰，覺、想、行、識盛陰。諸賢！云何色盛陰？謂有色，彼一切四大及四大造。諸賢！云何四大？謂地界，水、火、風界。諸賢！云何地界？諸賢！謂地界有二：有內地界，有外地界。諸賢！云何內地界？謂內身中在，內所攝堅，堅<note n="m30.34"/>性住，內之所受<note n="m30.35"/>。此為云何？謂髮、毛、爪<note n="m30.36"/>、齒、麁細皮膚、肌肉、筋、骨、心、腎、肝、肺、脾<note n="m30.37"/>、腸、胃<note n="m30.38"/>、糞<note n="m30.39"/>，如是比此身中餘在，內所攝，堅<note n="m30.40"/>性住，內之所受，諸賢！是謂內地界。諸賢！外地界者，謂大是，淨是，不憎惡是。諸賢！有時水災，是時滅外地界。
<p/>「諸賢！此外地界極大，極淨，極不憎惡，是無常法、盡法、衰法、變易之法，況復此身暫住，為愛所受？謂不多聞愚癡凡夫而作此念：是我，是我所，我是彼所。多聞聖弟子不作此念：是我，是我所，我是彼所。彼云何作是念？若有他人罵詈、捶打、瞋恚責數者，彼作是念：我生此苦，從因緣生，非無因緣。云何為緣？緣苦更樂<note n="m30.41"/>。彼觀此更樂無常，觀覺、想、行、識無常，彼心緣界住，止合一心，定不移動。彼於後時他人來語柔辭軟言者，彼作是念：我生此樂，從因緣生，非無因緣。云何為緣？緣樂更樂。彼觀此更樂無常，觀覺、想、行、識、無常，彼心緣界住，止合一心，定不移動。彼於後時，若幼少、中年、長老來行不可事<note n="m30.42"/>，或以拳扠，或以石擲，或刀杖加。彼作是念：我受此身，色法麁質，四大之種，從父母生，飲食長養，常衣被覆，坐臥按摩，澡浴強忍，是破壞法，是滅盡法，離散之法，我因此身致拳扠、石擲及刀杖加。由是之故，彼極精勤而不懈怠，正身正念，不忘<note n="m30.43"/>不癡，安定一心。彼作是念：我極精勤而不懈怠，正身正念，不 *忘不癡，安定一心，我受此身，應致拳扠、石擲及刀杖加，但當精勤學世尊法。
<p/>「諸賢！世尊亦如是說：『若有賊來，以利刀鋸，節節解身。若汝為賊以利刀鋸節節解身時，或心變易，或惡語言者，汝則衰退。汝當作是念：若有賊來，以利刀鋸節節解我身者，因此令我心不變易，不惡語言，當為彼節節解我身者起哀愍心，為彼人故，心與慈俱，遍滿一方成就遊。如是二三四方，四維上下，普周一切，心與慈俱，無結無怨，無恚無諍，極廣甚大，無量善修，遍滿一切世間成就遊。』
<p/>「諸賢！彼比丘若因佛、法、眾，不住善相應捨者，諸賢！彼比丘應慚愧羞厭：我於利無利，於德無德，謂我因佛、法、眾，不住善相應捨<note n="m30.44"/>。諸賢！猶如初迎新婦，見其姑嫜，若見夫主，則慚愧羞厭。諸賢！當知比丘亦復如是，應慚愧羞厭：我於利無利，於德無德，謂我因佛、法、眾，不住善相應捨。彼因慚愧羞厭故，便住善相應捨，是妙息寂，謂捨一切有，離愛<note n="m30.45"/>、無欲，滅盡無餘，諸賢！是謂比丘一切大學<note n="m30.46"/>。
<p/>「諸賢！云何水界？諸賢！謂水界有二：有內水界，有外水界。諸賢！云何內水界？謂內身中在，內所攝水，水性潤，內之所受。此為云何？謂腦、腦根<note n="m30.47"/>、淚、汗、涕、唾、膿、血、肪、髓、涎、膽、小便<note n="m30.48"/>，如是比此身中餘在，內所攝水，水性潤，內之所受，諸賢！是謂內水界。諸賢！外水界者，謂大是，淨是，不憎惡是<note n="m30.49"/>。諸賢！有時火災，是時滅外水界。
<p/>「諸賢！此外水界極大，極淨，極不憎惡，是無常法、盡法、衰法、變易之法，況復此身暫住，為愛所受？謂不多聞愚癡凡夫而作此念：是我，是我所，我是彼所。多聞聖弟子不作此念：是我，是我所，我是彼所。彼云何作是念？若有他人罵詈、捶打、瞋恚責數者，便作是念：我生此苦，從因緣生，非無因緣。云何為緣？緣苦更樂。彼觀此更樂無常，觀覺、想、行、識無常，彼心緣界住，止合一心，定不移動。彼於後時，他人來語柔辭軟言者，彼作是念：我生此樂，從因緣生，非無因緣。云何為緣？緣樂更樂。彼觀此更樂無常，觀覺、想、行、識無常，彼心緣界住，止合一心，定不移動。彼於後時，若幼少、中<note n="m30.50"/>年、長老來行不可事，或以拳扠，或以石擲，或刀杖加。彼作是念：我受此身，色法麁質，四大之種，從父母生，飲食長養，常衣被覆，坐臥按摩，澡浴強忍，是破壞法，是滅盡法，離散之法，我因此身致拳扠、石擲及刀杖加。由是之故，彼極精勤而不懈怠，正身正念，不 *忘不癡，安定一心。彼作是念：我極精勤而不懈怠，正身正念，不 *忘不癡，安定一心，我受此身應致拳扠、石擲及刀杖加，但當精勤學世尊法。
<p/>「諸賢！世尊亦如是說：『若有賊來，以利刀鋸，節節解身。若汝為賊以利刀鋸節節解身時，或心變易，或惡語言者，汝則衰退。汝當作是念：若有賊來，以利刀鋸節節解我身者，因此令我心不變易，不惡語言，當為彼節節解我身者起哀愍心，為彼人故，心與慈俱，遍滿一方成就遊。如是二三四方，四維上下，普周一切，心與慈俱，無結無怨，無恚無諍，極廣甚大，無量善修，遍滿一切世間成就遊。』
<p/>「諸賢！彼比丘若因佛、法、眾，不住善相應捨者，諸賢！彼比丘應慚愧羞厭：我於利無利，於德無德，謂我因佛、法、眾，不住善相應捨。諸賢！猶如初迎新婦，見其姑嫜，若見夫主，則慚愧羞厭。諸賢！當知比丘亦復如是，應慚愧羞厭：我於利無利，於德無德，謂我因佛、法、眾，不住善相應捨。彼因慚愧羞厭故，便住善相應捨，是妙息寂，謂捨一切有，離愛、無欲，滅盡無餘，諸賢！是謂比丘一切大學。
<p/>「諸賢！云何火界？諸賢！謂火界有二：有內火界，有外火界。諸賢！云何內火界？謂內身中在，內所攝火，火性熱，內之所受。此為云何？謂暖身、熱身、煩悶、溫壯、消化飲食<note n="m30.51"/>，如是比此身中餘在，內所攝火，火性熱，內之所受，諸賢！是謂內火界。諸賢！外火界者，謂大是，淨是，不憎惡是。諸賢！有時外火界起，起已燒村邑、城郭、山林、曠野，燒彼已，或至道、至水，無受而滅。諸賢！外火界滅後，人民求火，或鑽木截竹，或以珠燧。
<p/>「諸賢！此外火界極大，極淨，極不憎惡，是無常法、盡法、衰法、變易之法，況復此身暫住，為愛所受？謂不多聞愚癡凡夫而作此念：是我，是我所，我是彼所。多聞聖弟子不作此念：是我，是我所，我是彼所。彼云何作是念？若有他人罵詈、捶打、瞋恚責數者，便作是念：我生此苦，從因緣生，非無因緣。云何為緣？緣苦更樂。彼觀此更樂無常，觀覺、想、行、識無常，彼心緣界住，止合一心，定不移動。彼於後時，他人來語柔辭軟言者，彼作是念：我生此樂，從因緣生，非無因緣。云何為緣？緣樂更樂。彼觀此更樂無常，觀覺、想、行、識無常，彼心緣界住，止合一心，定不移動。彼於後時，若幼少、中年、長老來行不可事，或以拳扠，或以石擲，或刀杖加。彼作是念：我受此身，色法麁質，四大之種，從父母生，飲食長養，常衣被覆，坐臥按摩，澡浴強忍，是破壞法，是滅盡法，離散之法，我因此身致拳扠、石擲及刀杖加。由是之故，彼極精勤而不懈怠，正身正念，不 *忘不癡，安定一心。彼作是念：我極精勤而不懈怠，正身正念，不 *忘不癡，安定一心，我受此身應致拳扠、石擲及刀杖加，但當精勤學世尊法。
<p/>「諸賢！世尊亦如是說：『若有賊來，以利刀鋸，節節解身。若汝為賊以利刀鋸節節解身時，或心變易，或惡語言者，汝則衰退。汝當作是念：若有賊來，以利刀鋸節節解我身者，因此令我心不變易，不惡語言，當為彼節節解我身者起哀愍心，為彼人故，心與慈俱，遍滿一方成就遊。如是二三四方，四維上下，普周一切，心與慈俱，無結無怨，無恚無諍，極廣甚大，無量善修，遍滿一切世間成就遊。』
<p/>「諸賢！彼比丘若因佛、法、眾，不住善相應捨者，諸賢！彼比丘應慚愧羞厭：我於利無利，於德無德，謂我因佛、法、眾，不住善相應捨。諸賢！猶如初迎新婦，見其姑嫜，若見夫主，則慚愧羞厭。諸賢！當知比丘亦復如是，應慚愧羞厭：我於利無利，於德無德，謂我因佛、法、眾，不住善相應捨。彼因慚愧羞厭故，便住善相應捨，是妙息寂，謂捨一切有，離愛、無欲，滅盡無餘，諸賢！是謂比丘一切大學。
<p/>「諸賢！云何風界？諸賢！謂風界有二：有內風界，有外風界。諸賢！云何內風界？謂內身中在，內所攝風，風性動，內之所受。此為云何？謂上風、下風、腹風、行風、掣縮風、刀風、躋<note n="m30.52"/>風、非道風、節節行風、息出風、息入風<note n="m30.53"/>，如是比此身中餘在，內所攝風，風性動，內之所受，諸賢！是謂內風界。諸賢！外風界者，謂大是，淨是，不憎惡是。諸賢！有時外風界起，風界起時，撥<note n="m30.54"/>屋拔樹，崩山，山巖 *撥已便止，纖毫不動。諸賢！外風界止後，人民求風，或以其扇，或以哆邏<note n="m30.55"/>葉，或以衣求風。
<p/>「諸賢！此風界極大，極淨，極不憎惡，是無常法、盡法、衰法、變易之法，況復此身暫住，為愛所受？謂不多聞愚癡凡夫而作此念：是我，是我所，我是彼所。多聞聖弟子不作此念：是我，是我所，我是彼所。彼云何作是念？若有他人罵詈、捶打、瞋恚責數者，便作是念：我生此苦，從因緣生，非無因緣。云何為緣？緣苦更樂。彼觀此更樂無常，觀覺、想、行、識無常，彼心緣界住，止合一心，定不移動。彼於後時，他人來語柔辭軟言者，彼作是念：我生此樂，從因緣生，非無因緣。云何為緣？緣樂更樂。彼觀此更樂無常，觀覺、想、行、識無常，彼心緣界住，止合一心，定不移動。彼於後時，若幼少、中年、長老來行不可事，或以拳扠，或以石擲，或刀杖加。彼作是念：我受此身，色法麁質，四大之種，從父母生，飲食長養，常衣被覆，坐臥按摩，澡浴強忍，是破壞法，是滅盡法，離散之法，我因此身致拳扠、石擲及刀杖加。由是之故，彼極精勤而不懈怠，正身正念，不 *忘不癡，安定一心。彼作是念：我極精勤而不懈怠，正身正念，不 *忘不癡，安定一心，我受此身應致拳扠、石擲及刀杖加，但當精勤學世尊法。
<p/>「諸賢！世尊亦如是說：『若有賊來，以利刀鋸，節節解身。若汝為賊以利刀鋸節節解身時，或心變易，或惡語言者，汝則衰退。汝當作是念：若有賊來，以利刀鋸節節解我身者，因此令我心不變易，不惡語言，當為彼節節解我身者起哀愍心，為彼人故，心與慈俱，遍滿一方成就遊。如是二三四方，四維上下，普周一切，心與慈俱，無結無怨，無恚無諍，極廣甚大，無量善修，遍滿一切世間成就遊。』
<p/>「諸賢！彼比丘若因佛、法、眾，不住善相應捨者，諸賢！彼比丘應慚愧羞厭：我於利無利，於德無德，謂我因佛、法、眾，不住善相應捨。諸賢！猶如初迎新婦，見其姑嫜，若見夫主，則慚愧羞厭。諸賢！當知比丘亦復如是，應慚愧羞厭：我於利無利，於德無德，謂我因佛、法、眾，不住善相應捨。彼因慚愧羞厭故，便住善相應捨，是妙息寂，謂捨一切有，離愛、無欲，滅盡無餘，諸賢！是謂比丘一切大學。
<p/>「諸賢！猶如因材木，因泥土，因水草，覆裹於空，便生屋名。諸賢！當知此身亦復如是，因筋骨，因皮膚，因肉血，纏裹於空，便生身名。諸賢！若內眼處壞者，外色便不為光明所照，則無有念，眼識不得生。諸賢！若內眼處不壞者，外色便為光明所照，而便有念，眼識得生。諸賢！內眼處及色，眼識知外色，是屬色陰，若有覺是覺陰，若有想是想陰，若有思是思陰，若有識是識陰，如是觀陰合會。
<p/>「諸賢！世尊亦如是說：『若見緣起便見法，若見法便見緣起。』所以者何？諸賢！世尊說五盛陰從因緣生<note n="m30.56"/>，色盛陰，覺、想、行、識盛陰。諸賢！若內耳、鼻、舌、身、意處壞者，外法便不為光明所照，則無有念，意識不得生。諸賢！若內意處不壞者，外法便為光明所照而便有念，意識得生。諸賢！內意處及法，意識知外色法，是屬色陰，若有覺是覺陰，若有想是想陰，若有思是思陰，若有識是識陰，如是觀陰合會。諸賢！世尊亦如是說：『若見緣起便見法，若見法便見緣起。』所以者何？諸賢！世尊說五盛陰從因緣生，色盛陰，覺、想、行、識盛陰。彼厭此過去、未來、現在五盛陰，厭已便無欲，無欲已便解脫，解脫已便知解脫：生已盡，梵行已立，所作已辦，不更受有，知如真，諸賢！是謂比丘一切大學。」
<p/>尊者舍梨子所說如是，彼諸比丘聞尊者舍梨子所說，歡喜奉行！
<p/>象跡喻經第十竟<note n="m30.57"/>（三千八百六十七字<note n="m30.58"/>）
<sid n="m31"/>　　（三一） *中阿含舍梨子相應品分別聖諦經<note n="m31.59"/>第十一（ *初一日誦）
<p/>我聞如是：
<p/>一時，佛遊舍衞國，在勝林給孤獨園。
<p/>爾時，世尊告諸比丘：「此是正行說法，謂四聖諦廣攝、廣觀、分別、發露、開仰、施設、顯示、趣向<note n="m31.60"/>。過去諸如來、無所著、等正覺，彼亦有此正行說法，謂四聖諦廣攝、廣觀、分別、發露、開仰、施設、顯示、趣向。未來諸如來、無所著、等正覺，彼亦有此正行說法，謂四聖諦廣攝、廣觀、分別、發露、開仰、施設、顯示、趣向。我今現如來、無所著、等正覺，亦有此正行說法，謂四聖諦廣攝、廣觀、分別、發露、開仰、施設、顯示、趣向。
<p/>「舍梨子比丘聰慧、速慧、捷慧、利慧、廣慧、深慧、出要慧、明達慧、辯才慧<note n="m31.61"/>，舍梨子比丘成就實慧。所以者何？謂我略說此四聖諦，舍梨子比丘則能為他廣教、廣觀、分別、發露、開仰、施設、顯現、趣向，舍梨子比丘廣教、廣示此四聖諦，分別、發露、開仰、施設、顯現、趣向時，令無量人而得於觀，舍梨子比丘能以正見為導御也。目揵<note n="m31.62"/>連比丘能令立於最上真際，謂究竟漏盡。舍梨子比丘生諸梵行，猶如生母；目連比丘長養諸梵行，猶如養母。是以諸梵行者，應奉事供養敬禮拜舍梨子、目 *揵連比丘。所以者何？舍梨子、目揵<note n="m31.63"/>連比丘為諸梵行者求義及饒益，求安隱快樂。」爾時，世尊說如是已，卽從 *座起，入室 *燕坐。
<p/>於是，尊者舍梨子告諸比丘：「諸賢！世尊為我等出世，謂為他廣教、廣示此四聖諦，分別、發露、開仰、施設、顯現、趣向。云何為四？謂苦聖諦，苦集<note n="m31.64"/>、苦滅、苦滅道聖諦。諸賢！云何苦聖諦？謂生苦、老苦、病苦、死苦、怨憎會苦、愛別離苦、所求不得苦、略五盛陰苦。諸賢！說生苦者，此說何因？諸賢！生者，謂彼眾生、彼彼眾生種類，生則生，出則出，成則成，興起五陰，已得命根，是名為生。諸賢！生苦者，謂眾生生時，身受苦受、遍受、覺、遍覺，心受苦受、遍受、覺、遍覺，身心受苦受、遍受、覺、遍覺；身熱受、遍受、覺、遍覺，心熱受、遍受、覺、遍覺，身心熱受、遍受、覺、遍覺；身壯熱煩惱憂慼受、遍受、覺、遍覺，心壯熱煩惱憂慼受、遍受、覺、遍覺，身心壯熱煩惱憂慼受、遍受、覺、遍覺。諸賢！說生苦者，因此故說。
<p/>「諸賢！說老苦者，此說何因？諸賢！老者，謂彼眾生、彼彼眾生種類，彼為老耄，頭白齒落，盛壯日衰，身曲腳戾，體重氣上，拄杖而行，肌縮皮緩，皺如麻子，諸根毀熟，顏色醜惡，是名為老。諸賢！老苦者，謂眾生老時，身受苦受、遍受、覺、遍覺，心受苦受、遍受、覺、遍覺，身心受苦受、遍受、覺、遍覺；身熱受、遍受、覺、遍覺、心熱受、遍受、覺、遍覺，身心熱受、遍受<note n="m31.65"/>、覺、遍覺；身壯熱煩惱憂慼受、遍受、覺、遍覺，心壯熱煩惱憂慼受、遍受、覺、遍覺，身心壯熱煩惱憂慼受、遍受、覺、遍覺。諸賢！說老苦者，因此故說。
<p/>「諸賢！說病苦者，此說何因？諸賢！病者，謂頭痛、眼痛、耳痛、鼻痛、面痛、脣痛、齒痛、舌痛、𪘽<note n="m31.66"/>痛、咽痛、風喘、咳<note n="m31.67"/>嗽、喝<note n="m31.68"/>吐、喉痺<note n="m31.69"/>、癲癇、癕癭、經溢、赤膽<note n="m31.70"/>、壯熱、枯槁、痔瘻<note n="m31.71"/>、下痢<note n="m31.72"/>，若有如是比餘種種病，從更樂觸生，不離心，立在身中，是名為病。諸賢！病苦者，謂眾生病時，身受苦受、遍受、覺、遍覺，心受苦受、遍受、覺、遍覺，身心受苦受、遍受、覺、遍覺；身熱受、遍受、覺、遍覺，心熱受、遍受、覺、遍覺，身心熱受、遍受、覺、遍覺；身壯熱煩惱憂慼受、遍受、覺、遍覺，心壯熱煩惱憂慼受、遍受、覺、遍覺，身心壯熱煩惱憂慼受、遍受、覺、遍覺。諸賢！說病苦者，因此故說。
<p/>「諸賢！說死苦者，此說何因？諸賢！死者，謂彼眾生、彼彼眾生種類，命終無常，死喪散滅，壽盡破壞，命根閉塞，是名為死。諸賢！死苦者，謂眾生死時，身受苦受、遍受、覺、遍覺，心受苦受、遍受、覺、遍覺，身心受苦受、遍受、覺、遍覺；身熱受、遍受、覺、遍覺，心熱受、遍受、覺、遍覺，身心熱受、遍受、覺、遍覺；身壯熱煩惱憂慼受、遍受、覺、遍覺，心壯熱煩惱憂慼受、遍受、覺、遍覺，身心壯熱煩惱憂慼受、遍受、覺、遍覺。諸賢！說死苦者，因此故說。
<p/>「諸賢！說怨憎會苦者，此說何因？諸賢！怨憎會者，謂眾生實有內六處，不愛眼處，耳、鼻、舌、身、意處，彼同會一，有攝、和、 *集，共合為苦。如是外處，更樂、覺、想、思、愛，亦復如是。諸賢！眾生實有六界，不愛地界，水、火、風、空、識界，彼同會一，有攝、和、 *集，共合為苦，是名怨憎會。諸賢！怨憎會苦者，謂眾生怨憎會時，身受苦受、遍受、覺、遍覺，心受苦受、遍受、覺、遍覺，身心受苦受、遍受、覺、遍覺。諸賢！說怨憎會苦者，因此故說。
<p/>「諸賢！說愛別離苦者，此說何因？諸賢！愛別離苦者，謂眾生實有內六處，愛眼處，耳、鼻、舌、身、意處，彼異分散，不得相應，別離不會，不攝、不 *集、不和合為苦。如是外處，更樂、覺、想、思、愛，亦復如是。諸賢！眾生實有六界，愛地界，水、火、風、空、識界，彼異分散，不得相應，別離不會，不攝、不 *集、不和合為苦，是名愛別離。諸賢！愛別離苦者，謂眾生別離時，身受苦受、遍受、覺、遍覺，心受苦受、遍受、覺、遍覺，身心受苦受、遍受、覺、遍覺。諸賢！說愛別離苦者，因此故說。
<p/>「諸賢！說所求不得苦者，此說何因？諸賢！謂眾生生法，不離生法，欲得令我而不生者，此實不可以欲而得。老法、死法、愁憂慼法，不離憂慼法，欲得令我不憂慼者，此亦不可以欲而得。諸賢！眾生實生苦而不可樂、不可愛念。彼作是念：若我生苦而不可樂、不可愛念者，欲得轉是，令可愛念，此亦不可以欲而得。諸賢！眾生實生樂而可愛念。彼作是念：若我生樂可愛念者，欲得令是常恒久住不變易法，此亦不可以欲而得。諸賢！眾生實生思想而不可樂、不可愛念。彼作是念：若我生思想而不可樂、不可愛念者，欲得轉是，令可愛念，此亦不可以欲而得。諸賢！眾生實生思想而可愛念。彼作是念：若我生思想可愛念者，欲得令是常恒久住不變易法，此亦不可以欲而得。諸賢！說所求不得苦者，因此故說。
<p/>「諸賢！說略五盛陰苦者，此說何因？謂色盛陰，覺、想、行、識盛陰。諸賢！說略五盛陰苦者，因此故說。
<p/>「諸賢！過去時是苦聖諦，未來、現在時是苦聖諦，真諦不虛，不離於如，亦非顛倒，真諦審實。合如是諦，聖所有，聖所知，聖所見，聖所了，聖所得，聖所等正覺，是故說苦聖諦。
<p/>「諸賢！云何愛 *集苦 *集聖諦？謂眾生實有愛內六處，眼處，耳、鼻、舌、身、意處，於中若有愛、有膩、有染、有著者，是名為 *集。諸賢！多聞聖弟子知我如是知此法，如是見，如是了，如是視，如是覺，是謂愛 *集苦 *集聖諦。如是知之，云何知耶？若有愛妻、子、奴婢、給使、眷屬、田地、屋宅、店肆、出息財物，為所作業，有愛、有膩、有染、有著者，是名為 *集；彼知此愛 *集苦 *集聖諦。如是外處，更樂、覺、想、思、愛，亦復如是。諸賢！眾生實有愛六界，地界，水、火、風、空、識界，於中若有愛、有膩、有染、有著者，是名為 *集。諸賢！多聞聖弟子知我如是知此法，如是見，如是了，如是視，如是覺，是謂愛 *集苦 *集聖諦。如是知之，云何知耶？若有愛妻、子、奴婢、給使、眷屬、田地、屋宅、店肆、出息財物，為所作業，有愛、有膩、有染、有著者，是名為 *集；彼知是愛 *集苦 *集聖諦。諸賢！過去時是愛 *集苦 *集聖諦，未來、現在時是愛 *集苦 *集聖諦，真諦不虛，不離於如，亦非顛倒，真諦審實。合如是諦，聖所有，聖所知，聖所見，聖所了，聖所得，聖所等正覺，是故說愛 *集苦 *集聖諦。
<p/>「諸賢！云何愛滅苦滅聖諦？謂眾生實有愛內六處，眼處，耳、鼻、舌、身、意處。彼若解脫，不染不著、斷捨吐盡、無欲、滅、止沒<note n="m31.73"/>者，是名苦滅。諸賢！多聞聖弟子知我如是知此法，如是見，如是了，如是視，如是覺，是謂愛滅苦滅聖諦。如是知之，云何知耶？若有不愛妻、子、奴婢、給使、眷屬、田地、屋宅、店肆、出息財物，不為所作業，彼若解脫，不染不著、斷捨吐盡、無欲、滅、止沒者，是名苦滅；彼知是愛滅苦滅聖諦。如是外處，更樂、覺、想、思、愛亦復如是。諸賢！眾生實有愛六界，地界，水、火、風、空、識界。彼若解脫，不染不著、斷捨吐盡、無欲、滅、止沒者，是名苦滅。諸賢！多聞聖弟子知我如是知此法，如是見，如是了，如是視，如是覺，是謂愛滅苦滅聖諦。如是知之，云何知耶？若有不愛妻、子、奴婢、給使、眷屬、田地、屋宅、店肆、出息財物，不為所作業，彼若解脫，不染不著，斷捨吐盡、無欲、滅、止沒者，是名苦滅；彼知是愛滅苦滅聖諦。諸賢！過去時是愛滅苦滅聖諦，未來、現在時是愛滅苦滅聖諦，真諦不虛，不離於如，亦非顛倒，真諦審實。合如是諦，聖所有，聖所知，聖所見，聖所了，聖所得，聖所等正覺，是故說愛滅苦滅聖諦。
<p/>「諸賢！云何苦滅道聖諦？謂正見、正志、正語、正業、正命、正方便、正念、正定<note n="m31.74"/>。諸賢！云何正見？謂聖弟子念苦是苦時， *集是 *集，滅是滅，念道是道時，或觀本所作，或學念諸行，或見諸行災患，或見涅槃止息，或無著念觀善心解脫時，於中擇、遍擇、決<note n="m31.75"/>擇、擇法、視、遍視，觀察明達，是名正見。
<p/>「諸賢！云何正志？謂聖弟子念苦是苦時， *集是 *集，滅是滅，念道是道時，或觀本所作，或學念諸行，或見諸行災患，或見涅槃止息，或無著念觀善心解脫時，於中心伺、遍伺、隨順伺<note n="m31.76"/>，可念則念，可望則望，是名正志。
<p/>「諸賢！云何正語？謂聖弟子念苦是苦時， *集是 *集，滅是滅，念道是道時，或觀本所作，或學念諸行，或見諸行災患，或見涅槃止息，或無著念觀善心解脫時，於中除口四妙行<note n="m31.77"/>，諸餘口惡行遠離除斷，不行不作，不合不會，是名正語。
<p/>「諸賢！云何正業？謂聖弟子念苦是苦時， *集是 *集，滅是滅，念道是道時，或觀本所作，或學念諸行，或見諸行災患，或見涅槃止息，或無著念觀善心解脫時，於中除身三妙行<note n="m31.78"/>，諸餘身惡行遠離除斷，不行不作，不合不會，是名正業。
<p/>「諸賢！云何正命？謂聖弟子念苦是苦時， *集是 *集，滅是滅，念道是道時，或觀本所作，或學念諸行，或見諸行災患，或見涅槃止息，或無著念觀善心解脫時，於中非無理求，不以多欲無厭足，不為種種伎<note n="m31.79"/>術咒說邪命活<note n="m31.80"/>，但以法求衣，不以非法，亦以法求食、床座，不以非法，是名正命。
<p/>「諸賢！云何正方便？謂聖弟子念苦是苦時， *集是 *集，滅是滅，念道是道時，或觀本所作，或學念諸行，或見諸行災患，或見涅槃止息，或無著念觀善心解脫時，於中若有精進方便，一向精勤求，有力趣向，專著不捨，亦不衰退，正伏其心，是名正方便。
<p/>「諸賢！云何正念？謂聖弟子念苦是苦時， *集是 *集，滅是滅，念道是道時，或觀本所作，或學念諸行，或見諸行災患，或見涅槃止息，或無著念觀善心解脫時，於中若心<note n="m31.81"/>順念、背不向念、念遍、念憶、復憶、心正<note n="m31.82"/>、不忘心之所應，是名正念。
<p/>「諸賢！云何正定？謂聖弟子念苦是苦時， *集是 *集，滅是滅，念道是道時，或觀本所作，或學念諸行，或見諸行災患，或見涅槃止息，或無著念觀善心解脫時，於中若心住、禪住、順住，不亂不散，攝止正<note n="m31.83"/>定，是名正定。
<p/>「諸賢！過去時是苦滅道聖諦，未來、現在時是苦滅道聖諦，真<note n="m31.84"/>諦不虛，不離於如，亦非顛倒，真諦審實。合如是諦，聖所有，聖所知，聖所見，聖所了，聖所得，聖所等正覺，是故說苦滅道聖諦。」
<p/>於是頌曰：
<p/>佛明達諸法，見無量善德；
<p/>苦 *集滅道諦，善顯現分別。
<p/>尊者舍梨子所說如是，彼諸比丘聞尊者舍梨子所說，歡喜奉行！
<p/>分別聖諦經第十一竟<note n="m31.85"/>（三千四百二十五字<note n="m31.86"/>）
<p/>中阿含經卷第七<note n="m31.87"/>（一萬一千三百六十九字<note n="m31.88"/>）
<p/> *中阿含舍梨子相應品第三竟（二萬七千五一十二字<note n="m31.89"/>）（ *初一日誦)
　　未曾有法品第四（有十經）（初一日誦）
<p/>未曾有‧侍者，薄拘‧阿修<note n="m32.1"/>羅，
<p/>地動及瞻波，郁伽‧手各二。
<sid n="m32"/>（三二）中阿含<note n="m32.2"/>未曾有法品未曾有法經<note n="m32.3"/>第一
<p/>我聞如是：
<p/>一時，佛遊舍衞國，在勝林給孤獨園。
<p/>爾時，尊者阿難則於晡時從燕<note n="m32.4"/>坐起，往詣佛所，稽首禮足，卻住一面，白曰：「世尊！我聞世尊迦葉佛時始願佛道，行梵行；若世尊迦葉佛時始願佛道，行梵行者，我受持是世尊未曾有法。我聞世尊迦葉佛時始願佛道，行梵行，生兜瑟哆天<note n="m32.5"/>；若世尊迦葉佛時始願佛道，行梵行，生兜 *瑟哆天者，我受持<note n="m32.6"/>是世尊未曾有法。
<p/>「我聞世尊迦葉佛時始願佛道，行梵行，生兜 *瑟哆天；世尊後生以三事勝於前生兜 *瑟哆天者：天壽、天色、天譽。以此故，諸兜 *瑟哆天歡喜踊躍，歎此天子甚奇！甚特！有大如意足，有大威德，有大福祐，有大威神。所以者何？彼後來生以三事勝於前生兜 *瑟哆天者：天壽、天色、天譽。若世尊迦葉佛時始願佛道，行梵行，生兜 *瑟哆天；世尊後生以三事勝於前生兜 *瑟哆天者：天壽、天色、天譽。以此故，諸兜 *瑟哆天歡喜踊躍，歎此天子甚奇！甚特！有大如意足，有大威德，有大福祐，有大威神。所以者何？彼後來生以三事勝於前生兜 *瑟哆天者：天壽、天色、天譽者，我受持是世尊未曾有法。
<p/>「我聞世尊在兜 *瑟哆天，於彼命終，知入母胎，是時震動一切天地，以大妙光普照世間，乃至幽隱諸闇冥處無有障蔽。謂此日月有大如意足，有大威德，有大福祐，有大威神，光所不照者，彼盡蒙耀<note n="m32.7"/>。彼眾生者因此妙光各各生知：有奇特眾生生！有奇特眾生生！若世尊在兜 *瑟哆天，於彼命終，知入母胎，是時震動一切天地，以大妙光普照世間，乃至幽隱諸闇冥處無有障蔽。謂此日月有大如意足，有大威德，有大福祐，有大威神，光所不照者，彼盡蒙耀<note n="m32.8"/>。彼眾生者因此妙光各各生知：有奇特眾生生！有奇特眾生生者，我受持是世尊未曾有法。
<p/>「我聞世尊知住母胎，依倚右脇；若世尊知住母胎依倚右脇者，我受持是世尊未曾有法。我聞世尊舒體住母胎；若世尊舒體住母胎者，我受持是世尊未曾有法。我聞世尊覆藏住母胎，不為血所汙，亦不為精及諸不淨所汙；若世尊覆藏出母胎，不為血所汙，亦不為精及諸不淨所汙者，我受持是世尊未曾有法。我聞世尊知出母胎，是時震動一切天地，以大妙光普照世間，乃至幽隱諸闇冥處無有障蔽。謂此日月有大如意足，有大威德，有大福祐，有大威神，光所不照者，彼盡蒙 *耀。彼眾生者因此妙光各各生知：有奇特眾生生！有奇特眾生生！若世尊知出母胎，是時震動一切天地，以大妙光普照世間，乃至幽隱諸闇冥處無有障蔽，謂此日月有大如意足，有大威德，有大福祐，有大威神，光所不照者，彼盡蒙 *耀。彼眾生者因此妙光各各生知：有奇特眾生生！有奇特眾生生者，我受持是世尊未曾有法。
<p/>「我聞世尊舒體出母胎；若世尊舒體出母胎者，我受持是世尊未曾有法。我聞世尊覆藏出母胎，不為血所汙，亦不為精及諸不淨所汙；若世尊覆藏出母胎，不為血所汙，亦不為精及諸不淨所汙者，我受持是世尊未曾有法。我聞世尊初生之時，有四天子<note n="m32.9"/>手執極細衣，住於母前，令母歡喜，歎此童子甚奇！甚特！有大如意足，有大威德，有大福祐，有大威神；若世尊初生之時，有四天子手執細衣，住於母前，令母歡喜，歎此童子甚奇！甚特！有大如意足，有大威德，有大福祐，有大威神者，我受持是世尊未曾有法。
<p/>「我聞世尊初生之時，即行七步，不恐不怖，亦不畏懼，觀察諸方；若世尊初生之時，即行七步，不恐不怖，亦不畏懼，觀察諸方者，我受持是世尊未曾有法。我聞世尊初生之時，則於母前而生大池，其水滿岸，令母於此得用清淨；若世尊初生之時，則於母前而生大池，其水滿岸，令母於此得用清淨者，我受持是世尊未曾有法。我聞世尊初生之時，上虛空中雨水注下，一冷一暖，灌世尊身；若世尊初生之時，上虛空中雨水注下，一冷一暖，灌世尊身者，我受持是世尊未曾有法。
<p/>「我聞世尊初生之時，諸天於上鼓天妓樂，天青蓮華、紅蓮華、赤蓮華、白蓮華、天文陀羅花<note n="m32.10"/>及細末栴檀香散世尊上；若世尊初生之時，諸天於上鼓天妓樂，天青蓮華、紅蓮華、赤蓮華、白蓮華、天文陀羅華及細末栴檀香散世尊上者，我受持是世尊未曾有法。
<p/>「我聞世尊一時在父白淨王<note n="m32.11"/>家，晝監田作，坐閻浮樹下，離欲、離惡不善之法，有覺有觀，離生喜樂，得初禪成就遊。爾時中後，一切餘樹影皆轉移，唯閻浮樹其影不移，蔭世尊身，於是釋白淨往觀田作，至作人所，問曰：『作人！童子何處？』作人答曰：『天童子今在閻浮樹下。』於是釋白淨往詣閻浮樹。時，釋白淨日中後，見一切餘樹影皆轉移，唯閻浮樹其影不移，蔭世尊身，便作是念：今此童子甚奇！甚特！有大如意足，有大威德，有大福祐，有大威神。所以者何？日中之後，一切餘樹影皆轉移，唯閻浮樹其影不移，蔭童子身。若世尊日中之後，一切餘樹影皆轉移，唯閻浮樹其影不移，蔭世尊身者，我受持是世尊未曾有法。
<p/>「我聞世尊一時遊鞞舍離<note n="m32.12"/>大林之中。於是，世尊過夜平旦，著衣持鉢，入鞞舍離城而行乞食。乞食已竟，收舉衣鉢，澡洗手足，以尼師檀<note n="m32.13"/>著於肩上，往入林中，至一哆羅樹<note n="m32.14"/>下，敷尼師 *檀，結跏<note n="m32.15"/>趺坐。是時中後，一切餘樹影皆轉移，唯哆羅樹其影不移，蔭世尊身。於是釋摩訶男<note n="m32.16"/>中後仿佯<note n="m32.17"/>，往至大林，釋摩訶男日中後，見一切餘樹影皆轉移，唯哆羅樹其影不移，蔭世尊身，便作是念：沙門瞿曇甚奇！甚特！有大如意足，有大威德，有大福祐，有大威神。所以者何？日中之後，一切餘樹影皆轉移，唯哆羅樹其影不移，蔭沙門瞿曇身。若世尊日中之後，一切餘樹影皆轉移，唯哆羅樹其影不移，蔭世尊身者，我受持是世尊未曾有法。
<p/>「我聞世尊一時遊鞞舍離大林之中。爾時，諸比丘置鉢露地。時，世尊鉢亦在其中。有一獼猴持佛鉢去，諸比丘訶，恐破佛鉢，佛告諸比丘：『止！止！莫訶！不破鉢也。』時，彼獼猴持佛鉢去，至一娑羅樹，徐徐上樹，於娑羅樹上取蜜滿鉢，徐徐下樹，還詣佛所，即以蜜鉢奉上世尊，世尊不受。時，彼獼猴卻在一面，取𣚰<note n="m32.18"/>去蟲，既去蟲已，還持上佛，佛復不受。獼猴復卻在於一面，取水著蜜中，持還上佛，世尊便受。獼猴見佛取蜜鉢已，歡喜踊躍，卻行弄舞，迴旋而去。若世尊令彼獼猴見世尊取蜜鉢已，歡喜踊躍，卻行弄舞，迴旋去者，我受持是世尊未曾有法。
<p/>「我聞世尊一時遊鞞舍離獼猴水邊高樓臺觀。爾時，世尊曝曬坐具，抖擻拂拭。是時，大非時雲來，普覆虛空，欲雨而住，須待世尊。世尊<note n="m32.19"/>曝曬坐具，抖擻拂拭，舉著一處已，攝持掃箒，住屋基上，於是大雲已見世尊收舉坐具，便下大雨，於卑、高地滂霈<note n="m32.20"/>平滿。若世尊令彼大雲已見世尊收舉坐具，便下大雨，於卑、高地滂*霈滿者，我受持是世尊未曾有法。
<p/>「我聞世尊一時遊跋耆<note n="m32.21"/>中，在溫泉林娑羅樹王下坐。爾時中後，一切餘樹影皆轉移，唯娑羅樹王其影不移，蔭世尊身。於是羅摩園主行視園時，日中後，見一切餘樹影皆轉移，唯娑羅樹王其影不移，蔭世尊身，便作是念：沙門瞿曇甚奇！甚特！有大如意足，有大威德，有大福祐，有大威神。所以者何？日中之後，一切餘樹影皆轉移，唯娑羅樹王其影不移，蔭沙門瞿曇身。若世尊日中之後，一切餘樹影皆轉移，唯娑羅樹王其影不移，蔭世尊身者，我受持是世尊未曾有法。
<p/>「我聞世尊一時在阿浮<note n="m32.22"/>神室中。爾時，世尊過夜平旦，著衣持鉢，入阿浮村而行乞食。乞食已竟，收舉衣鉢，澡洗手足，以尼師 *檀著於肩上，入神室 *燕坐。爾時，天大雷雨雹，殺四牛、耕者二人。彼送葬時，大眾喧鬧，其聲高大，音響震動。於是，世尊則於晡時 *燕坐而起，從神室出，露地經行。時，彼大眾中，有一人見世尊則於晡時 *燕坐而起，從神室出，露地經行，即往詣佛，稽首作禮，隨佛經行。佛見在後，問彼人曰：『以何等故？大眾喧鬧，其聲高大，音響震動耶？』彼人白曰：『世尊！今日天大雷雨雹，殺四牛、耕者二人。彼送葬時，大眾喧鬧，其聲高大，音響震動。世尊！向者不聞聲耶？』世尊答曰：『我不聞聲。』復問：『世尊！向為眠耶？』答曰：『不也。』復問：『世尊！時寤<note n="m32.23"/>不聞此大聲耶？』答曰：『如是。』爾時，彼人便作是念：甚奇！甚特！極息至寂，如來、無所著、等正覺之所行。所以者何？寤而不聞此大音聲。若世尊 *寤而不聞此大音聲者，我受持是世尊未曾有法。
<p/>「我聞世尊一時在鬱鞞羅<note n="m32.24"/>尼連然<note n="m32.25"/>河邊，阿闍惒羅尼拘類<note n="m32.26"/>樹下初得佛道。爾時大雨，至于七日，高下悉滿，潢澇橫流。世尊於中露地經行，其處塵起；若世尊潢澇橫流，世尊於中露地經行，其處塵起者，我受持是世尊未曾有法。
<p/>「我聞魔王六年逐<note n="m32.27"/>佛，求其長短，不能得便，厭已而還；若世尊魔王六年隨逐世尊，求其長短，不能得便，厭已而還者，我受持是世尊未曾有法。
<p/>「我聞世尊七年念身，常念不斷；若世尊七年念身，常念不斷者，我受持是世尊未曾有法。」
<p/>於是，世尊告曰：「阿難！汝從如來更受持此未曾有法。阿難！如來知覺生，知住、知滅，常知，無不知時。阿難！如來知思想生，知住、知滅，常知，無不知時，是故，阿難！汝從如來更受持此未曾有法。」
<p/>佛說如是，尊者阿難及諸比丘聞佛所說，歡喜奉行！
<p/>未曾有法經第一竟<note n="m32.28"/>（二千九百一十七字<note n="m32.29"/>）
<sid n="m33"/>　　（三三） *中阿含未曾有法品侍者經<note n="m33.30"/>第二（初一日誦<note n="m33.31"/>）
<p/>我聞如是：
<p/>一時，佛遊王舍城。
<p/>爾時，多識名德、上尊長老比丘、大弟子等，謂尊者拘隣若<note n="m33.32"/>、尊者阿攝貝<note n="m33.33"/>、尊者跋提釋迦王<note n="m33.34"/>、尊者摩訶男拘隸<note n="m33.35"/>、尊者惒破<note n="m33.36"/>、尊者耶舍<note n="m33.37"/>、尊者邠耨<note n="m33.38"/>、尊者維摩羅<note n="m33.39"/>、尊者伽惒波提<note n="m33.40"/>、尊者須陀耶、尊者舍梨子、尊者阿那律陀<note n="m33.41"/>、尊者難提<note n="m33.42"/>、尊者金毘羅<note n="m33.43"/>、尊者隸婆哆<note n="m33.44"/>、尊者大目揵<note n="m33.45"/>連、尊者大迦葉、尊者大拘絺羅<note n="m33.46"/>、尊者大周那<note n="m33.47"/>，尊者大迦旃延<note n="m33.48"/>、尊者邠耨加㝹寫長老、尊者耶舍行籌長老<note n="m33.49"/>，如是比餘多識名德、上尊、長老比丘、大弟子等，亦遊王舍城，並皆近佛葉屋<note n="m33.50"/>邊住。
<p/>是時，世尊告諸比丘：「我今年老，體轉衰弊，壽過垂訖，宜須侍者。汝等見為舉一侍者，令瞻視我可非不可，受我所說，不失其義。」
<p/>於是，尊者拘隣若即從座<note n="m33.51"/>起，偏袒著衣，叉手向佛，白曰：「世尊！我願奉侍可非不可，及受所說，不失其義。」
<p/>世尊告曰：「拘隣若！汝自年老，體轉衰弊，壽過垂訖，汝亦自應須瞻視者。拘隣若！汝還本座<note n="m33.52"/>。」
<p/>於是，尊者拘隣若即禮佛足，便還復坐。
<p/>如是尊者阿攝貝、尊者跋提釋迦王、尊者摩訶男拘隸、尊者惒破、尊者耶舍、尊者邠耨、尊者維摩羅、尊者伽惒波提、尊者須陀耶、尊者舍梨子、尊者阿那律陀、尊者難提、尊者金毘羅、尊者隸婆哆、尊者大目 *揵連、尊者大迦葉、尊者大拘絺羅、尊者大周那、尊者大迦旃延、尊者邠耨加㝹寫長老。
<p/>尊者耶舍行籌長老即從座<note n="m33.53"/>起，偏袒著衣，叉手向佛白曰：「世尊！我願奉侍可非不可，及受所說，不失其義。」
<p/>世尊告曰：「耶舍！汝自年老，體轉衰弊，壽過垂訖，汝亦自應須瞻視者。耶舍！汝還本 *座。」
<p/>於是，尊者耶舍即禮佛足，便還復坐。
<p/>爾時，尊者大目 *揵連在彼眾中，便作是念：世尊欲求誰為侍者？意在何比丘？欲令瞻視可非不可，及受所說，不失其義？我寧可入如其像定<note n="m33.54"/>，觀眾比丘心。於是，尊者大目 *揵連即入如其像定，觀眾比丘心，尊者大目 *揵連即知世尊欲得賢者阿難以為侍者，意在阿難，欲令瞻視可非不可，及受所說，不失其義。
<p/>於是，尊者大目 *揵連即從定起，白眾比丘曰：「諸賢知不？世尊欲得賢者阿難以為侍者，意在阿難，欲令瞻視可非不可，及受所說，不失其義。諸賢！我等今應共至賢者阿難所，勸喻令為世尊侍者。」
<p/>於是，尊者大目 *揵連及諸比丘共至尊者阿難所，共相問訊，卻坐一面。是時，尊者大目 *揵連坐已，語曰：「賢者阿難！汝今知不？佛欲得汝以為侍者，『意在阿難，令瞻視我可非不可，受我所說，不失其義。』阿難！猶村外不遠有樓閣臺觀，向東開窻，日出光照在於西壁。賢者阿難！世尊亦然，欲得賢者阿難以為侍者，『意在阿難，令瞻視我可非不可，受我所說，不失其義。』賢者阿難！汝今可為世尊侍者？」
<p/>尊者阿難白曰：「尊者大目 *揵連！我不堪任奉侍世尊。所以者何？諸佛世尊難可難侍謂為侍者。尊者大目 *揵連！猶如王大<note n="m33.55"/>雄象，年滿六十，憍慠<note n="m33.56"/>力盛，牙足體具，難可難近謂為看視也。尊者大目 *揵連！如來、無所著、等正覺亦復如是，難可難近謂為侍者。尊者大目 *揵連！我以是故，不任侍者。」
<p/>尊者大目 *揵連復語曰：「賢者阿難！聽我說喻，智者聞喻，即解其義。賢者阿難！猶如優曇鉢華，時生於世，賢者阿難！如來、無所著、等正覺亦復如是，時時出世。賢者阿難！汝可速為世尊侍者，瞿曇<note n="m33.57"/>當得大果。」
<p/>尊者阿難復白曰：「尊者大目 *揵連！若世尊與我三願者，我便然可為佛侍者。云何為三？我願不著佛新故衣，願不食別請佛食，願不非時見佛。尊者大目 *揵連！若世尊與我此三願者，如是我便為佛侍者。」
<p/>於是，尊者大目*揵連勸尊者阿難為侍者已，即從 *座起，繞尊者阿難，而便還去，往詣佛所，稽首禮足，卻坐一面，白曰：「世尊！我已勸喻賢者阿難為佛侍者。世尊！賢者阿難從佛求三願：『云何為三？願不著佛新故衣，願不食別請佛食，願不非時見佛。尊者大目 *揵連！若世尊與我此三願者，如是我便為佛侍者。』」
<p/>世尊告<note n="m33.58"/>曰：「大目 *揵連！阿難比丘聰明智慧，豫知當有譏論，或諸梵行作如是語：『阿難比丘為衣故奉侍世尊。』大目 *揵連！若阿難比丘聰明智慧，豫知當有譏論，或諸梵行作如是語『阿難比丘為衣故奉侍世尊』者，是謂阿難比丘未曾有法。大目 *揵連！阿難比丘聰明智慧，豫知當有譏論，或諸梵行作如是語：『阿難比丘為食故奉侍世尊。』大目 *揵連！若阿難比丘聰明智慧，豫知當有譏論，或諸梵行作如是語『阿難比丘為食故奉侍世尊』者，是謂阿難比丘未曾有法。
<p/>「大目 *揵連！阿難比丘善知時，善別時：知我是往見如來時，知我非往見如來時；知比丘眾、比丘尼眾是往見如來時，知比丘眾、比丘尼眾非往見如來時；知優婆塞眾<note n="m33.59"/>、優婆私<note n="m33.60"/>眾是往見如來時，知優婆塞眾、優婆私眾非往見如來時；知眾多異學<note n="m33.61"/>沙門、梵志<note n="m33.62"/>是往見如來時，知眾多異學沙門、梵志非往見如來時；知此眾多異學沙門、梵志能與如來共論，知此眾多異學沙門、梵志不能與如來共論。知此食噉含消，如來食已，安隱饒益；知此食噉含消，如來食已，不安隱饒益；知此食噉含消，如來食已，得辯才說法；知此食噉含消，如來食已，不得辯才說法，是謂阿難比丘未曾有法。
<p/>「大目 *揵連！阿難比丘雖無他心智<note n="m33.63"/>，而善知如來晡時從 *燕坐起，豫為人說，今日如來行如是，如是現法樂居，審如所說，諦無有異，是謂阿難比丘未曾有法。」
<p/>尊者阿難作是說：「諸賢！我奉侍佛來二十五年，若以此心起貢高者，無有是相。」若尊者阿難作此說，是謂尊者阿難未曾有法。
<p/>尊者阿難復作是說：「諸賢！我奉侍佛來二十五年，初不非時見佛。」若尊者阿難作此說，是謂尊者阿難未曾有法。
<p/>尊者阿難復作是說：「諸賢！我奉侍佛來二十五年，未曾為佛所見訶責，除其一過，此亦為他故。」若尊者阿難作此說，是謂尊者阿難未曾有法。
<p/>尊者阿難復作是說：「諸賢！我從如來受八萬法聚，受持不忘，若以此起貢高者，無有此相。」若尊者阿難作此說，是謂尊者阿難未曾有法。
<p/>尊者阿難復作是說：「諸賢！我從如來受八萬法聚，初不再問，除其一句，彼亦如是不易。」若尊者阿難作此說，是謂尊者阿難未曾有法。
<p/>尊者阿難復作是說：「諸賢！我從如來受持八萬法聚，初不見從他人受法<note n="m33.64"/>。」若尊者阿難作此說，是謂尊者阿難未曾有法。
<p/>尊者阿難復作是說：「諸賢！我從如來受持八萬法聚，初無是心：我受此法，為教語他。諸賢！但欲自御自息，自般涅槃故。」若尊者阿難作此說，是謂尊者阿難未曾有法。
<p/>尊者阿難復作是說：「諸賢！此甚奇！甚特！謂四部眾來詣我所而聽法，若我因此起貢高者，都無此相。亦不豫作意：有來問者，我當如是如是答。諸賢！但在坐<note n="m33.65"/>時，隨其義應。」若尊者阿難作此說，是謂尊者阿難未曾有法。
<p/>尊者阿難復作是說：「諸賢！此甚奇！甚特！謂眾多異學沙門、梵志來問我事，我若以此有恐怖，有畏懼，身毛竪者，都無此相。亦不豫作意：有來問者，我當如是如是答。諸賢！但在坐時，隨其義應。」若尊者阿難作此說，是謂尊者阿難未曾有法。
<p/>復次，一時，尊者舍梨子、尊者大目 *揵連、尊者阿難在舍衛國婆<note n="m33.66"/>羅邏<note n="m33.67"/>山中。是時，尊者舍梨子問曰：「賢者阿難！汝奉侍佛來二十五年，頗憶有時起欲心耶？」
<p/>尊者阿難白曰<note n="m33.68"/>：「尊者舍梨子！我是學人，而不離欲。」
<p/>尊者舍梨子復語曰：「賢者阿難！我不問汝學以無學，我但問汝奉侍佛來二十五年，汝頗憶有起欲心耶？」
<p/>尊者舍梨子復再三問曰：「賢者阿難！汝奉侍佛來二十五年，頗憶有時起欲心耶？」
<p/>尊者阿難亦至再三白曰：「尊者舍梨子！我是學人<note n="m33.69"/>，而不離欲。」
<p/>尊者舍梨子復語曰：「賢者阿難！我不問汝學以無學，我但問汝奉侍佛來二十五年，汝頗憶有起欲心耶？」
<p/>於是，尊者大目 *揵連語曰：「賢者阿難！速答！速答！阿難！汝莫觸嬈上尊長老。」
<p/>於是，尊者阿難答曰：「尊者舍梨子！我奉侍佛來二十五年，我初不憶曾起欲心。所以者何？我常向佛有慚愧心，及諸智梵行人。」若尊者阿難作此說，是謂尊者阿難未曾有法。
<p/>復次，一時，世尊遊王舍城，在巖山中。是時，世尊告曰：「阿難！汝臥當如師子臥法。」
<p/>尊者阿難白曰：「世尊！獸王師子臥法云何？」
<p/>世尊答曰：「阿難！獸王師子晝為食行，行已入窟，若欲眠時，足足相累，伸尾在後，右脅而臥。過夜平旦，回顧視身，若獸王師子身體不正，見已不喜；若獸王師子其身周正，見已便喜。彼若臥起，從窟而出，出已頻呻，頻呻已自觀身體，自觀身已四顧而望，四顧望已便再三吼，再三吼已便行求食，獸王師子臥法如是。」
<p/>尊者阿難白曰：「世尊！獸王師子臥法如是，比丘臥法當復云何？」
<p/>世尊答曰：「阿難！若比丘依村邑，過夜平旦，著衣持鉢，入村乞食，善護持身，守攝諸根，立於正念。彼從村邑乞食已竟，收舉衣鉢，澡洗手足，以尼師檀<note n="m33.70"/>著於肩上，至無事處，或至樹下，或空室中，或經行，或坐禪，淨除心中諸障礙法。晝或經行或坐禪，淨除心中諸障礙已，復於初夜或經行，或坐禪，淨除心中諸障礙法。於初夜時，或經行，或坐禪，淨除心中諸障礙法已，於中夜時，入室欲臥，四疊<note n="m33.71"/>優哆邏僧<note n="m33.72"/>敷著床上，襞僧伽梨<note n="m33.73"/>作枕，右脅而臥，足足相累，意係明相<note n="m33.74"/>，正念正智，恒念起想。彼後夜時速從臥起，或經行，或坐禪，淨除心中諸障礙法，如是比丘師子臥法。」
<p/>尊者阿難白曰：「世尊！如是比丘師子臥法。」
<p/>尊者阿難復作是說：「諸賢！世尊教我師子喻臥法，從是已來，初不復以左脅而臥。」若尊者阿難作此說，是謂尊者阿難未曾有法。
<p/>復次，一時，世尊遊拘尸那竭<note n="m33.75"/>，住惒跋單力士娑羅林中<note n="m33.76"/>。爾時，世尊最後欲取般涅槃時告曰：「阿難！汝往至雙娑羅樹間，可為如來北首敷床，如來中夜當般涅槃。」
<p/>尊者阿難受如來教，卽詣雙樹，於雙樹間而為如來北首敷床。敷床已訖，還詣佛所，稽首禮足，卻住一面，白曰：「世尊！已為如來於雙樹間北首敷床，唯願世尊自當知時！」
<p/>於是，世尊將尊者阿難至雙樹間，四疊<note n="m33.77"/> *優哆邏僧以敷床上，襞僧伽梨作枕，右脅而臥，足足相累。最後般涅槃時，尊者阿難執拂侍佛，以手抆淚而作是念：本有諸方比丘眾，來欲見世尊供養禮事，皆得隨時奉見世尊供養禮事，若聞世尊般涅槃已，便不復來奉見世尊供養禮事，我亦不得隨時見佛供養禮事。
<p/>於是，世尊問諸比丘：「阿難比丘今在何處？」
<p/>時，諸比丘白曰：「世尊！尊者阿難執拂侍佛，以手抆淚而作是念：本有諸方比丘眾，來欲見世尊供養禮事，皆得隨時奉見世尊供養禮事，若聞世尊般涅槃已，便不復來奉見世尊供養禮事，我亦不得隨時見佛供養禮事。」
<p/>於是，世尊告曰：「阿難！汝勿啼泣，亦莫憂慼。所以者何？阿難！汝奉侍我，身行慈，口、意行慈，初無二心，安樂無量，無邊無限。阿難！若過去時，諸如來、無所著、等正覺有奉侍者，無勝於汝。阿難！若未來諸如來、無所著、等正覺有奉侍者，亦無勝汝。阿難！我今現在如來、無所著、等正覺，若有侍者，亦無勝汝。所以者何？阿難善知時，善別時：知我是往見如來時，知我非往見如來時；知比丘眾、比丘尼眾是往見如來時，知比丘眾、比丘尼眾非往見如來時；知優婆塞眾、優婆私眾是往見如來時，知優婆塞眾、優婆私眾非往見如來時；知眾多異學沙門、梵志是往見如來時，知眾多異學沙門、梵志非往見如來時；知此眾多異學沙門、梵志能與如來共論，知此眾多異學沙門、梵志不能與如來共論。知此食噉含消，如來食已，得安隱饒益；知此食噉含消，如來食已，不得安隱饒益；知此食噉含消，如來食已，得辯才說法；知此食噉含消，如來食已，不得辯才說法。復次，阿難！汝雖無他心智，而逆知如來晡時從 *燕坐起，預為人說，今日如來行如是，如是現法樂居，審如所說，諦無有異。」
<p/>於是，世尊欲令尊者阿難喜，告諸比丘：「轉輪聖王得四未曾有法。云何為四？剎利眾往見轉輪王，若默然時，見已歡喜。若所說時，聞已歡喜。梵志眾、居士眾、沙門眾往見轉輪王，若默然時，見已歡喜。若所說時，聞已歡喜。阿難比丘亦復如是，得四未曾有法。云何為四？比丘眾往見阿難，若默然時，見已歡喜。若所說時，聞已歡喜。比丘尼眾、優婆塞眾、優婆私<note n="m33.78"/>眾往見阿難，若默然時，見已歡喜。若所說時，聞已歡喜。
<p/>「復次，阿難為眾說法，有四未曾有<note n="m33.79"/>。云何為四？阿難比丘為比丘眾至心說法，非不至心，彼比丘眾亦作是念：願尊者阿難常說法，莫令中止！彼比丘眾聞尊者阿難說法，終無厭足，然阿難比丘自默然住。為比丘尼眾、優婆塞眾、優婆 *私眾至心說法，非不至心。優婆 *私眾亦作是念：願尊者阿難常說法，莫令中止！優婆 *私眾聞尊者阿難說法，終無厭足，然阿難比丘自默然住。」
<p/>復次，一時，佛般涅槃後不久，尊者阿難遊於金剛<note n="m33.80"/>，住金剛村中。是時，尊者阿難無量百千眾前後圍繞而為說法。於是，尊者金剛子<note n="m33.81"/>亦在眾中。尊者金剛子心作是念：此尊者阿難，故是學人，未離欲耶？我寧可入如其像定，以如其像定，觀尊者阿難心。於是，尊者金剛子便入如其像定，以如其像定觀尊者阿難心，尊者金剛子𣈳知尊者阿難，故是學人而未離欲。
<p/>於是，尊者金剛子從三昧起，向尊者阿難而說頌曰︰
<p/>「山林靜思惟，涅槃令入心；
<p/>瞿曇<note n="m33.82"/>禪無亂，不久息跡證。」
<p/>於是，尊者阿難受尊者金剛子教，離眾獨行，精進無亂。彼離眾獨行，精進無亂，族姓子所為，剃除鬚髮，著袈裟衣，至信、捨家、無家、學道者，唯無上梵行訖，彼卽於現法自知自覺，自作證成就遊：生已盡，梵行已立，所作已辦，不更受有，知如真。
<p/>尊者阿難知法已，乃至得阿羅訶<note n="m33.83"/>，尊者阿難作是說：「諸賢！我坐床上，下頭未至枕頃，便斷一切漏，得心解脫。」若尊者阿難作此說，是謂尊者阿難未曾有法。
<p/>尊者阿難復作是說：「諸賢！我當結 *跏趺坐而般涅槃。」尊者阿難便結 *跏趺<note n="m33.84"/>坐而般涅槃，若尊者阿難結 *跏趺坐而般涅槃，是謂尊者阿難未曾有法。
<p/>佛說如是，彼諸比丘聞佛所說，歡喜奉行！
<p/>侍者經第二竟<note n="m33.85"/>（四千三百九十九字<note n="m33.86"/>）
<sid n="m34"/>　　（三四） *中阿含未曾有法品薄拘羅經<note n="m34.87"/>第三〈*初一日誦）
<p/>我聞如是：
<p/>一時，佛般涅槃後不久，尊者薄拘羅遊王舍城，在竹林迦<note n="m34.88"/>蘭哆園。
<p/>爾時，有一異學<note n="m34.89"/>，是尊者薄拘羅未出家時親善朋友，中後仿佯<note n="m34.90"/>，往詣尊者薄拘羅所，共相問訊，卻坐一面，異學曰：「賢者薄拘羅！我欲有所問，為見聽不？
<p/>尊者薄拘羅答曰：「異學！隨汝所問，聞已當思。」
<p/>異學問曰：「賢者薄拘羅！於此正法、律<note n="m34.91"/>中學道幾時？」
<p/>尊者薄拘羅答曰：「異學！我於此正法、律中學道已來八十年。」
<p/>異學復問曰：「賢者薄拘羅！汝於此正法、律中學道已來八十年，頗憶曾行淫欲事耶？」
<p/>尊者薄拘羅語異學曰：「汝莫作是問，更問餘事：『賢者薄拘羅！於此正法、律中學道已來八十年，頗憶曾起欲想耶？』異學！汝應作是問。」
<p/>於是，異學便作是語：「我今更問賢者薄拘羅，汝於此正法、律中學道已來八十年，頗憶曾起欲想耶？」
<p/>於是，尊者薄拘羅因此異學問，便語諸比丘：「諸賢！我於此正法、律中學道已來八十年，以此起貢高者，都無是想<note n="m34.92"/>。」若尊者薄拘羅作此說，是謂尊者薄拘羅未曾有法。
<p/>復次，尊者薄拘羅作是說：「諸賢！我於此正法、律中學道已來八十年，未曾有欲想。」若尊者薄拘羅作此說，是謂尊者薄拘羅未曾有法。
<p/>復次，尊者薄拘羅作是說：「諸賢！我持糞掃衣來八十年，若因此起貢高者，都無是相<note n="m34.93"/>。」若尊者簿拘羅作此說，是謂尊者簿拘羅未曾有法。
<p/>復次，尊者薄拘羅作是說︰「諸賢！我持糞掃衣來八十年，未曾憶受居士衣，未曾割截作衣，未曾倩他比丘作衣，未曾用針縫衣，未曾持針縫<note n="m34.94"/>囊，乃至一縷。」
<p/>若尊者薄拘羅作此說，是謂尊者薄拘羅未曾有法。
<p/>復次，尊者薄拘羅作是說：「諸賢！我乞食來八十年，若因此起貢高者，都無是相。」若尊者薄拘羅作此說，是謂尊者薄拘羅未曾有法。
<p/>復次，尊者薄拘羅作是說：「諸賢！我乞食來八十年，未曾憶受居士請，未曾超越乞食<note n="m34.95"/>，未曾從大家乞食於中當得淨好極妙豐饒食噉含消，未曾視女人面，未曾憶入比丘尼坊<note n="m34.96"/>中，未曾憶與比丘尼共相問訊，乃至道路亦不共語。」若尊者薄拘羅作此說，是謂尊者薄拘羅未曾有法。
<p/>復次，尊者薄拘羅作是<note n="m34.97"/>說：「諸賢！我於此正法、律中學道已來八十年，未曾憶畜沙彌，未曾憶為白衣<note n="m34.98"/>說法，乃至四句頌亦不為說。」若尊者薄拘羅作此說，是謂尊者薄拘羅未曾有法。
<p/>復次，尊者薄拘羅作是說：「諸賢！我於此正法、律中學道已來八十年，未曾有病，乃至彈指頃頭痛者；未曾憶服藥，乃至一片訶梨勒<note n="m34.99"/>。」若尊者薄拘羅作此說，是謂尊者薄拘羅未曾有法。
<p/>復次，尊者薄拘羅作是說：「諸賢！我結跏趺坐，於八十年未曾倚<note n="m34.100"/>壁 *倚樹。」若尊者薄拘羅作此說，是謂尊者薄拘羅未曾有法。
<p/>復次，尊者薄拘羅作是說：「諸賢！我於三日夜中得三達證。」若尊者薄拘羅作此說，是謂尊者薄拘羅未曾有法。
<p/>復次，尊者薄拘羅作是說：「諸賢！我結 *跏趺坐而般涅槃。」尊者薄拘羅便結*跏趺坐而般涅槃。若尊者薄拘羅結 *跏趺坐而般涅槃，是謂尊者薄拘羅未曾有法。
<p/>尊者薄拘羅所說如是，彼時異學及諸比丘聞所<note n="m34.101"/>說已，歡喜奉行！
<p/>薄拘羅經第三竟<note n="m34.102"/>（九百八十字<note n="m34.103"/>）
<sid n="m35"/>　　（三五） *中阿含未曾有法品阿 *修羅經<note n="m35.104"/>第四（ *初一日誦）
<p/>我聞如是：
<p/>一時，佛遊鞞蘭若<note n="m35.105"/>，在黃蘆<note n="m35.106"/>園。
<p/>爾時，婆羅邏<note n="m35.107"/>阿 *修羅王、牟梨遮阿 *修羅子，色像巍巍，光耀暐曄，夜將向旦，往詣佛所，禮世尊足，卻住<note n="m35.108"/>一面。
<p/>世尊問曰：「婆羅 *邏！大海中阿 *修羅無有衰退阿 *修羅壽、阿 *修羅色、阿*修羅樂、阿 *修羅力？諸阿 *修羅樂大海中耶？」
<p/>婆羅 *邏阿 *修羅王、牟梨遮阿 *修羅子答曰：「世尊！我大海中諸阿 *修羅無有衰退於阿 *修羅壽、阿 *修羅色、阿 *修羅樂、阿 *修羅力，諸阿 *修羅樂大海中。」
<p/>世尊復問曰：「婆羅 *邏！大海中有幾未曾有法，令諸阿 *修羅見已樂中？」
<p/>婆羅 *邏！答曰︰「世尊！我大海中有八未曾有法，令諸阿 *修羅見已樂中。云何為八？世尊！我大海從下至上，周迴漸廣，均調轉上，以成於岸，其水常滿，未曾流出。世尊！若我大海從下至上，周迴漸廣，均調轉上，以成於岸，其水常滿，未曾流出者，是謂我大海中第一未曾有法，諸阿 *修羅見已樂中。
<p/>「復次，世尊！我大海潮未曾失時。世尊！若我大海潮未曾失時者，是謂我大海中第二未曾有法，諸阿 *修羅見已樂中。
<p/>「復次，世尊！我大海水甚深無底，極廣無邊。世尊！若我大海甚深無底，極廣無邊者，是謂我大海中第三未曾有法，諸阿 *修羅見已樂中。
<p/>「復次，世尊！我大海水鹹，皆同一味。世尊！若我大海水鹹，皆同一味者，是謂我大海中第四未曾有法，諸阿 *修羅見已樂中。
<p/>「復次，世尊！我大海中多有珍寶，無量璝<note n="m35.109"/>異，種種珍琦，充滿其中。珍寶名者，謂金、銀、水精、琉璃、摩尼、真珠、碧玉、白珂、螺璧、珊瑚、琥<note n="m35.110"/>珀、馬瑙<note n="m35.111"/>、瑇瑁、赤石、琁珠。世尊！若我大海中多有珍寶，無量*璝異，種種珍琦，充滿其中。珍寶名者，謂金、銀、水精、琉璃、摩尼、真珠、碧玉、白珂、螺璧、珊瑚、 *琥珀、 *馬瑙、瑇瑁、赤石、琁珠者，是謂我大海中第五未曾有法，諸阿 *修羅見已樂中。
<p/>「復次，世尊！我大海中大神所居。大神名者，謂阿 *修羅、乾<note n="m35.112"/>塔惒、羅剎、魚摩竭<note n="m35.113"/>、龜、鼉、婆留泥、帝麑、帝麑伽<note n="m35.114"/>羅、提帝麑伽羅。復次，大海中甚奇！甚特！眾生身體有百由延，有二百由延，有<note n="m35.115"/>三百由延，有至七百由延，身皆居海中。世尊！若大海中大神所居。大神名者，謂阿 *修羅、 *乾塔惒、羅剎、魚摩竭、龜、鼉、婆留泥、帝麑<note n="m35.116"/>、帝麑伽羅<note n="m35.117"/>、提帝麑伽羅<note n="m35.118"/>。復次，大海中甚奇！甚特！眾生身體有百由延，有二百由延，有三百由延，有至七百由延，身皆居海中者，是謂我大海中第六未曾有法，諸阿 *修羅見已樂中。
<p/>「復次，世尊！我大海清淨，不受死屍，若有命終者，過夜風便吹著岸上。世尊！若我大海清淨，不受死屍，若有命終者，過夜風便吹著岸上者，是謂我大海中第七未曾有法，諸阿 *修羅見已樂中。
<p/>「復次，世尊！我大海閻浮洲中有五大河<note n="m35.119"/>，一曰恒伽，二曰搖尤那，三曰舍牢浮，四曰阿夷羅婆提，五曰摩企，悉入大海，既入中已，各捨本名，皆曰大海。世尊！若我大海閻浮洲中有五大河，一曰恒伽，二曰搖尤那，三曰舍牢浮，四曰阿夷羅婆提，五曰摩企，悉入大海，既入中已，各捨本名，皆曰大海者，是謂我大海中第八未曾有法，諸阿 *修羅見已樂中。世尊！是謂我大海中第八未曾有法，諸阿 *修羅見已樂中。世尊！於佛正法、律中有幾未曾有法，令諸比丘見已樂中？」
<p/>世尊答曰：「婆羅 *邏！我正法、律中亦有八未曾有法，令諸比丘見已樂中。云何為八？婆羅 *邏！如大海從下至上，周迴漸廣，均調轉上，以成於岸，其水常滿，未曾流出，婆羅 *邏！我正法、律亦復如是，漸作漸學，漸盡漸教。婆羅 *邏！若我正法、律中漸作漸學，漸盡漸教者，是謂我正法、律中第一未曾有法，令諸比丘見已樂中。
<p/>「復次，婆羅 *邏！如大海潮，未曾失時，婆羅 *邏！我正法、律亦復如是，為比丘、比丘尼、優婆塞、優婆 *私施設禁戒，諸族姓子乃至命盡，終不犯戒。婆羅 *邏！若我正法、律中為比丘、比丘尼、優婆塞、優婆 *私施設禁戒，諸族姓子乃至命盡，終不犯戒者，是謂我正法、律中第二未曾有法，令諸比丘見已樂中。
<p/>「復次，婆羅 *邏！如大海水，甚深無底，極廣無邊，婆羅 *邏！我正法、律亦復如是，諸法甚深，甚深無底，極廣無邊。婆羅 *邏！若我正法、律中諸法甚深，甚深無底，極廣無邊者，是謂我正法、律中第三未曾有法，令諸比丘見已樂中。
<p/>「復次，婆羅 *邏！如大海水鹹，皆同一味，婆羅 *邏！我正法、律亦復如是，無欲為味，覺味、息味及道味。婆羅 *邏！若我正法、律中無欲為味，覺味、息味及道味者，是謂我正法、律中第四未曾有法，令諸比丘見已樂中。
<p/>「復次，婆羅 *邏！如大海中多有珍寶，無量*璝異，種種珍琦，充滿其中。珍寶名者，謂金、銀、水精、琉璃、摩尼、真珠、碧玉、白珂、螺璧、珊瑚、 *琥珀、*馬瑙、瑇瑁、赤石、琁珠。婆羅 *邏！我正法、律亦復如是，多有珍寶，無量*璝異，種種珍琦，充滿其中。珍寶名者，謂四念處<note n="m35.120"/>、四正勤<note n="m35.121"/>、四如意足<note n="m35.122"/>、五根<note n="m35.123"/>、五力<note n="m35.124"/>、七覺支<note n="m35.125"/>、八支聖道。婆羅 *邏！若我正法、律中多有珍寶，無量*璝異，種種珍琦，充滿其中。珍寶名者，謂四念處、四正 *勤、四如意足、五根、五力、七覺支、八支聖道者，是謂我正法、律中第五未曾有法，令諸比丘見已樂中。
<p/>「復次，婆羅 *邏！如大海中大神所居。大神名者，謂阿 *修羅、 *乾塔惒、羅剎、魚摩竭、龜、鼉、婆留泥、帝麑、帝麑伽羅、提帝麑伽羅。復次，大海中甚奇！甚特！眾生身體有百由延，有二百由延，有三百由延，有至七百由延，身皆居海中，婆羅 *邏！我正法、律亦復如是，聖眾大神皆居其中。大神名者，謂阿羅訶、向阿羅訶、阿那含、向阿那含、斯陀含、向斯陀含、須陀洹、向須陀洹。婆羅 *邏！若我正法、律中聖眾大神皆居其中。大神名者，謂阿羅訶、向阿羅訶、阿那含、向阿那含、斯陀含、向斯陀含、須陀洹、向須陀洹者，是謂我正法、律中第六未曾有法，令諸比丘見已樂中。
<p/>「復次，婆羅 *邏！如大海清淨，不受死屍，若有命終者，過夜風便吹著岸上。婆羅 *邏！我正法、律亦復如是，聖眾清淨，不受死屍<note n="m35.126"/>，若有不精進人惡生，非梵行稱梵行，非沙門稱沙門，彼雖隨<note n="m35.127"/>在聖眾之中，然去聖眾遠，聖眾亦復去離彼遠。婆羅 *邏！若我正法、律中聖眾清淨，不受死屍，若有不精進人惡生，非梵行稱梵行，非沙門稱沙門，彼雖 *隨在聖眾之中，然去聖眾遠，聖眾亦復去離彼遠者，是謂我正法、律中第七未曾有法，令諸比丘見已樂中。
<p/>「復次，婆羅 *邏！如大海閻浮洲中有五大河，一曰恒伽，二曰搖尤那，三曰舍牢浮，四曰阿夷羅婆提，五曰摩企，悉入大海，既入中已，各捨本名，皆曰大海。婆羅 *邏！我正法、律亦復如是，剎利種族姓子，剃除鬚髮，著袈裟衣，至信、捨家、無家、學道，彼捨本名，同曰沙門；梵志種、居士種、工師種族姓子，剃除鬚髮，著袈裟衣，至信、捨家、無家、學道，彼捨本名，同曰沙門。婆羅 *邏！若我正法、律中剎利種族姓子剃除鬚髮，著袈裟衣，至信、捨家、無家、學道，彼捨本名，同曰沙門；梵志種、居士種、工師種族姓子，剃除鬚髮，著袈裟衣，至信、捨家、無家、學道，彼捨本名，同曰沙門者，是謂我正法、律中第八未曾有法，令諸比丘見已樂中。
<p/>「婆羅 *邏！是謂正法、律中有八未曾有法，令諸比丘見已樂中。婆羅 *邏！於意云何？若我正法、律中有八未曾有法，若汝大海中有八未曾有法，此二種未曾有法，何者為上、為勝、為妙、為最？」
<p/>婆羅 *邏白曰：「世尊！我大海中有八未曾有法，不及如來八未曾有法，不如千倍萬倍，不可比，不可喻，不可稱，不可數，但世尊八未曾有法為上、為勝、為妙、為最！世尊！我今<note n="m35.128"/>自歸於佛、法及比丘眾，唯願世尊受我為優婆塞！從今日始，終身自歸，乃至命盡。」
<p/>佛說如是，婆羅 *邏阿 *修羅王及諸比丘聞佛所說，歡喜奉行！
<p/>阿 *修羅經第四竟<note n="m35.129"/>（二千三百六十二字<note n="m35.130"/>）
<p/>中阿含經卷第八（一萬六百五十八字<note n="m35.131"/>）（初一日誦<note n="m35.132"/>）
<sid n="m36"/>　　（三六）中阿含<note n="m36.1"/>未曾有法品地動經<note n="m36.2"/>第五（初一日誦<note n="m36.3"/>）
<p/>我聞如是：
<p/>一時，佛遊金剛國<note n="m36.4"/>，城名曰地<note n="m36.5"/>。
<p/>爾時，彼地大動，地大動時，四面大風起，四方彗星出，屋舍牆壁皆崩壞盡。於是，尊者阿難見地大動，地大動時，四面大風起，四方彗星出，屋舍牆壁皆崩壞盡。
<p/>尊者阿難見已恐怖，舉身毛竪，往詣佛所，稽首禮足，卻住一面，白曰：「世尊！今地大動，地大動時，四面大風起，四方彗星出，屋舍牆壁皆崩壞盡。」
<p/>於是，世尊語尊者阿難曰：「如是，阿難！今地大動。如是，阿難！地大動時，四面大風起，四方彗星出，屋舍牆壁皆崩壞盡。」
<p/>尊者阿難白曰：「世尊！有幾因緣令地大動，地大動時，四面大風起，四方彗星出，屋舍牆壁皆崩壞盡？」
<p/>世尊答曰：「阿難！有三因緣令地大動，地大動時，四面大風起，四方彗星出，屋舍牆壁皆崩壞盡。云何為三？阿難！此地止水上，水止風上，風依於空。阿難！有時空中大風起，風起則水擾，水擾則地動，是謂第一因緣令地大動，地大動時，四面大風起，四方彗星出，屋舍牆壁皆<note n="m36.6"/>崩壞盡。
<p/>「復次，阿難！比丘有大如意足，有大威德，有大福祐，有大威神，心自在如意足，彼於地作小想，於水作無量想。彼因是故，此地隨所欲、隨其意，擾復擾，震<note n="m36.7"/>復 *震。護比丘天<note n="m36.8"/>亦復如是，有大如意足，有大威德，有大福祐，有大威神，心自在如意足，彼於地作小想，於水作無量想。彼因是故，此地隨所欲、隨其意，擾復擾， *震復 *震。是謂第二因緣令地大動，地大動時，四面大風起，四方彗星出，屋舍牆壁皆崩壞盡。
<p/>「復次，阿難！若如來不久過三月已當般涅槃，由是之故，令地大動，地大動時，四面大風起，四方彗星出，屋舍牆壁皆崩壞盡，是謂第三因緣令地大動，地大動時，四面大風起，四方彗星出，屋舍牆壁皆崩壞盡。」
<p/>於是，尊者阿難聞是語已，悲泣涕零，叉手向佛，白曰：「世尊！甚奇！甚特！如來、無所著、等正覺成就功德，得未曾有法。所以者何？謂如來不久過三月已當般涅槃，是時令地大動，地大動時，四面大風起，四方彗星出，屋舍牆壁皆崩壞盡。」
<p/>世尊語尊者阿難曰：「如是，阿難！如是，阿難！甚奇！甚特！如來、無所著、等正覺成就功德，得未曾有法。所以者何？謂如來不久過三月已當般涅槃，是時令地大動，地大動時，四面大風起，四方彗星出，屋舍牆壁皆崩壞盡。
<p/>「復次，阿難！我往詣無量百千剎利眾，共坐談論，令可彼意。共坐定已，如彼色像，我色像亦然；如彼音聲，我音聲亦然；如彼威儀禮節，我威儀禮節亦然。若彼問義，我答彼義。復次，我為彼說法，勸發渴仰，成就歡喜。無量方便為彼說法，勸發渴仰，成就歡喜已，卽彼處沒。我既沒已，彼不知誰？為人？為非人？阿難！如是
<p/>甚奇！甚特！如來、無所著、等正覺成就功德，得未曾有法，如是梵志眾、居士眾、沙門眾。
<p/>「阿難！我往詣無量百千四王天眾，共坐談論，令可彼意。共坐定已，如彼色像，我色像亦然；如彼音聲，我音聲亦然；如彼威儀禮節，我威儀禮節亦然。若彼問義，我答彼義。復次，我為彼說法，勸發渴仰，成就歡喜。無量方便為彼說法，勸發渴仰，成就歡喜已，卽彼處沒。我既沒已，彼不知誰？為天？為異天？阿難！如是甚奇！甚特！如來、無所著、等正覺成就功德，得未曾有法。如是三十三天、㷿<note n="m36.9"/>摩天、兜率哆天、化樂天、他化樂天<note n="m36.10"/>、梵身天、梵富樓天<note n="m36.11"/>、少光天、無量光天、晃昱天<note n="m36.12"/>、少淨天、無量淨天、遍淨天<note n="m36.13"/>、無罣礙天、受福天、果實天、無煩天、無熱天、善見天、善現天<note n="m36.14"/>。
<p/>「阿難！我往詣無量百千色究竟天眾，共坐談論，令可彼意。共坐定已，如彼色像，我色像亦然；如彼音聲，我音聲亦然；如彼威儀禮節，我威儀禮節亦然。若彼問義，我答彼義。復次，我為彼說法，勸發渴仰，成就歡喜。無量方便為彼說法，勸發渴仰，成就歡喜已，卽彼處沒。我既沒已，彼不知誰？為天？為異天？阿難！如是甚奇！甚特！如來、無所著、等正覺成就功德，得未曾有法。」
<p/>佛說如是，尊者阿難及諸比丘聞佛所說，歡喜奉行！
<p/>地動經第五竟<note n="m36.15"/>（一千二百三十三字<note n="m36.16"/>）
<sid n="m37"/>　　（三七）中阿含<note n="m37.17"/>未曾有法品瞻波經<note n="m37.18"/>第六（ *初一日誦）
<p/>我聞如是：
<p/>一時，佛遊瞻波<note n="m37.19"/>，在恒伽池<note n="m37.20"/>邊。
<p/>爾時，世尊月十五日說從解脫<note n="m37.21"/>時，於比丘眾前敷座而坐。世尊坐已，卽便入定，以他心智觀察眾心。觀眾心已，至初夜<note n="m37.22"/>竟，默然而坐。
<p/>於是，有一比丘卽從座<note n="m37.23"/>起，偏袒著衣，叉手向佛，白曰：「世尊！初夜已訖，佛及比丘眾集坐來久，唯願世尊說從解脫！」爾時，世尊默然不答。
<p/>於是，世尊復至中夜默然而坐，彼一比丘再從 *座起，偏袒著衣，叉手向佛，白曰：「世尊！初夜已過，中夜將訖，佛及比丘眾集坐來久，唯願世尊說從解脫！」世尊亦再默然不答。
<p/>於是，世尊復至後夜默然而坐，彼一比丘三從 *座起，偏袒著衣，叉手向佛，白曰：「世尊！初夜既過，中夜復訖，後夜垂盡，將向欲明，明出不久<note n="m37.24"/>，佛及比丘眾集坐極久，唯願世尊說從解脫！」
<p/>爾時，世尊告彼比丘：「於此眾中，有一比丘已為不淨。」彼時尊者大目揵<note n="m37.25"/>連亦在眾中，於是，尊者大目 *揵連便作是念：世尊為何比丘而說此眾中有一比丘已為不淨，我寧可入如其像定，以如其像定他心之智，觀察眾心<note n="m37.26"/>。尊者大目 *揵連卽入如其像定，以如其像定他心之智，觀察眾心，尊者大目 *揵連便知世尊所為比丘說此眾中有一比丘已為不淨。
<p/>於是，尊者大目 *揵連卽從定起，至彼比丘前，牽臂將出，開門置外：「癡人遠去！莫於此住！不復得與比丘眾會，從今已去，非是比丘。」閉門下鑰，還詣佛所，稽首佛足，卻坐一面，白曰：「世尊所為比丘說此眾中有一比丘已為不淨，我已逐出。世尊！初夜既過，中夜復訖，後夜垂盡，將向欲明，明出不久，佛及比丘眾集坐極久，唯願世尊說從解脫！」
<p/>世尊告曰：「大目 *揵連！彼愚癡人當得大罪，觸嬈世尊及比丘眾。大目 *揵連！若使如來在不淨眾說從解脫者，彼人則便頭破七分，是故大目 *揵連！汝等從今已後說從解脫，如來不復說從解脫。所以者何？大目 *揵連！如彼大海，從下至上，周迴漸廣，均調轉上，以成於岸，其水常滿，未曾流出。大目 *揵連！我正法、律亦復如是，漸作漸學，漸盡漸教。大目 *揵連！若我正法、律漸作漸學，漸盡漸教者，是
<p/>謂我正法、律中未曾有法。
<p/>「復次，大目 *揵連！如大海潮，未曾失時。大目 *揵連！我正法、律亦復如是，為比丘、比丘尼、優婆塞、優婆私<note n="m37.27"/>施設禁戒，諸族姓子乃至命盡，終不犯戒。大目 *揵連！若我正法、律為比丘、比丘尼、優婆塞、優婆 *私施設禁戒，諸族姓子乃至命盡，終不犯戒者，是謂我正法、律中未曾有法。
<p/>「復次，大目 *揵連！如大海水，甚深無底，極廣無邊。大目 *揵連！我正法、律亦復如是，諸法甚深，甚深無底，極廣無邊。大目 *揵連！若我正法、律諸法甚深，甚深無底，極廣無邊者，是謂我正法、律中未曾有法。
<p/>「復次，大目 *揵連！如海水鹹，皆同一味。大目 *揵連！我正法、律亦復如是，無欲為味，覺味、息味及道味。大目 *揵連！若我正法、律無欲為味，覺味、息味及道味者，是謂我正法、律中未曾有法。
<p/>「復次，大目 *揵連！如大海中多有珍寶，無量璝<note n="m37.28"/>異，種種珍琦<note n="m37.29"/>，充滿其中。珍寶名者，謂金、銀、水精、琉璃、摩尼、真珠、碧玉、白珂、車璖<note n="m37.30"/>、珊瑚、琥<note n="m37.31"/>珀、馬瑙<note n="m37.32"/>、瑇瑁、赤石、琁珠。大目 *揵連！我正法、律亦復如是，多有珍寶，無量 *璝異，種種珍琦，充滿其中。珍寶名者，謂四念處、四正勤、四如意足、五根、五力、七覺支、八支聖道。大目 *揵連！若我正法、律多有珍寶，無量*璝異，種種珍 *琦，充滿其中。珍寶名者，謂四念處、四正勤、四如意足、五根、五力、七覺支、八支聖道者，是謂我正法、律中未曾有法。
<p/>「復次，大目 *揵連！如大海中，大神所居。大神名者，謂阿修<note n="m37.33"/>羅、乾沓<note n="m37.34"/>惒、羅剎、魚摩竭、龜、鼉、婆留泥、帝麑、帝麑伽羅、提帝麑伽羅。復次，大海中甚奇！甚特！眾生身體有百由延，有二百由延，有三百由延，有至七百由延，身皆居海中。大目 *揵連！我正法、律亦復如是，聖眾大神皆居其中。大神名者，謂阿羅訶、向阿羅訶、阿那含、向阿那含、斯陀含、向斯陀含、須陀洹、向須陀洹。大目 *揵連！若我正法、律聖眾大神皆居其中。大神名者，謂阿羅訶、向阿羅訶、阿那含、向阿那含、斯陀含、向斯陀含、須陀洹、向須陀洹，是謂我正法、律中未曾有法。
<p/>「復次，大目 *揵連！如大海清淨，不受死屍，若有命終者，過夜風便吹著岸上。大目 *揵連！我正法、律亦復如是，聖眾清淨，不受死屍，若有不精進人惡生，非梵行稱梵行，非沙門稱沙門，彼雖隨在聖眾之中，然去聖眾遠，聖眾亦復去離彼遠。大目 *揵連！若我正法、律聖眾清淨，不受死屍，若有不精進人惡生，非梵行稱梵行，非沙門稱沙門，彼雖隨在聖眾之中，然去聖眾遠，聖眾亦復去離彼遠者，是謂我正法、律中未曾有法。
<p/>「復次，大目 *揵連！如彼大海閻浮洲中有五大河，一曰恒伽，二曰搖尤那，三曰舍牢浮，四曰阿夷羅婆提，五曰摩企，皆入大海，及大海中龍水從空雨墮，渧<note n="m37.35"/>如車軸<note n="m37.36"/>，是一切水不能令大海有增減也。大目 *揵連！我正法、律亦復如是，剎利種族姓子剃除鬚髮，著袈裟衣，至信、捨家、無家、學道，不移動心解脫，自作證成就遊。大目 *揵連！不移動心解脫，於我正法、律中無增無減，如是梵志種、居士種、工師種族姓子剃除鬚髮，著袈裟衣，至信、捨家、無家、學道，不移動心解脫，自作證成就遊。大目 *揵連！不移動心解脫，於我正法、律中無增無減。大目 *揵連！若我正法、律剎利種族姓子剃除鬚髮，著袈裟衣，至信、捨家、無家、學道，不移動心解脫，自作證成就遊。大目 *揵連！不移動心解脫，於我正法、律中無增無減。如是梵志種、居士種、工師種族姓子剃除鬚髮，著袈裟衣，至信、捨家、無家、學道，不移動心解脫，自作證成就遊。大目 *揵連！不移動心解脫，於我正法、律中無增無減者，是謂我正法、律中未曾有法。」
<p/>佛說如是，尊者大目 *揵連及諸比丘聞佛所說，歡喜奉行！
<p/>瞻波經第六竟<note n="m37.37"/>（一千八百一十四字<note n="m37.38"/>）
<sid n="m38"/>　　（三八） *中阿含未曾有法品郁伽長者經<note n="m38.39"/>（上<note n="m38.40"/>）第七（ *初一日誦）
<p/>我聞如是：
<p/>一時，佛遊鞞舍離<note n="m38.41"/>，住大林中。
<p/>爾時，郁伽長者<note n="m38.42"/>唯婦女侍從，在諸女前從鞞舍離出。於鞞舍離大林中間唯作女妓，娛樂如王。於是郁伽長者飲酒大醉，捨諸婦女，至大林中。郁伽長者飲酒大醉，遙見世尊在林樹間，端正姝好，猶星中月，光耀<note n="m38.43"/>暐曄，晃若金山，相好具足，威神巍巍，諸根寂定，無有蔽礙，成就調御，息心靜默。彼見佛已，卽時醉醒。郁伽長者醉既醒已，便往詣佛，稽首禮足，卻坐一面。
<p/>爾時，世尊為彼說法，勸發渴仰，成就歡喜，無量方便為彼說法。勸發渴仰，成就歡喜已，如諸佛法先說端正法，聞者歡悅。謂說施、說戒、說生天法，毀呰欲為災患<note n="m38.44"/>，生死為穢，稱歎無欲為妙，道品白淨。世尊為彼說如是法已，佛知彼有歡喜心、具足心、柔軟心、堪耐心、勝<note n="m38.45"/>上心、一向心、無疑心、無蓋心<note n="m38.46"/>，有能、有力堪受正法，謂如諸佛說正法要<note n="m38.47"/>。世尊卽為彼說苦、集<note n="m38.48"/>、滅、道，彼時郁伽長者卽於坐<note n="m38.49"/>中見四聖諦苦、 *集、滅、道。猶如白素，易染為色，郁伽長者亦復如是，卽於坐中見四聖諦苦、 *集、滅、道。
<p/>於是，郁伽長者已見法得法，覺白淨法，斷疑度惑，更無餘尊，不復從他，無有猶豫，已住果證，於世尊法得無所畏，卽從座<note n="m38.50"/>起，為佛作禮，白曰：「世尊！我今自歸於佛、法及比丘眾，唯願世尊受我為優婆塞！從今日始，終身自歸，乃至命盡。世尊！我從今日，從世尊自盡形壽，梵行<note n="m38.51"/>為首，受持五戒。」
<p/>郁伽長者從世尊自盡形壽，梵行為首，受持五戒已，稽首佛足，繞三匝而去。還歸其家，卽集諸婦人<note n="m38.52"/>，集已，語曰：「汝等知不？我從世尊自盡形壽，梵行為首，受持五戒。汝等欲得住於此者，便可住此，行施作福；若不欲住者，各自還歸；若汝欲得嫁者，我當嫁汝。」
<p/>於是，最大夫人白郁伽長者：「若尊從佛自盡形壽，梵行為首，受持五戒者，便可以我與彼某甲。」
<p/>郁伽長者卽為呼彼人，以左手執大夫人臂，右手執金澡罐<note n="m38.53"/>，語彼人曰：「我今以大夫人與汝作婦。」
<p/>彼人聞已，便大恐怖，身毛皆竪，白郁伽長者：「長者欲殺我耶？長者<note n="m38.54"/>欲殺我耶？」
<p/>長者答曰：「我<note n="m38.55"/>不殺汝，然我從佛自盡形壽，梵行為首，受持五戒，是故我以最大夫人與汝作婦耳。」郁伽長者已與大夫人，當與、與時都無悔心。
<p/>是時，世尊無量百千大眾圍繞，於中咨嗟稱歎郁伽長者：「郁伽長者有八未曾有法。」
<p/>於是，有一比丘過夜平旦，著衣持鉢，往詣郁伽長者家。郁伽長者遙見比丘來，卽從 *座起，偏袒著衣，叉手向比丘白曰：「尊者善來！尊者久不來此，願坐此床。」彼時，比丘卽坐其床，郁伽長者禮比丘足，卻坐一面。
<p/>比丘告曰：「長者！汝有善利，有大功德。所以者何？謂世尊為汝無量百千大眾圍繞，於中咨嗟稱歎：『郁伽長者有八未曾有法。』長者！汝有何法？」
<p/>郁伽長者答比丘曰：「尊者！世尊初不說異，然我不知世尊為何因說，但尊者聽，謂我有法。一時，世尊遊鞞舍離，住大林中。尊者！我於爾時唯婦女侍從，我最在前出鞞舍離，於鞞舍離大林中間唯作女妓，娛樂如王。尊者！我於爾時飲酒大醉，捨諸婦女，至大林中。尊者！我時大醉，遙見世尊在林樹間，端正姝好，猶星中月，光*耀暐曄，晃若金山，相好具足，威神巍巍，諸根寂定，無有蔽礙，成就調御，息心靜默。我見佛已，卽時醉醒。尊者！我有是法。」
<p/>比丘歎曰：「長者！若有是法，甚奇！甚特！」
<p/>「尊者！我不但有是法，復次，尊者！我醉醒已，便往詣佛，稽首禮足，卻坐一面。世尊為我說法，勸發渴仰，成就歡喜。無量方便為我說法，勸發渴仰，成就歡喜已，如諸佛法先說端正法，聞者歡悅，謂說施、說戒、說生天法，毀呰欲為災患，生死為穢，稱歎無欲為妙，道品白淨。世尊為我說如是法已，佛知我有歡喜心、具足心、柔軟心、堪耐心、 *勝上心、一向心、無疑心、無蓋心，有能、有力堪受正法，謂如諸佛說正法要。世尊𣈳為我說苦、 *集、滅、道，我爾時卽於 *坐中見四聖諦苦、*集、滅、道，猶如白素，易染為色。尊者！我亦如是，卽於 *坐中見四聖諦苦、 *集、滅、道。尊者！我有是法。」
<p/>比丘歎曰：「長者！若有是法，甚奇！甚特！」
<p/>「尊者！我不但有是法，復次，尊者！我見法得法，覺白淨法，斷疑度惑，更無餘尊，不復從他，無有猶豫，已住果證，於世尊法得無所畏。尊者！我爾時卽從 *座起，稽首佛足：『世尊！我今自歸於佛、法及比丘眾，唯願世尊受我為優婆塞！從今日始，終身自歸，乃至命盡。世尊！我從今日，從世尊自盡形壽，梵行為首，受持五戒。』尊者！若我從世尊自盡形壽，梵行為首，受持五戒，未曾知己犯戒。尊者！我有是法。」
<p/>比丘歎曰：「長者！若有是法，甚奇！甚特！」
<p/>「尊者！我不但有是法，復次，尊者！我爾時從世尊自盡形壽，梵行為首，受持五戒已，稽首佛足，繞三匝而去。還歸其家，集諸婦女，集已，語曰：『汝等知不？我從世尊自盡形壽，梵行為首，受持五戒。汝等欲得住於此者，便可住此，行施作福；若不欲住者，各自還歸；若汝欲得嫁者，我當嫁汝。』於是，最大夫人來白我曰：『若尊從佛自盡形壽，梵行為首，受持五戒者，便可以我與彼某甲。』尊者！我爾時卽為呼彼人，以左手執大夫人臂，右手執金澡 *罐，語彼人曰：『我今以大夫人與汝作婦。』彼人聞已，便大恐怖，身毛皆竪，而白我曰：『長者欲殺我耶？長者欲殺我耶？』尊者！我語彼曰：『不欲殺汝，然我從佛自盡形壽，梵行為首，受持五戒，是故我以最大夫人與汝作婦耳。』尊者！我已與大夫人，當與、與時都無悔心。尊者！我有是法。」
<p/>比丘歎曰：「長者！若有是法，甚奇！甚特！」
<p/>「尊者！我不但有是法，復次，尊者！我詣眾園<note n="m38.56"/>時，若初見一比丘，便為作禮；若彼比丘經行者，我亦隨經行；若彼坐者，我亦於一面坐。坐已聽法，彼尊為我說法，我亦為彼尊說法；彼尊問我事，我亦問彼尊事；彼尊答我事，我亦答彼尊事。尊者！我未曾憶輕慢上中下長老上尊比丘。尊者！我有是法。」
<p/>比丘歎曰：「長者！若有是法，甚奇！甚特！」
<p/>「尊者！我不但有是法，復次，尊者！我在比丘眾行布施時，天住虛空而告我曰：『長者！此是阿羅訶，此是向阿羅訶，此是阿那含，此是向阿那含，此是斯陀含，此是向斯陀含，此是須陀洹，此是向須陀洹，此精進，此不精進。尊者！我施比丘眾時，未曾憶有分別意。尊者！我有是法。」
<p/>比丘歎曰：「長者！若有是法，甚奇！甚特！」
<p/>「尊者！我不但有是法，復次，尊者！我在比丘眾行布施時，有天住虛空中而告我曰：『長者！有如來、無所著、等正覺、世尊善說法，如來聖眾<note n="m38.57"/>善趣向。』尊者！我不從彼天信，不從彼欲樂，不從彼所聞，但我自有淨智，知有如來、無所著、等正覺、世尊善說法，如來聖眾善趣向。尊者！我有是法。」
<p/>比丘歎曰：「長者！若有是法，甚奇！甚特！」
<p/>「尊者！我不但有是法，復次，尊者！謂佛所說五下分結，貪欲、瞋恚、身見、戒取、疑，我見此五，無一不盡令縛我還此世間，入於胎中。尊者！我有是法。」
<p/>比丘歎曰：「長者！若有是法，甚奇！甚特！」
<p/>郁伽長者白比丘曰：「願尊在此食！」
<p/>比丘為郁伽長者故，默然受請。郁伽長者知彼比丘默然受已，卽從 *座起，自行澡水，以極淨美種種豐饒食噉含消，自手斟酌，令得飽滿。食訖收器，行澡水竟，持一小床，別坐聽法。比丘為長者說法，勸發渴仰，成就歡喜。無量方便為彼說法，勸發渴仰，成就歡喜已，從 *座起去，往詣佛所，稽首禮足，卻坐一面，謂與郁伽長者本所共論，盡向佛廣<note n="m38.58"/>說。
<p/>於是，世尊告諸比丘<note n="m38.59"/>：「我以是故，咨嗟稱歎郁伽長者有八未曾有法。」
<p/>佛說如是，彼諸比丘聞佛所說，歡喜奉行！
<p/>郁伽長者經（上<note n="m38.60"/>）第七竟<note n="m38.61"/>（二千三百二十九字<note n="m38.62"/>）
<sid n="m39"/>　　（三九） *中阿含未曾有法品郁伽長者經<note n="m39.63"/>（下<note n="m39.64"/>）第八（ *初一日誦）
<p/>我聞如是：
<p/>一時，佛般涅槃後不久，眾多上尊長老比丘遊鞞舍離，在獼猴水邊高樓臺觀。
<p/>爾時，郁伽長者施設如是大施，謂與遠來客食，與行人、病人、瞻病者食，常設粥食，常設飯食，供給守僧園人，常請二十眾食，五日都請比丘眾食，施設如是大施。復於海中有一舶船，載滿貨還，價直百千，一時沒失。眾多上尊長老比丘聞郁伽長者施設如是大施，謂與遠來客食，與行人、病人、瞻病者食，常設粥食，常設飯食，供給守僧園人，常請二十眾食，五日都請比丘眾食。聞已共作是議：「諸賢！誰能往語郁伽長者：『長者可止！勿復布施！長者後自當知。』彼作是念：尊者阿難是佛侍者，受世尊教，佛所稱譽及諸智梵行人。尊者阿難能<note n="m39.65"/>往語郁伽長者：『長者可止！勿復布施！長者後自當知。』諸賢！我等共往詣尊者阿難所，說如此事。」
<p/>於是，眾多上尊長老比丘往詣尊者阿難所，共相問訊，卻坐一面，語曰：「賢者阿難知不？郁伽長者施設如是大施，謂與遠來客食，與行人、病人、瞻病者食，常設粥食，常設飯食，供給守僧園人，常請二十眾食，五日都請比丘眾食，施設如是大施。復於海中有一舶船，載滿貨還，價直百千，一時沒失。我等共作是議：『誰能往語郁伽長者而作是語：長者可止！勿復布施！長者後自當知。』復作是念：尊者阿難是佛侍者，受世尊教，佛所稱譽及諸智梵行人。尊者阿難能往語郁伽長者：『長者可止！勿復布施！長者後自當知。』賢者阿難可往詣郁伽長者而語彼曰：『長者可止！勿復布施！長者後自當知。』」
<p/>尊者阿難白諸長老上尊比丘曰：「諸尊！郁伽長者其性嚴整，若我自為語者，儻能致大不喜。諸尊！我為誰語？」
<p/>諸長老上尊比丘答曰：「賢者！稱比丘眾語，稱比丘眾語已，彼無所言。」尊者阿難便默然受諸長老上尊比丘命。於是，諸長老上尊比丘知尊者阿難默然許已，卽從*座起，繞尊者阿難，各自還去。
<p/>尊者阿難過夜平旦，著衣持鉢，往詣郁伽長者家。郁伽長者遙見尊者阿難來，卽從 *座起，偏袒著衣，叉手向尊者阿難，白曰：「善來尊者阿難！尊者阿難久不來此，願坐此床。」尊者阿難卽坐其床，郁伽長者禮尊者阿難足，卻坐一面。
<p/>尊者阿難告曰：「長者知不？長者施設如是大施，與遠來客食，與行人、病人、瞻病者食，常設粥食，常設飯食，供給守僧園人，常請二十眾食，五日都請比丘眾食，施設如是大施。復於海中有一舶船，載滿貨還，價直百千，一時沒失。長者可止！勿復布施！長者後自當知。」
<p/>長者白曰：「尊者阿難！為是誰語？」
<p/>尊者阿難答曰：「長者！我宣比丘眾語。」
<p/>長者白曰：「若尊者阿難宣比丘眾語者，無所復論；若自語者，或能致大不喜。尊者阿難！若我如是捨與，如是惠施，一切財物皆悉竭盡，但使我願滿，如轉輪王<note n="m39.66"/>願。」
<p/>尊者阿難問曰：「長者云何轉輪王願？」
<p/>長者答曰：「尊者阿難！村中貧人作是念：令我於村中最富。卽是彼願。村中富人作是念：令我於邑中最富。卽是彼願。邑中富人作是念：令我於城中最富。卽是彼願。城中富人作是念：令我於城中作宗正<note n="m39.67"/>。卽是彼願。城中宗正作是念：令我作國相<note n="m39.68"/>。卽是彼願。國相作是念：令我作小王。卽是彼願。小王作是念：令我作轉輪王。卽是彼願。轉輪王作是念：令我如族姓子所為，剃除鬚髮，著袈裟衣，至信、捨家、無家、學道者，謂無上梵行訖，令我於現法中自知自覺，自作證成就遊：生已盡，梵行已立，所作已辦<note n="m39.69"/>，不更受有，知如真。卽是彼願。尊者阿難！若我如是捨與，如是惠施，一切財物皆悉竭盡，但使我願滿，如轉輪王願。尊者阿難！我有是法。」
<p/>尊者阿難歎曰：「長者！若有是法，甚奇！甚特！<note n="m39.70"/>」
<p/>「復次，尊者阿難！我不但有是法，尊者阿難！我詣僧園時，若初見一比丘，便為作禮；若彼比丘經行者，我亦隨經行；若彼坐者，我亦於一面坐。坐已聽法，彼尊為我說法，我亦為彼尊說法；彼尊問<note n="m39.71"/>我事，我亦問彼尊事；彼尊答我事，我亦答彼尊事。尊者阿難！我未曾憶輕慢上中下長老上尊比丘。尊者阿難！我有是法。」
<p/>尊者阿難歎曰：「長者！若有是法，甚奇！甚 *特！」
<p/>「復次，尊者阿難！我不但有是法，尊者阿難！我在比丘眾行布施時，天住虛空而告我曰：『長者！此是阿羅訶，此是向阿羅訶，此是阿那含，此是向阿那含，此是斯陀含，此是向斯陀含，此是須陀洹，此是向須陀洹，此是<note n="m39.72"/>精進，此不精進。』尊者阿難！我施比丘眾時未曾憶有分別意。尊者阿難！我有是法。」
<p/>尊者阿難歎曰：「長者！若有是法，甚奇！甚特！」
<p/>「復次，尊者阿難！我不但有是法，尊者阿難！我在比丘眾行布施時，天住虛空而告我曰：『長者！有如來、無所著、等正覺、世尊善說法，如來聖眾善趣向。』我不從彼天信，不從彼欲樂，不從彼所聞，但我自有淨智，知有如來、無所著、等正覺、世尊善說法，如來聖眾善趣向。尊者阿難！我有是法。」
<p/>尊者阿難歎曰：「長者！若有是法，甚奇！甚特！」
<p/>「復次，尊者阿難！我不但有是法，尊者阿難！我離欲、離惡不善之法……至得第四禪成就遊<note n="m39.73"/>。尊者阿難！我有是法。」
<p/>尊者阿難歎曰：「長者！若有是法，甚奇！甚特！」
<p/>於是，郁伽長者白曰：「尊者阿難！願在此食。」
<p/>尊者阿難為郁伽長者故，默然受請。郁伽長者知尊者阿難默然受已，卽從 *座起，自行澡水，以極淨美種種豐饒食噉含消，自手斟酌，令得飽滿。食訖收器，行澡水已，取一小床，別坐聽法。尊者阿難為彼說法，勸發渴仰，成就歡喜。無量方便為彼說法，勸發渴仰，成就歡喜已，從 *座起去。
<p/>尊者阿難所說如是，郁伽長者聞尊者阿難所說，歡喜奉行！
<p/>郁伽長者經（下<note n="m39.74"/>）第八竟<note n="m39.75"/>（一千七百四十八字<note n="m39.76"/>）
<sid n="m40"/>　　（四○） *中阿含未曾有法品手長者經<note n="m40.77"/>（上<note n="m40.78"/>）第九（初一日誦<note n="m40.79"/>）
<p/>我聞如是：
<p/>一時，佛遊阿邏鞞伽邏，在惒林中<note n="m40.80"/>。
<p/>爾時，手長者<note n="m40.81"/>與五百大長者俱，往詣佛所，稽首禮足，卻坐一面。五百長者亦禮佛足，卻坐一面。
<p/>世尊告曰：「手長者！汝今有此極大眾，長者！汝以何法攝此大眾？」
<p/>彼時手長者白曰：「世尊！謂有四事攝<note n="m40.82"/>，如世尊說，一者惠施，二者愛言，三者以利，四者等利。世尊！我以此攝於大眾，或以惠施，或以愛言，或以利，或以等利。」
<p/>世尊歎曰：「善哉！善哉！手長者！汝能以如法攝於大眾，又以如門攝於大眾，以如因緣攝於大眾。手長者！若過去有沙門、梵志以如法攝大眾者，彼一切卽此四事攝於中或有餘<note n="m40.83"/>。手長者！若有未來沙門、梵志以如法攝大眾者，彼一切卽此四事攝於中或有餘。手長者！若有現在沙門、梵志以如法攝大眾者，彼一切卽此四事攝於中或有餘。」
<p/>於是，世尊為手長者說法，勸發渴仰，成就歡喜。無量方便為彼說法，勸發渴仰，成就歡喜已，默然而住。於是，手長者佛為說法，勸發渴仰，成就歡喜已，卽從 *座起，為佛作禮，繞三匝而去。還歸其家，到外門已，若有人者盡為說法，勸發渴仰，成就歡喜。中門、內門及入在內，若有人者盡為說法，勸發渴仰，成就歡喜已，昇堂敷床，結跏<note n="m40.84"/>趺坐，心與慈俱，遍滿一方成就遊。如是二三四方，四維上下，普周一切，心與慈俱，無結無怨，無恚無諍，極廣甚大，無量善修，遍滿一切世間成就遊。如是悲、喜心與捨俱，無結無怨，無恚無諍，極廣甚大，無量善修，遍滿一切世間成就遊。
<p/>爾時，三十三天集在法堂，咨嗟稱歎手長者：「諸賢！手長者有大善利，有大功德。所以者何？彼手長者，佛為說法，勸發渴仰，成就歡喜已，卽從座<note n="m40.85"/>起，為佛作禮，繞三匝<note n="m40.86"/>而去。還歸其家，到外門已，若有人者盡為說法，勸發渴仰，成就歡喜。中門、內門及入在內，若有人者盡為說法，勸發渴仰，成就歡喜已，昇堂敷床，結跏<note n="m40.87"/>趺坐，心與慈俱，遍滿一方成就遊。如是二三四方，四維上下，普周一切，心與慈俱，無結無怨，無恚無諍，極廣甚大，無量善修，遍滿一切世間成就遊。如是悲、喜心與捨俱，無結無怨，無恚無諍，極廣甚大，無量善修，遍滿一切世間成就遊。」
<p/>於是，毘沙門<note n="m40.88"/>大天王色像巍巍，光 *耀暐曄，夜將向旦，往詣手長者家，告曰：「長者！汝有善利，有大功德。所以者何？今三十三天為長者集在法堂，咨嗟稱歎：『手長者有大善利，有大功德。所以者何？諸賢！彼手長者，佛為說法，勸發渴仰，成就歡喜已，卽從 *座起，為佛作禮，繞三匝而去。還歸其家，到外門已，若有人者盡為說法，勸發渴仰，成就歡喜。中門、內門及入在內，若有人者盡為說法，勸發渴仰，成就歡喜已，昇堂敷床，結 *跏趺坐，心與慈俱，遍滿一方成就遊。如是二三四方，四維上下，普周一切，心與慈俱，無結無怨，無恚無諍，極廣甚大，無量善修，遍滿一切世間成就遊。如是悲、喜心與捨俱，無結無怨，無恚無諍，極廣甚大，無量善修，遍滿一切世間成就遊。』」
<p/>是時，手長者默然不語，不觀、不視毘沙門大天王。所以者何？以尊重定、守護定故。
<p/>爾時，世尊於無量百千眾中，咨嗟稱歎手長者：「手長者有七未曾有法。彼手長者，我為說法，勸發渴仰，成就歡喜已，卽從 *座起，為我作禮，繞三匝而去。還歸其家，到外門已，若有人者盡為說法，勸發渴仰，成就歡喜。中門、內門及入在內，若有人者盡為說法，勸發渴仰，成就歡喜已，昇堂敷床，結 *跏趺坐，心與慈俱，遍滿一方成就遊。如是二三四方，四維上下，普周一切，心與慈俱，無結無怨，無恚無諍，極廣甚大，無量善修，遍滿一切世間成就遊。如是悲、喜心與捨俱，無結無怨，無恚無諍，極廣甚大，無量善修，遍滿一切世間成就遊。
<p/>「今三十三天為彼集在法堂，咨嗟稱歎：『手長者有大善利，有大功德。所以者何？諸賢！彼手長者，佛為說法，勸發渴仰，成就歡喜已，卽從 *座起，為佛作禮，繞三匝而去。還歸其家，到外門已，若有人者盡為說法，勸發渴仰，成就歡喜。中門、內門及入在內，若有人者盡為說法，勸發渴仰，成就歡喜已，昇堂敷床，結 *跏趺坐，心與慈俱，遍滿一方成就遊。如是二三四方，四維上下，普周一切，心與慈俱，無結無怨，無恚無諍，極廣甚大，無量善修，遍滿一切世間成就遊。如是悲、喜心與捨俱，無結無怨，無恚無諍，極廣甚大，無量善修，遍滿一切世間成就遊。』
<p/>「今毘沙門大天王色像巍巍，光耀<note n="m40.89"/>暐曄，夜將向旦，詣手長者家，告曰：『長者！汝有善利，有大功德。所以者何？今三十三天為長者集在法堂，咨嗟稱歎：手長者有大善利，有大功德。所以者何？諸賢！彼手長者，佛為說法，勸發渴仰，成就歡喜已，卽從 *座起，為佛作禮，繞三匝而去。還歸其家，到外門已，若有人者盡為說法，勸發渴仰，成就歡喜。中門、內門及入在內，若有人者盡為說法，勸發渴仰，成就歡喜已，昇堂敷床，結 *跏趺坐，心與慈俱，遍滿一方成就遊。如是二三四方，四維上下，普周一切，心與慈俱，無結無怨，無恚無諍，極廣甚大，無量善修，遍滿一切世間成就遊。如是悲、喜心與捨俱，無結無怨，無恚無諍，極廣甚大，無量善修，遍滿一切世間成就遊。』」
<p/>於是，有一比丘過夜平旦，著衣持鉢，往詣手長者家。手長者遙見比丘來，卽從*座起，叉手向比丘白曰：「尊者善來！尊者久不來此，願坐此床。」彼時比丘卽坐其床，手長者禮比丘足，卻坐一面。
<p/>比丘告曰：「長者！汝有善利，有大功德。所以者何？世尊為汝於無量百千眾中，咨嗟稱歎手長者：『手長者有七未曾有法。手長者我為說法，勸發渴仰，成就歡喜已，卽從座<note n="m40.90"/>起，為我作禮，繞三匝而去。還歸其家，到外門已，若有人者盡為說法，勸發渴仰，成就歡喜。中門、內門及入在內，若有人者盡為說法，勸發渴仰，成就歡喜已，昇堂敷床，結 *跏趺坐，心與慈俱，遍滿一方成就遊。如是二三四方，四維上下，普周一切，心與慈俱，無結無怨，無恚無諍，極廣甚大，無量善修，遍滿一切世間成就遊。如是悲、喜心與捨俱，無結無怨，無恚無諍，極廣甚大，無量善修，遍滿一切世間成就遊。
<p/>「『今三十三天為彼集在法堂，咨嗟稱歎：手長者有大善利，有大功德。所以者何？諸賢！彼手長者，佛為說法，勸發渴仰，成就歡喜已，卽從 *座起，為佛作禮，繞三匝而去。還歸其家，到外門已，若有人者盡為說法，勸發渴仰，成就歡喜。中門、內門及入在內，若有人者盡為說法，勸發渴仰，成就歡喜已，昇堂敷床，結 *跏趺坐，心與慈俱，遍滿一方成就遊。如是二三四方，四維上下，普周一切，心與慈俱，無結無怨，無恚無諍，極廣甚大，無量善修，遍滿一切世間成就遊。如是悲、喜心與捨俱，無結無怨，無恚無諍，極廣甚大，無量善修，遍滿一切世間成就遊。
<p/>「『於是，毘沙門大天王色像巍巍，光 *耀暐曄，夜將向旦，詣手長者家，告曰：長者！汝有善利，有大功德。所以者何？今三十三天為手長者集在法堂，咨嗟稱歎：手長者有大善利，有大功德。所以者何？諸賢！彼手長者，佛為說法，勸發渴仰，成就歡喜已，卽從 *座起，為佛作禮，繞三匝而去。還歸其家，到外門已，若有人者盡為說法，勸發渴仰，成就歡喜。中門、內門及入在內，若有人者盡為說法，勸發渴仰，成就歡喜已，昇堂敷床，結 *跏趺坐，心與慈俱，遍滿一方成就遊。如是二三四方，四維上下，普周一切，心與慈俱，無結無怨，無恚無諍，極廣甚大，無量善修，遍滿一切世間成就遊。如是悲、喜心與捨俱，無結無怨，無恚無諍，極廣甚大，無量善修，遍滿一切世間成就遊。是時，手長者默然不語，亦不觀視毘沙門大天王。所以者何？以尊重定、守護定故。』」
<p/>於是，手長者白比丘曰：「尊者！是時無白衣<note n="m40.91"/>耶？」
<p/>比丘答曰：「無白衣也。」又問曰：「若有白衣者，當有何咎？」
<p/>長者答曰：「尊者！或有不信世尊語者，彼當長夜不義不忍，生極惡處，受苦無量；若有信佛語者，彼因此事故，便能尊重恭敬禮事我，尊者！我亦不欲令爾也。尊者！願在此食。」
<p/>彼比丘為手長者故，默然受請。手長者知彼比丘默然受已，卽從 *座起，自行澡水，以極淨美種種豐饒食噉含消，自手斟酌，令得飽滿。食訖收器，行澡水已，取一小床，別坐聽法。彼比丘為手長者說法，勸發渴仰，成就歡喜。無量方便為彼說法，勸發渴仰，成就歡喜已，從 *座起去，往詣佛所，稽首禮足，卻坐一面，謂與手長者本所共論盡向佛說。
<p/>於是，世尊告諸比丘：「我以是故，稱說手長者有七未曾有法。復次汝等當知，手長者復有第八未曾有法：手長者無求無欲。」
<p/>佛說如是，彼諸比丘聞佛所說，歡喜奉行！
<p/>手長者經（上<note n="m40.92"/>）第九竟<note n="m40.93"/>（二千六百五十八字<note n="m40.94"/>）
<sid n="m41"/>　　（四一）*中阿含未曾有法品手長者經<note n="m41.95"/>（下<note n="m41.96"/>）第十（ *初一日誦）
<p/>我聞如是：
<p/>一時，佛遊阿 *邏鞞伽 *邏，在惒林中。
<p/>爾時，世尊告諸比丘：「手長者有八未曾有法。云何為八？手長者有少欲、有信、有慚、有愧、有精<note n="m41.97"/>進、有念、有定、有慧<note n="m41.98"/>。手長者有少欲者，此何因說？手長者自少欲，不欲令他知我少欲，有信、有慚、有愧、有<note n="m41.99"/>精進、有念、有定、有慧，手長者自有慧，不欲令他知我有慧，手長者有少欲者，因此故說。手長者有信者，此何因說？手長者得信堅固，深著如來，信根已立，終不隨外沙門、梵志、若天、魔、梵及餘世間；手長者有信者，因此故說。
<p/>「手長者有慚者，此何因說？手長者常行慚恥，可慚知慚，惡不善法，穢汙煩惱受諸惡報，造生死本；手長者有慚者，因此故說。手長者有愧者，此何因說？手長者常行羞愧，可愧知愧<note n="m41.100"/>，惡不善法，穢汙煩惱受諸惡報，造生死本；手長者有愧者，因此故說。手長者有精進者，此何因說？手長者常行精進，除惡不善，修諸善法，恒自起意，專一堅固，為諸善本，不捨方便；手長者有精進者，因此故說。
<p/>「手長者有念者，此何因說？手長者觀內身如身，觀內覺、心、法如法<note n="m41.101"/>；手長者有念者，因此故說。手長者有定者，此何因說？手長者離欲、離惡不善之法……至得第四禪成就遊；手長者有定者，因此故說。手長者有慧者，此何因說？手長者修行智慧，觀興衰法，得如此智，聖慧明達，分別曉了，以正盡苦；手長者有慧者，因此故說。手長者有八未曾有法者，因此故說。」
<p/>佛說如是，彼諸比丘聞佛所說，歡喜奉行！
<p/>手長者經（下<note n="m41.102"/>）第十竟<note n="m41.103"/>（四百七十三字<note n="m41.104"/>）
<p/>中阿含經卷第九<note n="m41.105"/>（一萬二千八十八字<note n="m41.106"/>）
<p/>中阿含<note n="m41.107"/>未曾有法品第四竟（一萬九百四十六字<note n="m41.108"/>）（ *初一日誦）
<sid n="m42"/>  　　習相應品第五（有十六經）（初一日誦<note n="m42.1"/>）
<p/>何義‧不思‧念‧慚二<note n="m42.2"/>，戒敬各二及本際，
<p/>二食‧盡智‧說涅槃，彌醯‧卽為比丘說。
<p/>（四二）中阿含<note n="m42.3"/>習相應品何義經<note n="m42.4"/>第一
<p/>我聞如是：
<p/>一時，佛遊舍衛國，在勝林給孤獨園。
<p/>爾時，尊者阿難則於晡時從燕<note n="m42.5"/>坐起，往詣佛所，稽首禮足，卻住一面，白曰：「世尊！持戒為何義？」
<p/>世尊答曰：「阿難！持戒者，令不悔<note n="m42.6"/>義。阿難！若有持戒者，便得不悔。」
<p/>復問：「世尊！不悔為何義？」
<p/>世尊答曰：「阿難！不悔者，令歡悅<note n="m42.7"/>義。阿難！若有不悔者，便得歡悅。」
<p/>復問：「世尊！歡悅為何義？」
<p/>世尊答曰：「阿難！歡悅者，令喜義。阿難！若有歡悅者，便得喜<note n="m42.8"/>。」
<p/>復問：「世尊！喜為何義？」
<p/>世尊答曰：「阿難！喜者，令止義。阿難！若有喜者，便得止身<note n="m42.9"/>。」
<p/>復問：「世尊！止為何義？」
<p/>世尊答曰：「阿難！止者，令樂<note n="m42.10"/>義。阿難！若有止者，便得覺樂。」
<p/>復問：「世尊！樂為何義？」
<p/>世尊答曰：「阿難！樂者，令定義。阿難！若有樂者，便得定心。」
<p/>復問：「世尊！定為何義？」
<p/>世尊答曰：「阿難！定者，令見如實、知如真<note n="m42.11"/>義。阿難！若有定者，便得見如實、知如真。」
<p/>復問：「世尊！見如實、知如真為何義？」
<p/>世尊答曰：「阿難！見如實、知如真者，令厭義。阿難！若有見如實、知如真者，便得厭<note n="m42.12"/>。」
<p/>復問：「世尊！厭為何義？」
<p/>世尊答曰：「阿難！厭者，令無欲<note n="m42.13"/>義。阿難！若有厭者，便得無欲。」
<p/>復問：「世尊！無欲為何義？」
<p/>世尊答曰：「阿難！無欲者，令解脫<note n="m42.14"/>義。阿難！若有無欲者，便得解脫一切淫、怒、癡。是為，阿難！因持戒便得不悔，因不悔便得歡悅，因歡悅便得喜，因喜便得止，因止便得樂，因樂便得定。阿難！多聞聖弟子因定便得見如實、知如真，因見如實、知如真，便得厭，因厭便得無欲，因無欲便得解脫，因解脫便知解脫：生已盡，梵行已立，所作已辦，不更受有，知如真。阿難！是為法法相益，法法相因，如是此戒趣至第一，謂度此岸，得至彼岸。」
<p/>佛說如是，尊者阿難及諸比丘聞佛所說，歡喜奉行！
<p/>何義經第一竟<note n="m42.15"/>（五百二十九字<note n="m42.16"/>）
<sid n="m43"/>　　（四三） *中阿含習相應品不思經<note n="m43.17"/>第二（ *初一日誦）
<p/>我聞如是：
<p/>一時，佛遊舍衞國，在勝林給孤獨園。
<p/>爾時，世尊告曰：「阿難！持戒者不應思：令我不悔。阿難！但法自然<note n="m43.18"/>，持戒者便得不悔。阿難！有不悔者不應思：令我歡悅。阿難！但法自然，有不悔者便得歡悅。阿難！有歡悅者不應思：令我喜。阿難！但法自然，有歡悅者便得喜。阿難！有喜者不應思：令我止。阿難！但法自然，有喜者便得止身。
<p/>「阿難！有止者不應思：令我樂。阿難！但法自然，有止者便得覺樂。阿難！有樂者不應思：令我定。阿難！但法自然，有樂者便得定心。阿難！有定者不應思：令我見如實、知如真。阿難！但法自然，有定者便得見如實、知如真。阿難！有見如實、知如真者不應思：令我厭。阿難！但法自然，有見如實、知如真者便得厭。阿難！有厭者不應思：令我無欲。阿難！但法自然，有厭者便得無欲。阿難！有無欲者不應思：令我解脫。阿難！但法自然，有無欲者便得解脫一切淫、怒、癡。
<p/>「阿難！是為因持戒便得不悔，因不悔便得歡悅，因歡悅便得喜，因喜便得止，因止便得樂，因樂便得定心。阿難！多聞聖弟子有定心者便見如實、知如真，因見如實、知如真便得厭，因厭便得無欲，因無欲便得解脫，因解脫便知解脫：生已盡，梵行已立，所作已辦，不更受有，知如真。阿難！是為法法相益，法法相因，如是此戒趣至第一，謂度此岸，得至彼岸。」
<p/>佛說如是，尊者阿難及諸比丘聞佛所說，歡喜奉行！
<p/>不思經第二竟<note n="m43.19"/>（四百五十字<note n="m43.20"/>）
<sid n="m44"/>　　（四四） *中阿含習相應品念經<note n="m44.21"/>第三（ *初一日誦）
<p/>我聞如是：
<p/>一時，佛遊舍衞國，在勝林給孤獨園。
<p/>爾時，世尊告諸比丘：「若比丘多忘無正智，便害正念正智；若無正念正智，便害護諸根、護戒、不悔、歡悅、喜、止、樂、定、見如實、知如真、厭、無欲、解脫；若無解脫，便害涅槃。若比丘不多忘有正智，便習正念正智；若有正念正智，便習護諸根、護戒、不悔、歡悅、喜、止、樂、定、見如實、知如真、厭、無欲、解脫；若有解脫，便習涅槃。」
<p/>佛說如是，彼諸比丘聞佛所說，歡喜奉行！
<p/>念經第三竟<note n="m44.22"/>（一百五十一字<note n="m44.23"/>）
<sid n="m45"/>　　（四五） *中阿含習相應品慚愧經<note n="m45.24"/>（上<note n="m45.25"/>）第四（ *初一日誦）
<p/>我聞如是：
<p/>一時，佛遊舍衞國，在勝林給孤獨園。
<p/>爾時，世尊告諸比丘：「若比丘無慚無愧，便害愛恭敬；若無愛恭敬，便害其信；若無其信，便害正思惟；若無正思惟，便害正念正智；若無正念正智，便害護諸根、護戒、不悔、歡悅、喜、止、樂、定、見如實、知如真、厭、無欲、解脫；若無解脫，便害涅槃。若比丘有慚有愧，便習愛恭敬，若有愛恭敬，便習其信；若有其信，便習正思惟；若有正思惟，便習正念正智；若有正念正智，便習護諸根、護戒、不悔、歡悅、喜、止、樂、定、見如實、知如真、厭、無欲、解脫；若有解脫，便習涅槃。」
<p/>佛說如是，彼諸比丘聞佛所說，歡喜奉行！
<p/>慚愧經（上<note n="m45.26"/>）第四竟<note n="m45.27"/>（二百四字<note n="m45.28"/>）
<sid n="m46"/>　　（四六） *中阿含習相應品慚愧經<note n="m46.29"/>（下<note n="m46.30"/>）第五（ *初一日誦）
<p/>我聞如是：
<p/>一時，佛遊舍衞國，在勝林給孤獨園。
<p/>爾時，尊者舍梨子告諸比丘：「諸賢！若比丘無慚無愧，便害愛恭敬；若無愛恭敬，便害其信；若無其信，便害正思惟；若無正思惟，便害正念正智；若無正念正智，便害護諸根、護戒、不悔、歡悅、喜、止、樂、定、見如實、知如真、厭、無欲、解脫；若無解脫，便害涅槃。諸賢！猶如有樹，若害外皮，則內皮不成；內皮不成，則莖、幹、心、節、枝、葉、華、實皆不得成。諸賢！當知比丘亦復如是，若無慚無愧，便害愛恭敬，若無愛恭敬，便害其信；若無其信，便害正思惟；若無正思惟，便害正念正智；若無正念正智，便害護諸根、護戒、不悔、歡悅、喜、止、樂、定、見如實、知如真、厭、無欲、解脫；若無解脫，便害涅槃。
<p/>「諸賢！若<note n="m46.31"/>比丘有慚有愧，便習愛恭敬；若有愛恭敬，便習其信；若有其信，便習正思惟；若有正思惟，便習正念正智；若有正念正智，便習護諸根、護戒、不悔、歡悅、喜、止、樂、定、見如實、知如真、厭、無欲、解脫；若有解脫，便習涅槃。諸賢！猶如有樹，不害外皮，則內皮得成；內皮得成，則莖、幹、心、節、枝、葉、華、實皆得成就。諸賢！當知比丘亦復如是，若有慚有愧，便習愛恭敬；若有愛恭敬，便習其信；若有其信，便習正思惟；若有正思惟，便習正念正智；若有正念正智，便習護諸根、護戒、不悔、歡悅、喜、止、樂、定、見如實、知如真、厭、無欲、解脫；若有解脫，便習涅槃。」
<p/>尊者舍梨子所說如是，彼諸比丘聞尊者舍梨子所說，歡喜奉行！
<p/>慚愧經（下<note n="m46.32"/>）第五竟<note n="m46.33"/>（四百六十二字<note n="m46.34"/>）
<sid n="m47"/>　　（四七） *中阿含習相應品戒經<note n="m47.35"/>（上<note n="m47.36"/>）第六（ *初一日誦）
<p/>我聞如是：
<p/>一時，佛遊舍衞國，在勝林給孤獨園。
<p/>爾時，世尊告諸比丘：「若比丘犯戒，便害不悔、歡悅、喜、止、樂、定、見如實、知如真、厭、無欲、解脫；若無解脫，便害涅槃。若比丘持戒，便習不悔、歡悅、喜、止、樂、定、見如實、知如真、厭、無欲、解脫；若有解脫，便習涅槃。」
<p/>佛說如是，彼諸比丘聞佛所說，歡喜奉行！
<p/>戒經（上<note n="m47.37"/>）第六竟<note n="m47.38"/>（一百一十字<note n="m47.39"/>）
<sid n="m48"/>　　（四八） *中阿含習相應品戒經<note n="m48.40"/>（下<note n="m48.41"/>）第七（ *初一日誦）
<p/>我聞如是：
<p/>一時，佛遊舍衞國，在勝林給孤獨園。
<p/>爾時，尊者舍梨子告諸比丘：「諸賢！若比丘犯戒，便害不悔、歡悅、喜、止、樂、定、見如實、知如真、厭、無欲、解脫；若無解脫，便害涅槃。諸賢！猶如有樹，若害根者，則莖、幹、心、節、枝、葉、華、實皆不得成。諸賢！當知比丘亦復如是，若有犯戒，便害不悔、歡悅、喜、止、樂、定、見如實、知如真、厭、無欲、解脫；若無解脫，便害涅槃。
<p/>「諸賢！若比丘持戒，便習不悔、歡悅、喜、止、樂、定、見如實、知如真、厭、無欲、解脫；若有解脫，便習涅槃。諸賢！猶如有樹，若不害根者，則莖、幹、心、節、枝、葉、華、實皆得成就。諸賢！當知比丘亦復如是，若有持戒，便習不悔、歡悅、喜、止、樂、定、見如實、知如真、厭、無欲、解脫；若有解脫，便習涅槃。」
<p/>尊者舍梨子所說如是，彼諸比丘聞尊者舍梨子所說，歡喜奉行！
<p/>戒經（下<note n="m48.42"/>）第七竟<note n="m48.43"/>（三百九字<note n="m48.44"/>）
<sid n="m49"/>　　（四九） *中阿含習相應品恭敬經<note n="m49.45"/>（上<note n="m49.46"/>）第八（ *初一日誦）
<p/>我聞如是：
<p/>一時，佛遊舍衞國，在勝林給孤獨園。
<p/>爾時，世尊告諸比丘：「比丘當行恭敬及善觀，敬重諸梵行人。若比丘不行恭敬、不善觀、不敬重<note n="m49.47"/>諸梵行已，具威儀法者，必無是處；不具威儀法已，具學法者，必無是處；不具學法已，具戒身者，必無是處；不具戒身已，具定身者，必無是處；不具定身已，具慧身者，必無是處；不具慧身已，具解脫身者，必無是處；不具解脫身已，具解脫知見身者，必無是處；不具解脫知見身已，具涅槃者，必無是處。
<p/>「若比丘行恭敬及善觀，敬重諸梵行已，具威儀法者，必有是處；具威儀法已，具學法者，必有是處；具學法已，具戒身者，必有是處；具戒身已，具定身者，必有是處；具定身已，具慧身者，必有是處；具慧身已，具解脫身者，必有是處；具解脫身已，具解脫知見身者，必有是處；具解脫知見身已，具涅槃者，必有是處。」
<p/>佛說如是，彼諸比丘佛聞所說，歡喜奉行！
<p/>恭敬經（上<note n="m49.48"/>）第八竟<note n="m49.49"/>（三百字<note n="m49.50"/>）
<sid n="m50"/>　　（五○） *中阿含習相應品恭敬經<note n="m50.51"/>（下<note n="m50.52"/>）第九（ *初一日誦）
<p/>我聞如是：
<p/>一時，佛遊舍衞國，在勝林給孤獨園。
<p/>爾時，世尊告諸比丘：「比丘當行恭敬及善觀，敬重諸梵行人。若比丘不行恭敬、不善觀、不敬重諸梵行已，具威儀法者，必無是處；不具威儀法已，具學法者，必無是處；不具學法已，護<note n="m50.53"/>諸根、護戒、不悔、歡悅、喜、止、樂、定、見如實、知如真、厭、無欲、解脫<note n="m50.54"/>；不具解脫已，具涅槃者，必無是處。
<p/>「若比丘行恭敬及善觀，敬重諸梵行已，具威儀法者，必有是處；具威儀法已，具學法者，必有是處；具學法已，具護諸根、護戒、不悔、歡悅、喜、止、樂、定、見如實、知如真、厭、無欲、解脫<note n="m50.55"/>；具解脫已，具涅槃者，必有是處。」
<p/>佛說如是，彼諸比丘聞佛所說，歡喜奉行！
<p/>恭敬經（下<note n="m50.56"/>）第九竟<note n="m50.57"/>（二百一十七字<note n="m50.58"/>）
<sid n="m51"/>　　（五一） *中阿含習相應品本際經<note n="m51.59"/>第十（ *初一日誦）
<p/>我聞如是：
<p/>一時，佛遊舍衞國，在勝林給孤獨園。
<p/>爾時，世尊告諸比丘：「有愛<note n="m51.60"/>者，其本際<note n="m51.61"/>不可知：本無有愛，然今生有愛。便可得知：所因有愛<note n="m51.62"/>。有愛者，則有習<note n="m51.63"/>，非無習。何謂有愛習？答曰：『無明為習。』無明亦有習，非無習。何謂無明習？答曰：『五蓋<note n="m51.64"/>為習。』五蓋亦有習，非無習。何謂五蓋習？答曰：『三惡行<note n="m51.65"/>為習。』三惡行亦有習，非無習。何謂三惡行習？答曰：『不護諸根<note n="m51.66"/>為習。』
<p/>「不護諸根亦有習，非無習。何謂不護諸根習？答曰：『不正念、不正智為習。』不正念、不正智亦有習，非無習。何謂不正念、不正智習？答曰：『不正思惟<note n="m51.67"/>為習。』不正思惟亦有習，非無習。何謂不正思惟習？答曰：『不信為習。』不信亦有習，非無習。何謂不信習？答曰：『聞惡法為習。』聞惡法亦有習，非無習。何謂聞惡法習？答曰：『親近惡知識為習。』親近惡知識亦有習，非無習。何謂親近惡知識習？答曰：『惡人<note n="m51.68"/>為習。』
<p/>「是為具惡人已，便具親近惡知識；具親近惡知識已，便具聞惡法；具聞惡法已，便具生不信；具生不信已，便具不正思惟；具不正思惟已，便具不正念、不正智；具不正念、不正智已，便具不護諸根；具不護諸根已，便具三惡行；具三惡行已，便具五蓋；具五蓋已，便具無明；具無明已，便具有愛。如是此有愛展轉具成。
<p/>「明、解脫<note n="m51.69"/>亦有習，非無習。何謂明、解脫習？答曰：『七覺支為習。』七覺支亦有習，非無習。何謂七覺支習？答曰：『四念處為習。』四念處亦有習，非無習。何謂四念處習？答曰：『三妙行<note n="m51.70"/>為習。』三妙行亦有習，非無習。何謂三妙行習？答曰：『護諸根為習。』
<p/>「護諸根亦有習，非無習。何謂護諸根習？答曰：『正念、正智為習。』正念、正智亦有習，非無習。何謂正念、正智習？答曰：『正思惟為習。』正思惟亦有習，非無習。何謂正思惟習？答曰：『信為習。』信亦有習，非無習。何謂信習？答曰：『聞善法為習。』聞善法亦有習，非無習。何謂聞善法習？答曰：『親近善知識為習。』親近善知識亦有習，非無習。何謂親近善知識習？答曰：『善人為習。』
<p/>「是為具善人已，便具親近善知識；具親近善知識已，便具聞善法；具聞善法已，便具生信；具生信已，便具正思惟；具正思惟已，便具正念、正智；具正念、正智已，便具護諸根；具護諸根已，便具三妙行；具三妙行已，便具四念處；具四念處已，便具七覺支；具七覺支已，便具明、解脫。如是此明、解脫展轉具成。」
<p/>佛說如是，彼諸比丘聞佛所說，歡喜奉行！
<p/>本際經第十竟<note n="m51.71"/>（七百五十四字<note n="m51.72"/>）
<sid n="m52"/>　　（五二） *中阿含習相應品食經<note n="m52.73"/>（上<note n="m52.74"/>）第十一（ *初一日誦）
<p/>我聞如是：
<p/>一時，佛遊舍衞國，在勝林給孤獨園。
<p/>爾時，世尊告諸比丘：「有愛者，其本際不可知：本無有愛，然今生有愛。便可得知：所因有愛。有愛者，則有食<note n="m52.75"/>，非無食。何謂有愛食？答曰：『無明為食。』無明亦有食，非無食。何謂無明食？答曰：『五蓋為食。』五蓋亦有食，非無食。何謂五蓋食？答曰：『三惡行為食。』三惡行亦有食，非無食。何謂三惡行食？答曰：『不護諸根為食。』
<p/>「不護諸根亦有食，非無食。何謂不護諸根食？答曰：『不正念、不正智為食。』不正念、不正智亦有食，非無食。何謂不正念、不正智食？答曰：『不正思惟為食。』不正思惟亦有食，非無食。何謂不正思惟食？答曰：『不信為食。』不信亦有食，非無食。何謂不信食？答曰：『聞惡法為食。』聞惡法亦有食，非無食。何謂聞惡法食？答曰：『親近惡知識為食。』親近惡知識亦有食，非無食。何謂親近惡知識食？答曰：『惡人為食。』
<p/>「是為具<note n="m52.76"/>惡人已，便具親近惡知識；具親近惡知識已，便具聞惡法；具聞惡法已，便具生不信；具生不信已，便具不正思惟；具不正思惟已，便具不正念、不正智；具不正念、不正智已，便具不護諸根；具不護諸根已，便具三惡行；具三惡行已，便具五蓋；具五蓋已，便具無明；具無明已，便具有愛。如是此有愛展轉具成。
<p/>「大海亦有食，非無食。何謂大海食？答曰：『大河為食。』大河亦有食，非無食。何謂大河食？答曰：『小河為食。』小河亦有食，非無食。何謂小河食？答曰：『大川為食。』大川亦有食，非無食。何謂大川食？答曰：『小川為食。』小川亦有食，非無食。何謂小川食？答曰：『山巖溪㵎、平澤為食。』山巖溪㵎、平澤亦有食，非無食。何謂山巖溪㵎、平澤食？答曰：『雨為食。』有時大雨，大雨已，則山巖溪㵎、平澤水滿；山巖溪㵎、平澤水滿已，則小川滿；小川滿已，則大川滿；大川滿已，則小河滿；小河滿已，則大河滿；大河滿已，則大海滿。如是彼大海展轉成滿，如是有愛亦有食，非無食。
<p/>「何謂有愛食？答曰：『無明為食。』無明亦有食，非無食。何謂無明食？答曰：『五蓋為食。』五蓋亦有食，非無食。何謂五蓋食？答曰：『三惡行為食。』三惡行亦有食，非無食。何謂三惡行食？答曰：『不護諸根為食。』不護諸根亦有食，非無食。何謂不護諸根食？答曰：『不正念、不正智為食。』不正念、不正智亦有食，非無食。何謂不正念、不正智食？答曰：『不正思惟為食。』不正思惟亦有食，非無食。何謂不正思惟食？答曰：『不信為食。』不信亦有食，非無食。何謂不信食？答曰：『聞惡法為食。』聞惡法亦有食，非無食。何謂聞惡法食？答曰：『親近惡知識為食。』親近惡知識亦有食，非無食。何謂親近惡知識食？答曰：『惡人為食。』
<p/>「是為具惡人已，便具親近惡知識；具親近惡知識已，便具聞惡法；具聞惡法已，便具生不信；具生不信已，便具不正思惟；具不正思惟已，便具不正念、不正智；具不正念、不正智已，便具不護諸根；具不護諸根已，便具三惡行；具三惡行已，便具五蓋；具五蓋已，便具無明；具無明已，便具有愛。如是此有愛展轉具成。
<p/>「明、解脫亦有食，非無食。何謂明、解脫食？答曰：『七覺支為食。』七覺支亦有食，非無食。何謂七覺支食？答曰：『四念處為食。』四念處亦有食，非無食。何謂四念處食？答曰：『三妙行為食。』三妙行亦有食，非無食。何謂三妙行食？答曰：『護諸根為食。』護諸根亦有食，非無食。何謂護諸根食？答曰：『正念、正智為食。』正念、正智亦有食，非無食。何謂正念、正智食？答曰：『正思惟為食。』正思惟亦有食，非無食。何謂正思惟食？答曰：『信為食。』信亦有食，非無食。何謂信食？答曰：『聞善法為食。』聞善法亦有食，非無食。何謂聞善法食？答曰：『親近善知識為食。』親近善知識亦有食，非無食。何謂親近善知識食？答曰：『善人為食。』
<p/>「是為具善人已，便具親近善知識；具親近善知識已，便具聞善法；具聞善法已，便具生信；具生信已，便具正思惟；具正思惟已，便具正念、正智；具正念、正智已，便具護諸根；具護諸根已，便具三妙行；具三妙行已，便具四念處；具四念處已，便具七覺支；具七覺支<note n="m52.77"/>已，便具明、解脫。如是此明、解脫展轉具成。
<p/>「大海亦有食，非無食。何謂大海食？答曰：『大河為食。』大河亦有食，非無食。何謂大河食？答曰：『小河為食。』小河亦有食，非無食。何謂小河食？答曰：『大川為食。』大川亦有食，非無食。何謂大川食？答曰：『小川為食。』小川亦有食，非無食。何謂小川食？答曰：『山巖溪㵎、平澤為食。』山巖溪㵎、平澤亦有食，非無食。何謂山巖溪㵎、平澤食？答曰：『雨為食。』有時大雨，大雨已，則山巖溪㵎、平澤水滿；山巖溪㵎、平澤水滿已，則小川滿；小川滿已，則大川滿；大川滿已，則小河滿；小河滿已，則大河滿；大河滿已，則大海滿。如是彼大海展轉成滿。
<p/>「如是明、解脫亦有食，非無食。何謂明、解脫食？答曰：『七覺支為食。』七覺支亦有食，非無食。何謂七覺支食？答曰：『四念處為食。』四念處亦有食，非無食。何謂四念處食？答曰：『三妙行為食。』三妙行亦有食，非無食。何謂三妙行食？答曰：『護諸根為食。』護諸根亦有食，非無食。何謂護諸根食？答曰：『正念、正智為食。』正念、正智亦有食，非無食。何謂正念、正智食？答曰：『正思惟為食。』正思惟亦有食，非無食。何謂正思惟食？答曰：『信為食。』信亦有食，非無食。何謂信食？答曰：『聞善法為食。』聞善法亦有食，非無食。何謂聞善法食？答曰：『親近善知識為食。』親近善知識亦有食，非無食。何謂親近善知識食？答曰：『善人為食。』
<p/>「是為具善人已，便具親近善知識；具親近善知識已，便具聞善法；具聞善法已，便具生信；具生信已，便具正思惟；具正思惟已，便具正念、正智；具正念、正智已，便具護諸根；具護諸根已，便具三妙行；具三妙行已，便具四念處；具四念處已，便具七覺支；具七覺支已，便具明、解脫。如是此明、解脫展轉具成。
<p/>佛說如是，彼諸比丘聞佛所說，歡喜奉行！
<p/>食經（上<note n="m52.78"/>）第十一竟<note n="m52.79"/>（一千八百三十<note n="m52.80"/>三字<note n="m52.81"/>）
<sid n="m53"/>　　（五三） *中阿含習相應品食經<note n="m53.82"/>（下<note n="m53.83"/>）第十二（ *初一日誦）
<p/>我聞如是：
<p/>一時，佛遊舍衞國，在勝林給孤獨園。
<p/>爾時，世尊告諸比丘：「有愛者，其本際不可知：本無有愛，然今生有愛。便可得知：所因有愛。有愛者，則有食，非無食。何謂有愛食？答曰：『無明為食。』無明亦有食，非無食。何謂無明食？答曰：『五蓋為食。』五蓋亦有食，非無食。何謂五蓋食？答曰：『三惡行為食。』三惡行亦有食，非無食。何謂三惡行食？答曰：『不護諸根為食。』不護諸根亦有食，非無食。何謂不護諸根食？答曰：『不正念、不正智為食。』
<p/>「不正念、不正智亦有食，非無食。何謂不正念、不正智食？答曰：『不正思惟為食。』不正思惟亦有食，非無食。何謂不正思惟食？答曰：『不信為食。』不信亦有食，非無食。何謂不信食？答曰：『聞惡法為食。』聞惡法亦有食，非無食。何謂聞惡法食？答曰：『親近惡知識為食。』親近惡知識亦有食，非無食。何謂親近惡知識食？答曰：『惡人為食。』
<p/>「大海亦有食，非無食。何謂大海食？答曰：『雨為食。』有時大雨，大雨已，則山巖溪㵎、平澤水滿；山巖溪㵎、平澤水滿已，則小川滿；小川滿已，則大川滿；大川滿已，則小河滿；小河滿已，則大河滿；大河滿已，則大海滿。如是彼大海展轉成滿。
<p/>「如是具惡人已，便具親近惡知識；具親近惡知識已，便具聞惡法；具聞惡法已，便具生不信；具生不信已，便具不正思惟；具不正思惟已，便具不正念、不正智；具不正念、不正智已，便具不護諸根；具不護諸根已，便具三惡行；具三惡行已，便具五蓋；具五蓋已，便具無明；具無明已，便具有愛。如是此有愛展轉具成。
<p/>「明、解脫亦有食，非無食。何謂明、解脫食？答曰：『七覺支為食。』七覺支亦有食，非無食。何謂七覺支食？答曰：『四念處為食。』四念處亦有食，非無食。何謂四念處食？答曰：『三妙行為食。』三妙行亦有食，非無食。何謂三妙行食？答曰：『護諸根為食。』護諸根亦有食，非無食。何謂護諸根食？答曰：『正念、正智為食。』
<p/>「正念、正智亦有食，非無食。何謂正念、正智食？答曰：『正思惟為食。』正思惟亦有食，非無食。何謂正思惟食？答曰：『信為食。』信亦有食，非無食。何謂信食？答曰：『聞善法為食。』聞善法亦有食，非無食。何謂聞善法食？答曰：『親近善知識為食。』親近善知識亦有食，非無食。何謂親近善知識食？答曰：『善人為食。』
<p/>「大海亦有食，非無食。何謂大海食？答曰：『雨為食。』有時大雨，大雨已，則山巖溪㵎、平澤水滿；山巖溪㵎、平澤水滿已，則小川滿；小川滿已，則大川滿；大川滿已，則小河滿；小河滿已，則大河滿；大河滿已，則大海滿。如是彼大海展轉成滿。
<p/>「如是善人具已，便具親近善知識；具親近善知識已，便具聞善法；具聞善法已，便具生信；具生信已，便具正思惟；具正思惟已，便具正念、正智；具正念、正智已，便具護諸根；具護諸根已，便具三妙行；具三妙行已，便具四念處；具四念處已，便具七覺支；具七覺支已，便具明、解脫。如是此明、解脫展轉具成。」
<p/>佛說如是，彼諸比丘聞佛所說，歡喜奉行！
<p/>食經（下<note n="m53.84"/>）第十二竟<note n="m53.85"/>（九百三十字<note n="m53.86"/>）
<sid n="m54"/>　　（五四） *中阿含習相應品盡智經<note n="m54.87"/>第十三（ *初一日誦）
<p/>我聞如是：
<p/>一時，佛遊拘樓瘦，在劍摩瑟曇拘樓都邑。
<p/>爾時，世尊告諸比丘：「有知有見者，便得漏盡，非不知，非不見。云何知見便得漏盡？謂知見苦如真，便得漏盡；知見苦集<note n="m54.88"/>、知見苦滅、知見苦滅道如真，便得漏盡。盡智有習<note n="m54.89"/>，非無習。何謂盡智習？答曰：『解脫為習。』解脫亦有習，非無習。何謂解脫習？答曰：『無欲為習。』無欲亦有習，非無習。何謂無欲習？答曰：『厭為習。』厭亦有習，非無習。何謂厭習？答曰：『見如實、知如真為習。』見如實、知如真亦有習，非無習。何謂見如實、知如真習？答曰：『定為習。』定亦有習，非無習。何謂定習？答曰：『樂為習。』樂亦有習，非無習。何謂樂習？答曰：『止為習。』止亦有習，非無習。何謂止習？答曰：『喜為習。』喜亦有習，非無習。何謂喜習？答曰：『歡悅為習。』歡悅亦有習，非無習。何謂歡悅習？答曰：『不悔為習。』
<p/>「不悔亦有習，非無習。何謂不悔習？答曰：『護戒為習。』護戒亦有習，非無習。何謂護戒習？答曰：『護諸根為習。』護諸根亦有習，非無習。何謂護諸根習？答曰：『正念、正智為習。』正念、正智亦有習，非無習。何謂正念、正智習？答曰：『正思惟為習。』正思惟亦有習，非無習。何謂正思惟習？答曰：『信為習。』信亦有習，非無習。何謂信習？答曰：『觀法忍<note n="m54.90"/>為習。』觀法忍亦有習，非無習。何謂觀法忍習？答曰：『翫誦法為習。』翫誦法亦有習，非無習。何謂翫誦法習？答曰：『受持法為習。』受持法亦有習，非無習。何謂受持法習？答曰：『觀法義為習。』觀法義亦有習，非無習。何謂觀法義習？答曰：『耳界為習。』耳界亦有習，非無習。何謂耳界習？答曰：『聞善法為習。』聞善法亦有習，非無習。何謂聞善法習？答曰：『往詣為習。』往詣亦有習，非無習。何謂往詣習？答曰：『奉事為習。』
<p/>「若有奉事善知識者，未聞便聞，已聞便利。如是善知識若不奉事者，便害奉事習；若無奉事，便害往詣習；若無往詣，便害聞善法習；若不聞善法，便害耳界習；若無耳界，便害觀法義習；若無觀法義，便害受持法習；若無受持法，便害翫誦法習；若無翫誦法，便害觀法忍習；若無觀法忍，便害信習；若無信，便害正思惟習；若無正思惟，便害正念、正智習；若無正念、正智，便害護諸根、護戒、不悔、歡悅、喜、止、樂、定、見如實、知如真、厭、無欲、解脫習；若無解脫，便害盡智習。
<p/>「若奉事善知識者，未聞便聞，已聞便利。如是善知識，若奉事者，便習奉事；若有奉事，便習往詣；若有往詣，便習聞善法；若有聞善法，便習耳界；若有耳界，便習觀法義；若有觀法義，便習受持法；若有受持法，便習翫誦法；若有翫誦法，便習觀法忍；若有觀法忍，便習信；若有信，便習正思惟；若有正思惟，便習正念、正智；若有正念、正智，便習護諸根、護戒、不悔、歡悅、喜、止、樂、定、見如實、知如真、厭、無欲、解脫；若有解脫，便習盡智。」
<p/>佛說如是，彼諸比丘聞佛所說，歡喜奉行！
<p/>盡智經第十三竟<note n="m54.91"/>（八百六十八字<note n="m54.92"/>）
<sid n="m55"/>　　（五五） *中阿含習相應品涅槃經<note n="m55.93"/>第十四（ *初一日誦）
<p/>我聞如是：
<p/>一時，佛遊舍衞國，在勝林給孤獨園。
<p/>爾時，世尊告諸比丘：「涅槃有習，非無習。何謂涅槃習？答曰：『解脫為習。』解脫亦有習，非無習。何謂解脫習？答曰：『無欲為習。』無欲亦有習，非無習。何謂無欲習？答曰：『厭為習。』厭亦有習，非無習。何謂厭習？答曰：『見如實、知如真為習。』見如實、知如真亦有習，非無習。何謂見如實、知如真習？答曰：『定為習。』定亦有習，非無習。何謂定習？答曰：『樂為習。』樂亦有習，非無習。何謂樂習？答曰：『止為習。』止亦有習，非無習。何謂止習？答曰：『喜為習。』喜亦有習，非無習。何謂喜習？答曰：『歡悅為習。』歡悅亦有習，非無習。何謂歡悅習？答曰：『不悔為習。』不悔亦有習，非無習。何謂不悔習？答曰：『護戒為習。』護戒亦有習，非無習。何謂護戒習？答曰：『護諸根為習。』
<p/>「護諸根亦有習，非無習。何謂護諸根習？答曰：『正念、正智為習。』正念、正智亦有習，非無習。何謂正念、正智習？答曰：『正思惟為習。』正思惟亦有習，非無習。何謂正思惟習？答曰：『信為習。』信亦有習，非無習。何謂信習？答曰：『苦為習。』苦亦有習，非無習。何謂苦習？答曰：『老死為習。』老死亦有習，非無習。何謂老死習？答曰：『生為習。』生亦有習，非無習。何謂生習？答曰：『有為習。』有亦有習，非無習。何謂有習？答曰：『受為習。』受亦有習，非無習。何謂受習？答曰：『愛為習。』愛亦有習，非無習。何謂愛習？答曰：『覺為習。』覺亦有習，非無習。何謂覺習？答曰：『更樂為習。』更樂亦有習，非無習。何謂更樂習？答曰：『六處為習。』六處亦有習，非<note n="m55.94"/>無習。何謂六處習？答曰：『名色為習。』名色亦有習，非無習。何謂名色習？答曰：『識為習。』識亦有習，非無習。何謂識習？答曰：『行為習。』行亦有習，非無習。何謂行習？答曰：『無明為習。』
<p/>「是為緣無明行，緣行識，緣識名色，緣名色六處，緣六處更樂，緣更樂覺，緣覺愛，緣愛受，緣受有，緣有生，緣生老死，緣老死苦。習苦，便有信；習信，便有正思惟；習正思惟，便有正念正智；習正念正智，便有護諸根、護戒、不悔、歡悅、喜、止、樂、定、見如實、知如真、厭、無欲、解脫；習解脫，便得涅槃。」
<p/>佛說如是，彼諸比丘聞佛所說，歡喜奉行！
<p/>涅槃經第十四竟<note n="m55.95"/>（六百六十三字<note n="m55.96"/>）
<sid n="m56"/>　　（五六） *中阿含習相應品彌醯經<note n="m56.97"/>第十五（ *初一日誦）
<p/>我聞如是：
<p/>一時，佛遊摩竭陀國<note n="m56.98"/>，在闍鬪村莽木㮈<note n="m56.99"/>窟。
<p/>爾時，尊者彌醯<note n="m56.100"/>為奉侍者。於是，尊者彌醯過夜平旦，著衣持鉢，入闍鬪村而行乞食。乞食已竟，往至金鞞<note n="m56.101"/>河邊，見地平正，名好㮈林；金鞞河水極妙可樂，清泉徐流，冷暖和適。見已歡喜，便作是念：此地平正，名好㮈林；金鞞河水極妙可樂，清泉徐流，冷暖和適。若族姓子欲學斷者，當於此處<note n="m56.102"/>；我亦有所斷，寧可在此靜處學斷耶？
<p/>於是，彌醯食訖，中後攝<note n="m56.103"/>衣鉢已，澡洗手足，以尼師檀<note n="m56.104"/>著於肩上，往詣佛所，稽首禮足，卻住一面，白曰：「世尊！我今平旦著衣持鉢，入闍鬪村而行乞食。乞食已竟，往至金鞞河邊，見地平正，名好㮈林；金鞞河水極妙可樂，清泉徐流，冷暖和適。我見喜已，便作是念：此地平正，名好㮈林；金鞞河水極妙可樂，清泉徐流，冷暖和適。若族姓子欲學斷者，當於此處；我亦有所斷，寧可在此靜處學斷耶？世尊！我今欲往至彼㮈林靜處學斷。」
<p/>爾時，世尊告曰：「彌醯！汝今知不？我獨無人，無有侍者，汝可小住，須比丘來為吾侍者，汝便可去，至彼㮈林靜處而學。」
<p/>尊者彌醯乃至再三白曰：「世尊！我今欲往至彼㮈林靜<note n="m56.105"/>處學斷。」
<p/>世尊亦復再三告曰：「彌醯！汝今知不？我獨無人，無有侍者，汝可小住，須比丘來為吾侍者，汝便可去，至彼㮈林 *靜處而學。」
<p/>彌醯復白曰：「世尊無為無作，亦無所觀。世尊！我有為有作而有所觀。世尊！我至彼㮈林靜處學斷。」
<p/>世尊告曰：「彌醯！汝欲求斷者，我復何言？彌醯汝去，隨意所欲。」於是，尊者彌醯聞佛所說，善受善持而善誦習，卽禮佛足，繞三匝而去。詣彼㮈林，入林中已，至一樹下，敷尼師 *檀，結跏<note n="m56.106"/>趺坐。
<p/>尊者彌醯住㮈林中便生三惡不善之念：欲念、恚念及與害念<note n="m56.107"/>。彼由此故便念世尊。於是，彌醯則於晡時從 *燕坐起，往詣佛所，稽首禮足，卻住一面，白曰：「世尊！我至㮈林，於靜處坐便生三惡不善之念：欲念、恚念及與害念。我由此故便念世尊。」
<p/>世尊告曰：「彌醯！心解脫未熟，欲令熟者有五習法。云何為五？彌醯！比丘者，自善知識與善知識俱，善知識共和合。彌醯！心解脫未熟，欲令熟者，是謂第一習法。復次，彌醯！比丘者，修習禁戒，守護從解脫，又復善攝威儀禮節，見纎芥罪，常懷畏怖，受持學戒。彌醯！心解脫未熟，欲令熟者，是謂第二習法。復次，彌醯！比丘者，謂所可說聖有義，令心柔軟，使心無蓋，謂說戒、說定、說慧、說解脫、說解脫知見、說漸損、說不樂聚會、說少欲、說知足、說斷、說無欲、說滅、說 *燕坐、說緣起，得如是比沙門所說，具得，易不難得。彌醯！心解脫未熟，欲令熟者，是謂第三習法。復次，彌醯！比丘者，常行精進，斷惡不善，修諸善法，恒自起意，專一堅固，為諸善本，不捨方便。彌醯！心解脫未熟，欲令熟者，是謂第四習法。復次，彌醯！比丘者，修行智慧，觀興衰法，得如是智，聖慧明達，分別曉了，以正盡苦。彌醯！心解脫未熟，欲令熟者，是謂第五習法。
<p/>「彼有此五習法已，復修四法。云何為四？修惡露<note n="m56.108"/>，令斷欲；修慈，令斷恚；修息出息入<note n="m56.109"/>，令斷亂念；修無常想，令斷我慢。彌醯！若比丘自善知識與善知識俱，善知識共和合，當知必修習禁戒，守護從解脫，又復善攝威儀禮節，見纎芥罪，常懷畏怖，受持學戒。彌醯！若比丘自善知識與善知識俱，善知識共和合，當知必得所可說聖有義，令心柔軟，使心無蓋，謂說戒、說定、說慧、說解脫、說解脫知見、說漸損、說不樂聚會、說少欲、說知足、說斷、說無欲、說滅、說 *燕坐、說緣起，得如是比沙門所說，具得，易不難得。
<p/>「彌醯！若比丘自善知識與善知識俱，善知識共和合，當知必行精進，斷惡不善，修諸善法，恒自起意，專一堅固，為諸善本，不捨方便。彌醯！若比丘自善知識與善知識俱，善知識共和合，當知必行智慧，觀興衰法，得如此智，聖慧明達，分別曉了，以正盡苦。彌醯！若比丘自善知識與善知識俱，善知識共和合，當知必修惡露，令斷欲；修慈，令斷恚；修息出息入，令斷亂念；修無常想，令斷我慢。彌醯！若比丘得無常想者，必得無我想。彌醯！若比丘得無我想者，便於現法斷一切我慢，得息、滅、盡、無為、涅槃。」
<p/>佛說如是，尊者彌醯及諸比丘聞佛所說，歡喜奉行！
<p/>彌醯經第十五竟<note n="m56.110"/>（千三百二十三字<note n="m56.111"/>）
<sid n="m57"/>　　（五七） *中阿含習相應品卽為比丘說經<note n="m57.112"/>第十六（ *初一日誦）
<p/>我聞如是：
<p/>一時，佛遊舍衞國，在勝林給孤獨園。
<p/>爾時，世尊告諸比丘：「心解脫未熟，欲令熟者，有五習法。云何為五？比丘！自善知識與善知識俱，善知識共和合。心解脫未熟，欲令熟者，是謂第一習法。復次，比丘！修習禁戒，守護從解脫，又復善攝威儀禮節，見纎芥罪，常懷畏怖，受持學戒。心解脫未熟，欲令熟者，是謂第二習法。復次，比丘！謂所可說聖有義，令心柔軟，使心無蓋，謂說戒、說定、說慧、說解脫、說解脫知見、說漸損、說不樂聚會、說少欲、說知足、說斷、說無欲、說滅、說 *燕坐、說緣起，得如是比沙門所說，具得，易不難得。心解脫未熟，欲令熟者，是謂第三習法。復次，比丘！常行精進，斷惡不善，修諸善法，恒自起意，專一堅固，為諸善本，不捨方便。心解脫未熟，欲令熟者，是謂第四習法。復次，比丘！修行智慧，觀興衰法，得如此智，聖慧明達，分別曉了，以正盡苦。心解脫未熟，欲令熟者，是謂第五習法。
<p/>「彼有此五習法已，復修四法。云何為四？修惡露，令斷欲；修慈，令斷恚；修息出息入，令斷亂念；修無常想，令斷我慢。若比丘自善知識與善知識俱，善知識共和合，當知必修習禁戒，守護從解脫，又復善攝威儀禮節，見纎芥罪，常懷畏怖，受持學戒。若比丘自善知識與善知識俱，善知識共和合，當知必得所可說聖有義，令心柔軟，使心無蓋，謂說戒、說定、說慧、說解脫、說解脫知見、說漸損、說不樂聚會
<p/>、說少欲、說知足、說斷、說無欲、說滅、說 *燕坐、說緣起，得如是比沙門所說，具得，易不難得。
<p/>「若比丘自善知識與善知識俱，善知識共和合，當知必行精進，斷惡不善，修諸善法，恒自起意，專一堅固，為諸善本，不捨方便。若比丘自善知識與善知識俱，善知識共和合，當知必行智慧，觀興衰法，得如此智，聖慧明達，分別曉了，以正盡苦。若比丘自善知識與善知識俱，善知識共和合，當知必修惡露，令斷欲；修慈，令斷恚；修息出息入，令斷亂念；修無常想，令斷我慢。若比丘得無常想者，必得無我想。若比丘得無我想者，便於現法斷一切我慢，得息、滅、盡、無為、涅槃。」
<p/>佛說如是，彼諸比丘聞佛所說，歡喜奉行！
<p/>卽為比丘說經第十六竟<note n="m57.113"/>（六百八十三字<note n="m57.114"/>）
<p/>中阿含經卷第十<note n="m57.115"/>（九千七百五十六字<note n="m57.116"/>）
<p/>中阿含習相應品第五竟（九千七百五十六字）（初一日誦<note n="m57.117"/>）
　　　中阿含<note n="m58.1"/>王相應品第六（有十四經，後七經屬第二誦<note n="m58.2"/>。）（初一日誦<note n="m58.3"/>）
<p/>七寶‧相‧四洲，牛糞‧摩竭王，
<p/>鞞婆麗陵耆，天使最在後。
<sid n="m58"/>（五八）中阿含<note n="m58.4"/>王相應品七寶經<note n="m58.5"/>第一
<p/>我聞如是：
<p/>一時，佛遊舍衛國，在勝林給孤獨園。
<p/>爾時，世尊告諸比丘：「若轉輪王出於世時，當知便有七寶出世。云何為七？輪寶、象寶、馬寶、珠寶、女寶、居士寶、主兵臣寶，是謂為七。
<p/>「若轉輪王出於世時，當知有此七寶出世；如是如來、無所著、等正覺出於世時，當知亦有七覺支寶出於世間。云何為七？念覺支寶、擇法覺<note n="m58.6"/>支、精進覺支、喜覺支、息覺支、定覺支、捨覺支寶，是謂為七。如來、無所著、等正覺出於世時，當知有此七覺支寶出於世間。」
<p/>佛說如是，彼諸比丘聞佛所說，歡喜奉行！
<p/>七寶經第一竟<note n="m58.7"/>（一百八十二字<note n="m58.8"/>）
<sid n="m59"/>　　（五九） *中阿含王相應品三十二相經<note n="m59.9"/>第二（初一日誦<note n="m59.10"/>）
<p/>我聞如是：
<p/>一時，佛遊舍衞國，在勝林給孤獨園。
<p/>爾時，諸比丘於中食後集坐講堂，共論此事：「諸賢！甚奇！甚特！大人成就三十二相，必有二處真諦不虛：若在家者，必為轉輪王，聰明智慧，有四種軍，整御天下，由己自在，如法法王成就七寶。彼七寶者，輪寶、象寶、馬寶、珠寶、女寶、居士寶、主兵臣寶，是為七<note n="m59.11"/>。千子具足，顏貌端正，勇猛無畏，能伏他眾。彼必統
<p/>領此一切地乃至大海，不以刀杖，以法教令，令得安樂<note n="m59.12"/>。若剃除鬚髮，著袈裟衣，至信、捨家、無家、學道者，必得如來、無所著、等正覺，名稱流布，周聞十方。」
<p/>爾時，世尊在於燕坐，以淨天耳出過於人，聞諸比丘於中食後集坐講堂，共論此事：「諸賢！甚奇！甚特！大人成就三十二相，必有二處真諦不虛：若在家者，必為轉輪王，聰明智慧，有四種軍，整御天下，由己自在，如法法王成就七寶。彼七寶者，輪寶、象寶、馬寶、珠寶、女寶、居士寶、主兵臣寶，是為 *七。千子具足，顏貌端正，勇猛無畏，能伏他眾。彼必統領此一切地乃至大海，不以刀杖，以法教令，令得安樂。若剃除鬚髮，著袈裟衣，至信、捨家、無家、學道者，必得如來、無所著、等正覺，名稱流布，周聞十方。」
<p/>世尊聞已，則於晡時<note n="m59.13"/>從燕坐起，往詣講堂比丘眾前敷座而坐，問諸比丘：「汝等今日共論何事集坐講堂？」
<p/>時，諸比丘白曰：「世尊！我等今日集坐講堂共論此事：『諸賢！甚奇！甚特！大人成就三十二相，必有二處真諦不虛：若在家者，必為轉輪王，聰明智慧，有四種軍，整御天下，由己自在，如法法王成就七寶。彼七寶者，輪寶、象寶、馬寶、珠寶、女寶、居士寶、主兵臣寶，是為 *七。千子具足，顏貌端正，勇猛無畏，能伏他眾
<p/>。彼必統領此一切地乃至大海，不以刀杖，以法教令，令得安樂。若剃除鬚髮，著袈裟衣，至信、捨家、無家、學道者，必得如來、無所著、等正覺，名稱流布，周聞十方。』世尊！我等共論如此事故集坐講堂。」
<p/>於是，世尊告曰：「比丘！汝等欲得從如來聞三十二相耶？謂大人所成，必有二處真諦不虛：若在家者，必為轉輪王，聰明智慧，有四種軍，整御天下，由己自在，如法法王成就七寶。彼七寶者，輪寶、象寶、馬寶、珠寶、女寶、居士寶、主兵臣寶，是為 *七。千子具足，顏貌端正，勇猛無畏，能伏他眾。彼必統領此一切地乃至大海，不以刀杖，以法教令，令得安樂。若剃除鬚髮，著袈裟衣，至信、捨家、無家、學道者，必得如來、無所著、等正覺，名稱流布，周聞十方。」
<p/>時，諸比丘聞已，白曰：「世尊！今正是時。善逝！今正是時。若世尊為諸比丘說三十二相者，諸比丘聞已當善受持。」
<p/>世尊告曰：「諸比丘！諦聽！諦聽！善思念之，吾當為汝廣分別說。」時，諸比丘受教而聽。
<p/>佛言：「大人足安平立<note n="m59.14"/>，是謂大人大人之相。復次，大人足下生輪<note n="m59.15"/>，輪有千輻，一切具足，是謂大人大人之相。復次，大人足指纖長<note n="m59.16"/>，是謂大人大人之相。復次，大人足周正直<note n="m59.17"/>，是謂大人大人之相。復次，大人足跟踝後兩邊平滿<note n="m59.18"/>，是謂大人大人之相。復次，大人足兩踝𦟛<note n="m59.19"/>，是謂大人大人之相。復次，大人身毛上向<note n="m59.20"/>，是謂大人大人之相。復次，大人手足網縵<note n="m59.21"/>，猶如鴈王，是謂大人大人之相。復次，大人手足極妙柔弱軟敷<note n="m59.22"/>，猶兜羅華，是謂大人大人之相。復次，大人肌皮軟細<note n="m59.23"/>，塵水不著，是謂大人大人之相。
<p/>「復次，大人一一毛；一一毛者，身一孔一毛<note n="m59.24"/>生，色若紺青，如螺右旋，是謂大人大人之相。復次，大人鹿足[專*腸]<note n="m59.25"/>，猶如鹿王，是謂大人大人之相。復次，大人陰馬藏<note n="m59.26"/>，猶良馬王，是謂大人大人之相。復次，大人身形圓好，猶如<note n="m59.27"/>尼拘類樹<note n="m59.28"/>，上下圓相稱，是謂大人大人之相。復次，大人身不阿曲；身不曲者，平立伸<note n="m59.29"/>手以摩其膝<note n="m59.30"/>，是謂大人大人之相。復次，大人身黃金色<note n="m59.31"/>，如紫磨金，是謂大人大人之相。復次，大人身七處滿<note n="m59.32"/>；七處滿者，兩手、兩足、兩肩及頸，是謂大人大人之相。復次，大人其上身大，猶如師子<note n="m59.33"/>，是謂大人大人之相。復次，大人師子頰車<note n="m59.34"/>，是謂大人大人之相。
<p/>「復次，大人脊背平直<note n="m59.35"/>，是謂大人大人之相。復次，大人兩肩上連，通頸平滿<note n="m59.36"/>，是謂大人大人之相。復次，大人四十齒牙、平齒、不踈齒、白齒<note n="m59.37"/>、通味第一味，是謂大人大人之相。復次，大人梵音可愛，其聲猶如加羅毘伽<note n="m59.38"/>，是謂大人大人之相。復次，大人廣長舌<note n="m59.39"/>；廣長舌者，舌從口出遍覆其面，是謂大人大人之相。復次，大人承淚處滿<note n="m59.40"/>，猶如牛王，是謂大人大人之相。復次，大人眼色紺
<p/>青<note n="m59.41"/>，是謂大人大人之相。復次，大人頂有肉髻<note n="m59.42"/>，團圓相稱，髮螺右旋，是謂大人大人之相。復次，大人眉間生毛，潔白右縈<note n="m59.43"/>，是謂大人大人之相。
<p/>「諸比丘！大人成就此三十二相<note n="m59.44"/>，必有二處真諦不虛：若在家者，必為轉輪王，聰明智慧，有四種軍，整御天下，由己自在，如法法王成就七寶。彼七寶者，輪寶、象寶、馬寶、珠寶、女寶、居士寶、主兵臣寶，是<note n="m59.45"/>為 *七。千子具足，顏貌端正，勇猛無畏，能伏他眾。彼必統領此一切地乃至大海，不以刀杖，以法教令，令得安樂。若剃除髮鬚，著袈裟衣，至信、捨家、無家、學道者，必得如來、無所著、等正覺，名稱流布，周聞十方。」
<p/>佛說如是，彼諸比丘聞佛所說，歡喜奉行！
<p/>三十二相經第二竟<note n="m59.46"/>（千六百八字<note n="m59.47"/>）
<sid n="m60"/>　　（六○） *中阿含王相應品四洲經<note n="m60.48"/>第三（ *初一日誦）
<p/>我聞如是：
<p/>一時，佛遊舍衞國，在勝林給孤獨園。
<p/>爾時，尊者阿難在安靜處，燕坐思惟而作是念：世人甚少少能於欲有滿足意，少有厭患於欲而命終者。世人於欲有滿足意，厭患於欲而命終者，為甚難得。
<p/>尊者阿難則於晡時從燕坐起，往詣佛所，到已作禮，卻住一面，白曰：「世尊！我今在安靜處，燕坐思惟而作是念：世人甚少少能於欲有滿足意，少有厭患於欲而命終者。世人於欲有滿足意，厭患於欲而命終者，為甚難得。」
<p/>佛告阿難：「如是！如是！世人甚少少能於欲有滿足意，少有厭患於欲而命終者。阿難！世人於欲有滿足意，厭患於欲而命終者，為甚難得。阿難！世人極甚難得，極甚難得於欲有滿足意，厭患於欲而命終者。阿難！但世間人甚多甚多，於欲無滿足意，不厭患欲而命終也。所以者何？阿難！往昔有王名曰頂生<note n="m60.49"/>，作轉輪王，聰明智慧，有四種軍，整御天下，由己自在，如法法王成就七寶。彼七寶者，輪寶、象寶、馬寶、珠寶、女寶、居士寶、主兵臣寶， *是為 *七。千子具足，顏貌端正，勇猛無畏，能伏他眾。彼必統領此一切地乃至大海，不以刀杖，以法教令，令得安樂。阿難！彼頂生王而於後時極大久遠，便作是念：我有閻浮洲<note n="m60.50"/>，極大富樂，多有人民；我有七寶，千子具足，我欲於宮雨寶七日，積至于膝。阿難！彼頂生王有大如意足<note n="m60.51"/>，有大威德，有大福祐，有大威神。適發心已，卽於宮中雨寶七日，積至于膝。
<p/>「阿難！彼頂生王而於後時極大久遠，復作是念：我有閻浮洲，極大富樂，多有人民；我有七寶，千子具足，及於宮中雨寶七日，積至于膝。我憶曾從古人聞之，西方有洲名瞿陀尼<note n="m60.52"/>，極大富樂，多有人民，我今欲往見瞿陀尼洲，到已整御。阿難！彼頂生王有大如意足，有大威德，有大福祐，有大威神。適發心已，卽以如意足乘虛而去，及四種軍。阿難！彼頂生王卽時往到住瞿陀尼洲。阿難！彼頂生王住已整御瞿陀尼洲，乃至無量百千萬歲。
<p/>「阿難！彼頂生王而於後時極大久遠，復作是念：我有閻浮洲，極大富樂，多有人民；我有七寶，千子具足，及於宮中雨寶七日，積至于膝。我亦復有瞿陀尼洲。我復曾從古人聞之，東方有洲名弗婆鞞陀提<note n="m60.53"/>，極大富樂，多有人民，我今欲往見弗婆鞞陀提洲，到已整御。阿難！彼頂生王有大如意足，有大威德，有大福祐，有大威神。適發心已，卽以如意足乘虛而去，及四種軍。阿難！彼頂生王卽時往到住弗婆鞞陀提洲。阿難！彼頂生王住已整御弗婆鞞陀提洲，乃至無量百千萬歲。
<p/>「阿難！彼頂生王而於後時極大久遠，復作是念：我有閻浮洲，極大富樂，多有人民；我有七寶，千子具足，及於宮中雨寶七日，積至于膝。我亦復有瞿陀尼洲，亦有弗婆鞞陀提洲。我復曾從古人聞之，北方有洲名鬱單曰<note n="m60.54"/>，極大富樂，多有人民；彼雖無我想亦無所受，我今欲往見鬱單 *曰洲，到已整御，及諸眷屬。阿難！彼頂生王有大如意足，有大威德，有大福祐，有大威神。適發心已，卽以如意足乘虛而去，及四種軍。
<p/>「阿難！彼頂生王遙見平地白，告諸臣曰：『卿等見鬱單 *曰平地白耶？』諸臣對曰：『見也，天王！』王復告曰：『卿等知不？彼是鬱單 *曰人自然粳<note n="m60.55"/>米，鬱單曰人常所食者，卿等亦應共食此食。』阿難！彼頂生王復遙見鬱單 *曰洲中，若干種樹，淨妙嚴飾，種種綵色，在欄楯裏，告諸臣曰：『卿等見鬱單 *曰洲中，若干種樹，淨妙嚴飾，種種綵色，在欄楯裏耶？』諸臣對曰：『見也，天王！』王復告曰：『卿等知不？是鬱單 *曰人衣樹<note n="m60.56"/>，鬱單 *曰人取此衣著，卿等亦應取此衣著。』阿難！彼頂生王卽時往到住鬱單 *曰洲。阿難！彼頂生王住已整御鬱單 *曰洲，乃至無量百千萬歲，及諸眷屬。
<p/>「阿難！彼頂生王而於後時極大久遠，復作是念：我有閻浮洲，極大富樂，多有人民；我有七寶，千子具足，及於宮中雨寶七日，積至于膝。我亦復有瞿陀尼洲，亦有弗婆鞞陀提洲，亦有鬱單 *曰洲。我復曾從古人聞之，有天名曰三十三天，我今欲往見三十三天。阿難！彼頂生王有大如意足，有大威德，有大福祐，有大威神。適發心已，卽以如意足乘虛而往，及四種軍，向日光去。阿難！彼頂生王遙見三十三天中，須彌山王上猶如大雲，告諸臣曰：『卿等見三十三天中，須彌山王上猶如大雲耶？』諸臣對曰：『見也，天王！』王復告曰：『卿等知不？是三十三天晝度樹也。三十三天在此樹下，於夏四月，具足五欲，而自娛樂。』
<p/>「阿難！彼頂生王復遙見三十三天中，須彌山王上近於南邊猶如大雲，告諸臣曰：『卿等見三十三天中，須彌山王上近於南邊猶如大雲耶？』諸臣對曰：『見也，天王！』王復告曰：『卿等知不？是三十三天正法之堂，三十三天於此堂中，八日、十四日、十五日，為天為人，思法思義。』阿難！彼頂生王卽到三十三天。彼頂生王到三十三天已，卽入法堂，於是，天帝釋便與頂生王半座<note n="m60.57"/>令坐。彼頂生王卽坐天帝釋半 *座。於是，頂生王及天帝釋都無差別，光光無異，色色無異，形形無異，威儀禮節及其衣服亦無有異，唯眼眴<note n="m60.58"/>異。
<p/>「阿難！彼頂生王而於後時極大久遠，復作是念：我有閻浮洲，極大富樂，多有人民；我有七寶，千子具足，及於宮中雨寶七日，積至于膝。我亦復有瞿陀尼洲，亦有弗婆鞞陀提洲，亦有鬱單 *曰洲。我又已見三十三天雲集大會，我已得入諸天法堂。又天帝釋與我半 *座，我已得坐帝釋半 *座。我與帝釋都無差別，光光無異，色色無異，形形無異，威儀禮節及其衣服亦無有異，唯眼眴異。我今寧可驅帝釋去，奪取半 *座，作天人王，由己自在。
<p/>「阿難！彼頂生王適發此念，不覺已下在閻浮洲，便失如意足，生極重病。命將終時，諸臣往詣頂生王所白曰：『天王！若有梵志、居士及臣人民，來問我等：頂生王臨命終時說何等事？天王！我等當云何答梵志、居士及臣人民？』
<p/>「時，頂生王告諸臣曰：『若梵志、居士及臣人民，來問卿等：頂生王臨命終時說何等事？卿等應當如是答之：頂生王得閻浮洲，意不滿足而命終。頂生王得七寶，意不滿足而命終。千子具足，意不滿足而命終。頂生王七日雨寶，意不滿足而命終。頂生王得瞿陀尼洲，意不滿足而命終。頂生王得弗婆鞞陀提洲，意不滿足而命終。頂生王得鬱單 *曰洲，意不滿足而命終。頂生王見諸天集會，意不滿足而命終。頂生王具足五欲功德──色、聲、香、味、觸，意不滿足而命終。若梵志、居士及臣人民，來問卿等：頂生王臨命終時說何等事？卿等應當如是答之。』」
<p/>於是，世尊而說頌曰：
<p/>「天雨妙珍寶，欲者無厭足；
<p/>欲苦無有樂，慧者應當知。
<p/>若有得金積<note n="m60.59"/>，猶如大雪山；
<p/>一一無有足，慧者作是念。
<p/>得天妙五欲，不以此五樂；
<p/>斷愛不著欲，等正覺弟子。」
<p/>於是，世尊告曰：「阿難！昔頂生王<note n="m60.60"/>，汝謂異人耶？莫作斯念，當知卽是我也。阿難！我於爾時為自饒益，亦饒益他，饒益多人，愍傷世間，為天、為人求義及饒益，求安隱快樂。爾時說法不至究竟，不究竟白淨，不究竟梵行；不究竟梵行訖，爾時不離生老病死、啼哭憂慼，亦未能得脫一切苦。阿難！我今出世，如來、無所著、等正覺、明行成為、善逝、世間解、無上士<note n="m60.61"/>、道法御、天人師，號佛、眾祐。我今自饒益，亦饒益他，饒益多人，愍傷世間，為天、為人求義及饒益，求安隱快樂。我今說法得至究竟，究竟白淨，究竟梵行；究竟梵行訖，我今得離生老病死、啼哭憂慼，我今已得脫一切苦。」
<p/>佛說如是，尊者阿難及諸比丘聞佛所說，歡喜奉行！
<p/>四洲經第三竟<note n="m60.62"/>（三千三百五十三字<note n="m60.63"/>）
<sid n="m61"/>　　（六一） *中阿含王相應品牛糞喻經<note n="m61.64"/>第四（ *初一日誦）
<p/>我聞如是：
<p/>一時，佛遊舍衞國，在勝林給孤獨園。
<p/>爾時，有一比丘在安靜處，燕坐思惟而作是念：頗復有色常住不變，而一向樂，恒久存耶？頗有覺、想、行、識常住不變，而一向樂，恒久存耶？
<p/>彼一比丘則於晡時從燕坐起，往詣佛所，稽首作禮，卻坐一面，白曰：「世尊！我今在安靜處燕坐思惟而作是念：頗復有色常住不變，而一向樂，恒久存耶？頗有覺、想、行、識常住不變，而一向樂，恒久存耶？」
<p/>佛告比丘：「無有一色常住不變，而一向樂，恒久存者；無有覺、想、行、識常住不變，而一向樂，恒久存者。」
<p/>於是，世尊以手指爪抄少牛糞，告曰：「比丘！汝今見我以手指爪抄少牛糞耶？」
<p/>比丘白曰：「見也，世尊！」
<p/>佛復告曰：「比丘！如是無有少色常住不變，而一向樂，恒久存也；如是無有少
<p/>覺、想、行、識常住不變，而一向樂，恒久存也。所以者何？比丘！我憶昔時長夜作福，長作福已，長受樂報。比丘！我在昔時七年行慈，七反成敗，不來此世。世敗壞時，生晃昱天；世成立時，來下生空梵宮殿中，於彼梵中作大梵天。餘處千反，作自在天王；三十六反，作天帝釋。復無量反，作剎利頂生王<note n="m61.65"/>。
<p/>「比丘！我作剎利頂生王時，有八萬四千大象，被好乘具，眾寶校飾，白珠珞<note n="m61.66"/>覆，于娑賀象王<note n="m61.67"/>為首。比丘！我作剎利頂生王時，有八萬四千馬，被好乘具，眾寶莊飾，金銀珓<note n="m61.68"/>珞<note n="m61.69"/>，䭷馬王<note n="m61.70"/>為首。比丘！我作剎利頂生王時，有八萬四千車，四種校飾，莊以眾好、師子、虎豹斑文之皮，織成雜色，種種莊飾，極利疾，名樂聲車<note n="m61.71"/>為首。比丘！我作剎利頂生王時，有八萬四千大城，極大富樂，多有人民，拘舍惒堤<note n="m61.72"/>王城為首。比丘！我作剎利頂生王時，有八萬四千樓，四種寶樓，金、銀、琉璃及水精，正法殿<note n="m61.73"/>為首。
<p/>「比丘！我作剎利頂生王時，有八萬四千御座，四種寶座，金、銀、琉璃及水精，敷以氍氀、毾㲪，覆以錦綺羅縠，有襯體被，兩頭安枕，加陵伽波惒邏<note n="m61.74"/>波遮悉多羅那<note n="m61.75"/>。比丘！我作剎利頂生王時，有八萬四千雙衣，初摩衣<note n="m61.76"/>、錦衣、繒衣、劫貝衣<note n="m61.77"/>、加陵伽波惒 *邏衣。比丘！我作剎利頂生王時，有八<note n="m61.78"/>萬四千女，身體光澤，皎<note n="m61.79"/>潔明淨，美色過人，小不及天，姿容端正，覩者歡悅，眾寶瓔珞嚴飾具足，盡剎利種女，餘族無量。比丘！我作剎利頂生王時，有八萬四千種食，晝<note n="m61.80"/>夜常供，為我故設，欲令我食。
<p/>「比丘！彼八萬四千種食中，有一種食，極美淨潔，無量種味，是我常所食。比丘！彼八萬四千女中，有一剎利女，最端正姝好，常奉侍我。比丘！彼八萬四千雙衣中，有一雙衣，或初<note n="m61.81"/>摩衣、或錦衣、或繒衣、或劫貝衣、或加陵伽波惒 *邏衣，是我常所著。比丘！彼八萬四千御座中，有一御座，或金、或銀、或琉<note n="m61.82"/>璃、或水精，敷以氍氀、毾㲪，覆以錦綺羅縠，有襯體被，兩頭安枕，加陵伽波惒*邏波遮悉多羅那，是我常所臥。比丘！彼八萬四千樓觀中，有一樓觀，或金、或銀、或 *琉璃、或水精，名正法殿，是我常所住。
<p/>「比丘！彼八萬四千大城中，而有一城，極大富樂，多有人民，名拘舍惒 *堤，是我常所居。比丘！彼八萬四千車中，而有一車，莊以眾好、師子、虎豹斑文之皮<note n="m61.83"/>，織成雜色，種種莊飾，極利疾，名樂聲車，是我常所載，至觀望園觀。比丘！彼八萬四千馬中，而有一馬，體紺青色，頭像如鳥，名䭷馬王，是我常所騎，至觀望園觀。比丘！彼八萬四千大象中，而有一象，舉體極白，七支盡正，名于娑賀象王，是我常所乘，至觀望園觀。
<p/>「比丘！我作此念：是何業果？為何業報？令我今日有大如意足，有大威德，有大福祐，有大威神？比丘！我復作此念：是三業果，為三業報，令我今日有大如意足，有大威德，有大福祐，有大威神。一者布施，二者調御，三者守護。比丘！汝觀彼一切所有<note n="m61.84"/>盡滅，如意足亦失。比丘！於意云何？色為有常？為無常耶？」
<p/>答曰：「無常也，世尊！」
<p/>復問曰：「若無常者，是苦？非苦耶？」
<p/>答曰：「苦、變易也，世尊！」
<p/>復問曰：「若無常、苦、變易法者，是多聞聖弟子頗受『是我，是我所，我是彼所』耶？」
<p/>答曰：「不也，世尊！」
<p/>復問曰：「比丘！於意云何？覺、想、行、識為有常？為無常耶？」
<p/>答曰：「無常也，世尊！」
<p/>復問曰：「若無常者，是苦？非苦耶？」
<p/>答曰：「苦、變易也，世尊！」
<p/>復問曰：「若無常、苦、變易法者，是多聞聖弟子頗受『是我，是我所，我是彼所』耶？」
<p/>答曰：「不也，世尊！」
<p/>「是故，比丘！汝應如是學，若有色，或過去、或未來、或現在，或內、或外，或麁、或細，或好、或惡，或近、或遠，彼一切非我，非我所，我非彼所，當以慧觀知如真。若有覺、想、行、識，或過去、或未來、或現在，或內、或外，或麁、或細，或好、或惡，或近、或遠，彼一切非我，非我所，我非彼所，當以慧觀知如真。比丘！若多聞聖弟子如是觀者，彼便厭色，厭覺、想、行、識；厭已便無欲，無欲已便解脫；解脫已便知解脫：生已盡，梵行已立，所作已辦，不更受有，知如真。」
<p/>於是，彼比丘聞佛所說，善受善持，卽從座<note n="m61.85"/>起，稽首佛足，繞三匝而去。
<p/>彼比丘受佛化已，獨住遠離，心無放逸，修行精勤。彼獨住遠離，心無放逸，修行精勤已，族姓子所為，剃除鬚髮，著袈裟衣，至信、捨家、無家、學道者，唯無上梵行訖，於現法中自知自覺，自作證成就遊：生已盡，梵行已立，所作已辦，不更受有，知如真。如是彼比丘知法已，乃至得阿羅訶。
<p/>佛說如是，彼諸比丘聞佛所說，歡喜奉行！
<p/>牛糞喻經第四竟<note n="m61.86"/>（千六百三十三字<note n="m61.87"/>）
<sid n="m62"/>　　（六二） *中阿含王相應品頻鞞娑 *邏<note n="m62.88"/>王迎佛經<note n="m62.89"/>第五（ *初一日誦）
<p/>我聞如是：
<p/>一時，佛遊摩竭陀國，與大比丘眾俱，比丘一千悉無著、至真，本皆編髮，往詣王舍城摩竭陀邑。於是，摩竭陀王頻鞞娑 *邏聞世尊遊摩竭陀國，與大比丘眾俱，比丘一千悉無著、至真，本皆編髮，來此王舍城摩竭陀邑。摩竭陀王頻鞞娑 *邏聞已，卽集四種軍，象軍、馬軍、車軍、步軍。集四種軍已，與無數眾俱，長一由延，往詣佛所。於是，世尊遙見摩竭陀王頻鞞娑 *邏來，則便避道，往至善住尼拘類樹王下，敷尼師檀<note n="m62.90"/>，結跏趺坐，及比丘眾。
<p/>摩竭陀王頻鞞娑 *邏遙見世尊在林樹間，端正姝好，猶星中月，光耀煒曄，晃若金山，相好具足，威神巍巍，諸根寂定，無有蔽礙，成就調御，息心靜默。見已下車，若諸王剎利以水灑頂，得為人主，整御大地，有五儀式<note n="m62.91"/>，一者<note n="m62.92"/>劍，二 *者蓋，三 *者天<note n="m62.93"/>冠，四 *者珠柄拂，五 *者嚴飾屣<note n="m62.94"/>，一切除卻，及四種軍。步進詣佛，到已作禮，三自稱名姓：「世尊！我是摩竭陀王洗尼<note n="m62.95"/>頻鞞娑 *邏。」如是至三。
<p/>於是，世尊告曰：「大王！如是！如是！汝是摩竭陀王洗尼頻鞞娑 *邏。」
<p/>於是，摩竭陀王洗尼頻鞞娑 *邏再三自稱名姓已，為佛作禮，卻坐一面。諸摩竭陀人或禮佛足，卻坐一面；或問訊佛，卻坐一面；或叉手向佛，卻坐一面；或遙見佛已，默然而坐。
<p/>爾時，尊者鬱毘邏迦葉<note n="m62.96"/>亦在眾坐，尊者鬱毘羅迦葉是摩竭陀人意之所係，謂大<note n="m62.97"/>尊師是無著真人。於是，摩竭陀人悉作是念：沙門瞿曇從鬱毘羅迦葉學梵行耶？為鬱毘羅迦葉從沙門瞿曇學梵行耶？
<p/>爾時，世尊𣈳知摩竭陀人心之所念，便向尊者鬱毘羅迦葉而說頌曰：
<p/>「鬱毘見何等？斷火來就此；
<p/>迦葉為我說，所由不事火。」
<p/>「飲食種種味，為欲故事火；
<p/>生中見如此，是故不樂事。」
<p/>「迦葉意不樂，飲食種種味；
<p/>何不樂天人？迦葉為我說。」
<p/>「見寂靜滅盡，無為不欲有，
<p/>更無有尊天，是故不事火。
<p/>世尊為最勝，世尊不邪思，
<p/>了解覺諸法，我受最勝法。」
<p/>於是，世尊告曰：「迦葉！汝今當為現如意足，令此眾會咸得信樂。」
<p/>於是，尊者鬱毘羅迦葉卽如其像作如意足，便在坐沒，從東方出，飛騰虛空，現四種威儀，一行、二住、三坐、四臥。復次，入於火定，尊者鬱毘羅迦葉入火定已，身中便出種種火焰<note n="m62.98"/>，青、黃、赤、白中水精色，下身出火，上身出水；上身出火，下身出水。如是南、西、北方，飛騰虛空，現四種威儀，一行、二住、三坐、四臥。復次，入於火定，尊者鬱毘羅迦葉入火定已，身中便出種種火 *焰，青、黃、赤、白中水精色，下身出火，上身出水；上身出火，下身出水。
<p/>於是，尊者鬱毘羅迦葉現<note n="m62.99"/>如意足已，為佛作禮，白曰：「世尊！佛是我師，我是佛弟子，佛具<note n="m62.100"/>一切智，我無一切智。」
<p/>世尊告曰：「如是，迦葉！如是，迦葉！我有一切智，汝無一切智。」
<p/>爾時，尊者鬱毘羅迦葉因自己故，而說頌曰：
<p/>「昔無所知時，為解脫事火；
<p/>雖老猶生盲，邪不見真際。
<p/>我今見上跡，無上龍所說；
<p/>無為盡脫苦，見已生死盡。」
<p/>諸摩竭陀人見如此已，便作是念：沙門瞿曇不從鬱毘羅迦葉學梵行，鬱毘羅迦葉從沙門瞿曇學梵行也。
<p/>世尊知諸摩竭陀人心之所念，便為摩竭陀王洗尼頻鞞娑 *邏說法，勸發渴仰，成就歡喜。無量方便為彼說法，勸發渴仰，成就歡喜已，如諸佛法，先說端正法，聞者歡悅。謂說施、說戒、說生天法，毀呰欲為災患，生死為穢，稱歎無欲為妙道品白淨。
<p/>世尊為彼大王說之，佛已知彼有歡喜心、具足心、柔軟心、堪耐心、昇上心、一向心、無疑心、無蓋<note n="m62.101"/>心，有能、有力堪受正法。謂如諸佛所說正要，世尊卽為彼說苦、集<note n="m62.102"/>、滅、道：「大王！色生滅，汝當知色生滅。大王！覺、想、行、識生滅，汝當知識生滅。大王！猶如<note n="m62.103"/>大雨時，水上之泡或生或滅。大王！色生滅亦如是，汝當知色生滅。大王！覺、想、行、識生滅，汝當知識生滅。
<p/>「大王！若族姓子知色生滅，便知不復生當來色。大王！若族姓子知覺、想、行、識生滅，便知不復生當來識。大王！若族姓子知色如真，便不著色，不計色，不染色，不住色，不樂色是我。大王！若族姓子知覺、想、行、識如真，便不著識，不計識，不染識，不住識，不樂識是我。大王！若族姓子不著色，不計色，不染色，不住色，不樂色是我者，便不復更受當來色。大王！若族姓子不著覺、想、行、識，不計識，不染識，不住識，不樂識是我者，便不復更受當來識。大王！此族姓子無量、不可計、無限，得息寂。若捨此五陰已，則不更受陰也。」於是，諸摩竭陀人而作是念：若使色無常，覺、想、行、識無常者，誰活？誰受苦樂？
<p/>世尊卽知摩竭陀人心之所念，便告比丘：「愚癡凡夫不有所聞，見我是我而著於我，但無我、無我所，空我、空我所，法生則生，法滅則滅，皆由因緣合會生苦。若無因緣，諸苦便滅。眾生因緣會相連續則生諸法。如來見眾生相連續生已，便作是說：有生有死，我以清淨天眼出過於人，見此眾生死時、生時，好色、惡色，或妙、不妙，往來善處及不善處，隨此眾生之所作業，見其如真。
<p/>「若此眾生成就身惡行，口、意惡行，誹謗聖人，邪見成就邪見業；彼因緣此，身壞命終，必至惡處，生地獄中。若此眾生成就身善行，口、意善行，不誹謗聖人，正見成就正見業；彼因緣此，身壞命終，必昇善處，乃至天上。我知彼如是，然不語彼。此是我為能覺、能語、作教、作起、教起，謂彼彼處受善惡業報。於中或有作是念：此不相應，此不得住，其行如法。因此生彼，若無此因便不生彼；因此有彼，若此滅者，彼便滅也。所謂緣無明有行，……乃至緣生有老死；若無明滅，則行便滅，……乃至生滅則老死滅。大王！於意云何？色為有常？為無常耶？」
<p/>答曰：「無常也，世尊！」
<p/>復問曰：「若無常者，是苦？非苦耶？」
<p/>答曰：「苦、變易也，世尊！」
<p/>復問曰：「若無常、苦、變易法者，是多聞聖弟子頗受『是我，是我所，我是彼所』耶？」
<p/>答曰：「不也，世尊！」
<p/>「大王！於意云何？覺、想、行、識為有常？為無常耶？」
<p/>答曰：「無常也，世尊！」
<p/>復問曰：「若無常者，是苦？非苦耶？」
<p/>答曰：「苦、變易也，世尊！」
<p/>復問曰：「若無常、苦、變易法者，是多聞聖弟子頗受『是我，是我所，我是彼所』耶？」
<p/>答曰：「不也，世尊！」
<p/>「大王！是故汝當如是學：若有色，或過去、或未來、或現在，或內、或外，或麁、或細，或好、或惡，或近、或遠；彼一切非我，非我所，我非彼所，當以慧觀知如真。大王！若有覺、想、行、識，或過去、或未來、或現在，或內、或外，或麁、或細，或好、或惡，或近、或遠；彼一切非我，非我所，我非彼所，當以慧觀知如真。大王！若多聞聖弟子如是觀者，彼便厭色，厭覺、想、行、識，厭已便無欲，無欲已便得解脫，解脫已便知解脫：生已盡，梵行已立，所作已辦，不更受有，知如真。」
<p/>佛說此法時，摩竭陀王洗尼頻鞞娑邏遠塵離垢，諸法法眼生，及八萬天、摩竭陀諸人萬二千遠塵離垢，諸法法眼生。於是，摩竭陀王洗尼頻鞞娑邏見法得法，覺白淨法，斷疑度惑，更無餘尊，不復從他，無有猶豫，已住果證，於世尊法得無所畏，卽從 *座起，稽首佛足，白曰：「世尊！我今自歸於佛、法及比丘眾，唯願世尊受我為優婆塞！從今日始，終身自歸，乃至命盡。」
<p/>佛說如是，摩竭陀王洗尼頻鞞娑邏及八萬天、摩竭諸人萬二千及千比丘聞佛所說，歡喜奉行！
<p/>頻鞞娑邏王迎佛經第五竟<note n="m62.104"/>（二千二百二十字<note n="m62.105"/>）
<p/>中阿含經卷第十一（七千九百九十六字<note n="m62.106"/>）
<sid n="m63"/>　　（六三）中阿含<note n="m63.2"/>王相應品<note n="m63.3"/>鞞婆陵耆經<note n="m63.4"/>第六（初一日誦<note n="m63.5"/>）
<p/>我聞如是：
<p/>一時，佛遊拘薩羅國。
<p/>爾時，世尊與大比丘眾俱行道，中路欣然而笑。尊者阿難見世尊笑，叉手向佛，白曰：「世尊！何因緣笑？諸佛如來、無所著、等正覺若無因緣，終不妄笑，願聞其意！」
<p/>彼時，世尊告曰：「阿難！此處所中，迦葉如來、無所著、等正覺在此處坐，為弟子說法。」
<p/>於是，尊者阿難卽在彼處速疾敷座，叉手向佛，白曰：「世尊！唯願世尊亦坐此處，為弟子說法！如是此處為二如來、無所著、等正覺所行。」
<p/>爾時，世尊便於彼處坐尊者阿難所敷之座，坐已，告曰：「阿難！此處所中，迦葉如來、無所著、等正覺有講堂，迦葉如來、無所著、等正覺於中坐已，為弟子說法。阿難！此處所中昔有村邑，名鞞婆陵耆<note n="m63.6"/>，極大豐樂，多有人民。阿難！鞞婆陵耆村邑之中有梵志大長者，名曰無恚，極大富樂，資財無量，畜牧產業不可稱計，封戶食邑種種具足。阿難！梵志大長者無恚有子，名優多羅摩納<note n="m63.7"/>，為父母所舉，受生清淨，乃至七世父母不絕種族，生生無惡，博聞總持，誦過四典經，深達因、緣、正、文、戲五句說<note n="m63.8"/>。阿難！優多羅童子有善朋友，名難提波羅陶師<note n="m63.9"/>，常為優多羅童子之所愛念，喜見無厭。
<p/>「阿難！難提波羅陶師歸佛、歸法、歸比丘眾，不疑三尊，不惑苦、集<note n="m63.10"/>、滅、道，得信、持戒、博聞、惠施、成就智慧。離殺、斷殺，棄捨刀杖，有慚有愧，有慈悲心，饒益一切乃至蜫蟲，彼於殺生淨除其心。阿難！難提波羅陶師離不與取，斷不與取，與<note n="m63.11"/>之乃取，樂於與取，常好布施，歡喜無悋，不望其報，彼於不與取淨除其心。阿難！難提波羅陶師離非梵行，斷非梵行，勤修梵行，精勤妙行，清淨無穢，離欲斷淫，彼於非梵行淨除其心。
<p/>「阿難！難提波羅陶師離妄言，斷妄言，真諦言，樂真諦，住真諦不移動，一切可信，不欺世間，彼於妄言淨除其心。阿難！難提波羅陶師離兩舌，斷兩舌，行不兩舌，不破壞他；不聞此語彼，欲破壞此；不聞彼語此，欲破壞彼；離者欲合，合者歡喜；不作羣黨，不樂羣黨，不稱羣黨，彼於兩舌淨除其心。阿難！難提波羅陶師離麁言，斷麁言，若有所言辭氣麁獷，惡聲逆耳，眾所不喜，眾所不愛，使他苦惱，令不得定，斷如是言；若有所說清和柔潤，順耳入心，可喜可愛，使他安樂，言聲具了，不使人畏，令他得定，說如是言，彼於麁言淨除其心。阿難！難提波羅陶師離綺語，斷綺語，時說、真說、法說、義說、止息說、樂止息說，事順時得宜，善教善訶，彼於綺語淨除其心。
<p/>「阿難！難提波羅陶師離治生，斷治生，棄捨稱量及斗斛，棄捨受貨，不縛束人，不望折斗量，不以小利侵欺於人，彼於治生淨除其心。阿難！難提波羅陶師離受寡婦、童女，斷受寡婦、童女，彼於受寡婦、童女淨除其心。阿難！難提波羅陶師離受奴婢，斷受奴婢，彼於受奴婢淨除其心。阿難！難提波羅陶師離受象、馬、牛、羊，斷受象、馬、牛、羊，彼於受象、馬、牛、羊淨除其心。阿難！難提波羅陶師離受雞、豬，斷受雞、豬，彼於受雞、豬淨除其心。阿難！難提波羅陶師離受田業、店肆<note n="m63.12"/>，斷受田業、店肆，彼於受田業、店肆淨除其心。阿難！難提波羅陶師離受生稻、麥、豆，斷受生稻、麥、豆，彼於受生稻、麥、豆淨除其心。
<p/>「阿難！難提波羅陶師離酒、斷酒，彼於飲酒淨除其心。阿難！難提波羅陶師離高廣大床，斷高廣大床，彼於高廣大床淨除其心。阿難！難提波羅陶師離華鬘、瓔珞、塗香、脂粉，斷華鬘、瓔珞、塗香、脂粉，彼於華鬘、瓔珞、塗香、脂粉淨除其心。阿難！難提波羅陶師離歌舞倡妓及往觀聽，斷歌舞倡妓及往觀聽，彼於歌舞倡妓及往觀聽淨除其心。阿難！難提波羅陶師離受生色像寶<note n="m63.13"/>，斷受生色像寶，彼於生色像寶淨除其心。阿難！難提波羅陶師離過中食，斷過中食<note n="m63.14"/>，常一食，不夜食，學時食，彼於過中食淨除其心。
<p/>「阿難！難提波羅陶師盡形壽手離鏵鍬，不自掘地，亦不教他。若水岸崩土及鼠傷<note n="m63.15"/>土，取用作器，舉著一面，語買者曰：『汝等若有豌豆、稻、麥、大小麻豆、豍豆、芥子，瀉<note n="m63.16"/>已持器去，隨意所欲<note n="m63.17"/>。』
<p/>「阿難！難提波羅陶師盡形壽供侍父母，父母無目，唯仰於人，是故供侍。
<p/>「阿難！難提波羅陶師過夜平旦，往詣迦葉如來、無所著、等正覺所，到已作禮，卻坐一面。迦葉如來、無所著、等正覺為彼說法，勸發渴仰，成就歡喜。無量方便為彼說法，勸發渴仰，成就歡喜已，默然而住。阿難！於是，難提波羅陶師，迦葉如來、無所著、等正覺為其說法，勸發渴仰，成就歡喜已，卽從座<note n="m63.18"/>起，禮迦葉如來、無所著、等正覺足<note n="m63.19"/>已，繞三匝而去。
<p/>「爾時，優多羅童子乘白馬車，與五百童子俱，過夜平旦，從鞞婆陵耆村邑出，往至一無事處，欲教若干國來諸弟子等，令讀梵志書。於是，優多羅童子遙見難提波羅陶師來，見已便問：『難提波羅！汝從何來？』難提波羅答曰：『我今從迦葉如來、無所著、等正覺所供養禮事來，優多羅！汝可共我往詣迦葉如來、無所著、等正覺所供養禮事。』於是，優多羅童子答曰：『難提波羅！我不欲見禿頭沙門，禿沙門不應得道，道難得故。』於是，難提波羅陶師捉優多羅童子頭髻<note n="m63.20"/>，牽令下車。於是，優多羅童子便作是念：此難提波羅陶師常不調戲，不狂不癡，今捉我頭 *髻，必當有以。念已，語曰：『難提波羅！我隨汝去！我隨汝去！』難提波羅喜，復語曰：『去者甚善！』
<p/>「於是，難提波羅陶師與優多羅童子共往詣迦葉如來、無所著、等正覺所，到已作禮，卻坐一面。難提波羅陶師白迦葉如來、無所著、等正覺曰：『世尊！此優多羅童子是我朋友，彼常見愛，常喜見我，無有厭足，彼於世尊無信敬心，唯願世尊善為說法，令彼歡喜得信敬心！』於是，迦葉如來、無所著、等正覺為難提波羅陶師及優多羅童子說法，勸發渴仰，成就歡喜。無量方便為彼說法，勸發渴仰，成就歡喜已，默然而住。於是，難提波羅陶師及優多羅童子，迦葉如來、無所著、等正覺為其說法，勸發渴仰，成就歡喜已，卽從座<note n="m63.21"/>起，禮迦葉如來、無所著、等正覺足，繞三匝而去。
<p/>「於是，優多羅童子還去不遠，問曰：『難提波羅！汝從迦葉如來、無所著、等正覺得聞如是微妙之法，何意住家？不能捨離學聖道耶？』於是，難提波羅陶師答曰：『優多羅！汝自知我盡形壽供養父母，父母無目，唯仰於人，我以供養侍父母故。』於是，優多羅童子問難提波羅：『我可得從迦葉如來、無所著、等正覺出家學道，受於具足<note n="m63.22"/>，得作比丘，行梵行耶？』於是，難提波羅陶師及優多羅童子卽從彼處復往詣迦葉如來、無所著、等正覺所，到已作禮，卻坐一面。
<p/>「難提波羅陶師白迦葉如來、無所著、等正覺曰：『世尊！此優多羅童子還去不遠，而問我言：難提波羅！汝從迦葉如來、無所著、等正覺得聞如是微妙之法，何意住家？不能捨離學聖道耶？世尊！我答彼曰：優多羅！汝自知我盡形壽供養父母，父母無目，唯仰於人，我以供養侍父母故。優多羅復問我曰：難提波羅！我可得從迦葉如來、無所著、等正覺出家學道，受於具足，得作比丘，行梵行耶？願世尊度彼出家學道，授與具足，得作比丘！』迦葉如來、無所著、等正覺為難提波羅默然而受。於是，難提波羅陶師知迦葉如來、無所著、等正覺默然受已，卽從座<note n="m63.23"/>起，稽首作禮，繞三匝而去。
<p/>「於是，迦葉如來、無所著、等正覺，難提波羅去後不久，度優多羅童子出家學道，授與具足。出家學道，授與具足已，於鞞婆陵耆村邑隨住數日，攝持衣鉢，與大比丘眾俱，共遊行，欲至波羅㮈<note n="m63.24"/>迦私國邑；展轉遊行，便到波羅㮈迦私國邑，遊波羅㮈住仙人處鹿野園中。「於是，頰鞞<note n="m63.25"/>王聞迦業如來、無所著、等正覺遊行迦私國，與大比丘眾俱，到此波羅㮈住仙人處鹿野園中。 *頰鞞王聞已，告御者曰：『汝可嚴駕，我今欲往詣迦葉如來、無所著、等正覺所。』時，彼御者受王教已，卽便嚴駕。嚴駕已訖，還白王曰：『已嚴好車，隨天王意。』
<p/>「於是， *頰鞞王乘好車已，從波羅㮈出，往詣仙人住處鹿野園中。時， *頰鞞王遙見樹間迦葉如來、無所著、等正覺，端正姝好，猶星中月，光耀煒曄，晃若金山，相好具足，威神巍巍，諸根寂定，無有蔽礙，成就調御，息心靜默。見已下車，步詣迦葉如來、無所著、等正覺所，到已作禮，卻坐一面。 *頰鞞王坐一面已，迦葉如來、無所著、等正覺為彼說法，勸發渴仰，成就歡喜。無量方便為彼說法，勸發渴仰，成就歡喜已，默然而住。
<p/>「於是， *頰鞞王，迦葉如來、無所著、等正覺為其說法，勸發渴仰，成就歡喜已，卽從 *座起，偏袒著衣，叉手而向，白迦葉如來、無所著、等正覺曰：『唯願世尊明受我請，及比丘眾！』迦葉如來、無所著、等正覺為 *頰鞞王默然受請。於是，*頰鞞王知迦葉如來、無所著、等正覺默然受已，稽首作禮，繞三匝而去。還歸其家，於夜施設極美淨妙種種豐饒食噉含消，卽於其夜供辦已訖。平旦敷床唱曰：『世尊！今時已到，食具已辦，唯願世尊以時臨顧！』「於是，迦葉如來、無所著、等正覺過夜平旦，著衣持鉢，諸比丘眾侍從世尊往
<p/>詣 *頰鞞王家，在比丘眾上敷座而坐。於是， *頰鞞王見佛及比丘眾坐已，自行澡水，以極美淨妙種種豐饒食噉含消，手自斟酌，令得飽滿。食訖收器，行澡水竟，敷一小床，別坐聽法。 *頰鞞王坐已，迦葉如來、無所著、等正覺為彼說法，勸發渴仰，成就歡喜。無量方便為彼說法，勸發渴仰，成就歡喜已，默然而住。
<p/>「於是， *頰鞞王，迦葉如來、無所著、等正覺為其說法，勸發渴仰，成就歡喜已，卽從 *座起，偏袒著衣，叉手而向，白迦葉如來、無所著、等正覺曰：『唯願世尊於此波羅儎受我夏坐，及比丘眾！我為世尊作五百房、五百床褥，及施拘執如此白粳<note n="m63.26"/>米，王之所食種種諸味，飯供<note n="m63.27"/>世尊及比丘眾。』迦葉如來、無所著、等正覺告 *頰鞞王曰：『止！止！大王！但心喜足。』 *頰鞞王如是至再三，叉手而向，
<p/>白迦葉如來、無所著、等正覺曰：『唯願世尊於此波羅㮈受我夏坐，及比丘眾！我為世尊作五百房、五百床褥，及施拘執如此白 *粳米，王之所食種種諸味，飯 *供世尊及比丘眾。』迦葉如來、無所著、等正覺亦再三告 *頰鞞王曰：『止！止！大王！但心喜足。』
<p/>「於是， *頰鞞王不忍不欲，心大憂慼：迦葉如來、無所著、等正覺不能為我於此波羅㮈而受夏坐，及比丘眾。作是念已， *頰鞞王白迦葉如來、無所著、等正覺曰：『世尊！頗更有在家白衣，奉事世尊如我者耶？』
<p/>「迦葉如來、無所著、等正覺告 *頰鞞王曰：『有，在王境界鞞婆陵耆村極大豐樂，多有人民。大王！彼鞞婆陵耆村中有難提波羅陶師。大王！難提波羅陶師歸佛、歸法、歸比丘眾，不疑三尊，不惑苦、 *集、滅、道，得信、持戒、博聞、惠施、成就智慧，離殺、斷殺，棄捨刀杖，有慚有愧，有慈悲心，饒益一切乃至蜫蟲，彼於殺生淨除其心。大王！難提波羅陶師離不與取，斷不與取，與之乃取，樂於與取，常好布施，歡喜無悋，不望其報，彼於不與取淨除其心。大王！難提波羅陶師離非梵行，斷非梵行，勤修梵行，精勤妙行，清淨無穢，離欲斷淫，彼於非梵行淨除其心。
<p/>「『大王！難提波羅陶師離妄言，斷妄言，真諦言，樂真諦，住真諦不移動，一切可信，不欺世間，彼於妄言淨除其心。大王！難提波羅陶師離兩舌，斷兩舌，行不兩舌，不破壞他；不聞此語彼，欲破壞此；不聞彼語此，欲破壞彼；離者欲合，合者歡喜；不作羣黨，不樂羣黨，不稱羣黨，彼於兩舌淨除其心。大王！難提波羅陶師離麁言，斷麁言，若有所言辭氣麁獷，惡聲逆耳，眾所不喜，眾所不愛，使他苦惱，令不得定，斷如是言；若有所說清和柔潤，順耳入心，可喜可愛，使他安樂，言聲具了，不使人畏，令他得定，說如是言，彼於麁言淨除其心。大王！難提波羅陶師離綺語，斷綺語，時說、真說、法說、義說、止息說、樂止息說，事順時得<note n="m63.28"/>宜，善教善訶，彼於綺語淨除其心。
<p/>「『大王！難提波羅陶師離治生，斷治生，棄捨稱量及斗斛，亦不受貨，不縛束人，不望折斗量，不以小利侵欺於人，彼於治生淨除其心。大王！難提波羅陶師離受寡婦、童女，斷受寡婦、童女，彼於受寡婦、童女<note n="m63.29"/>淨除其心。大王！難提波羅陶師離受奴婢，斷受奴婢，彼於受奴婢淨除其心。大王！難提波羅陶師離受象、馬、牛、羊，斷受象、馬、牛、羊，彼於受象、馬、牛、羊淨除其心。大王！難提波羅陶師離受雞、猪，斷受雞、猪，彼於受雞、猪淨除其心。大王！難提波羅陶師離受田業、店肆，斷受田業、店肆，彼於受田業、店肆淨除其心。大王！難提波羅陶師離受生稻、麥、豆，斷受生稻、麥、豆，彼於受生稻、麥、豆淨除其心。
<p/>「『大王！難提波羅陶師離酒、斷酒，彼於飲酒淨除其心。大王！難提波羅陶師離高廣大床，斷高廣大床，彼於高廣大床淨除其心。大王！難提波羅陶師離華鬘、瓔珞、塗香、脂粉，斷華鬘、瓔珞、塗香、脂粉，彼於華鬘、瓔珞、塗香、脂粉淨除其心。大王！難提波羅陶師離歌舞倡妓及往觀聽，斷歌舞倡妓及往觀聽，彼於歌舞倡妓及往觀聽淨除其心。大王！難提波羅陶師離受生色像寶，斷受生色像寶，彼於受生色像寶淨除其心。大王！難提波羅陶師離過中食，斷過中食，常一食，不夜食，學時食，彼於過中食淨除其心。
<p/>「『大王！難提波羅陶師盡形壽手離鏵鍬，不自掘地，亦不教他。若水岸崩土及鼠 *傷土，取用作器，舉著一面，語買者言：汝等若有豌豆、稻、麥、大小麻豆、豍豆、芥子， *瀉已持器去，隨意所欲。
<p/>「『大王！難提波羅陶師盡形壽供侍父母，父母無目，唯仰於人，是故供侍。
<p/>「『大王！我憶昔時依鞞婆陵耆村邑遊行。大王！我爾時平旦著衣持鉢，入鞞婆陵耆村邑乞食，次第乞食，往到難提波羅陶師家，爾時，難提波羅為小事故，出行不在。大王！我問難提波羅陶師父母曰：長老！陶師今在何處？彼答我曰：世尊！侍者為小事故，暫出不在。善逝！侍者為小事故，暫出不在。世尊！籮中有麥飯，釜中有豆羹，唯願世尊為慈愍故隨意自取！大王！我便受鬱單曰<note n="m63.30"/>法，卽於籮釜中取羹飯而去。
<p/>「『難提波羅陶師於後還家，見籮中飯少，釜中羹減，白父母曰：誰取羹飯？父母答曰：賢子！今日迦葉如來、無所著、等正覺至此乞食，彼於籮釜中取羹飯去。難提波羅陶師聞已，便作是念：我有善利，有大功德，迦葉如來、無所著、等正覺於我家中隨意自在。彼以此歡喜結跏趺坐，息心靜默，至于七日，於十五日中而得歡樂，其家父母於七日中亦得歡樂。
<p/>「『復次，大王！我憶昔時依鞞婆陵耆村邑遊行。大王！我爾時平旦著衣持鉢，入鞞婆陵耆村邑乞食，次第乞食，往到難提波羅陶師家，爾時，難提波羅為小事故，出行不在。大王！我問難提波羅陶師父母曰：長老！陶師今在何處？彼答我曰：世尊！侍者為小事故，暫出不在。善逝！侍者為小事故，暫出不在。世尊！大釜中有 *粳米飯，小釜中有羹，唯願世尊為慈愍故隨意自取！大王！我便受鬱單 *曰法，卽於大小釜中取羹飯去。
<p/>「『難提波羅陶師於後還家，見大釜中飯少，小釜中羹減，白父母曰：誰大釜中取飯，小釜中取羹？父母答曰：賢子！今日迦葉如來、無所著、等正覺至此乞食，彼於大小釜中取羹飯去。難提波羅陶師聞已，便作是念：我有善利，有大功德，迦葉如來、無所著、等正覺於我家中隨意自在。彼以此歡喜結跏趺坐，息心靜默，至于七日，於十五日中而得歡樂，其家父母於七日中亦得歡樂。
<p/>「『復次，大王！我憶昔時依鞞婆陵耆村邑而坐夏坐，大王！我爾時新作屋未覆，難提波羅陶師故陶屋新覆。大王！我告瞻侍比丘曰：汝等可去壞難提波羅陶師故陶屋，持來覆我屋。瞻侍比丘卽受我教，便去往至難提波羅陶師家，挽壞故陶屋，作束持來用覆我屋。難提波羅陶師父母聞壞故陶屋，聞已，問曰：誰壞難提波羅故陶屋耶？比丘答曰：長老！我等是迦葉如來、無所著、等正覺瞻侍比丘，挽壞難提波羅陶師故陶屋，作束用覆迦葉如來、無所著、等正覺屋。難提波羅父母語曰：諸賢！隨意持去，無有制者。
<p/>「『難提波羅陶師於後還家，見挽壞故陶屋，白父母曰：誰挽壞我故陶屋耶？父母答曰：賢子！今日迦葉如來、無所著、等正覺瞻侍比丘挽壞故陶屋，作束持去，用覆迦葉如來、無所著、等正覺屋。難提波羅陶師聞已，便作是念：我有善利，有大功德，迦葉如來、無所著、等正覺於我家中隨意自在。彼以此歡喜結跏<note n="m63.31"/>趺坐，息心靜默，至于七日，於十五日中而得歡樂，其家父母於七日中亦得歡樂。
<p/>「『大王！難提波<note n="m63.32"/>羅陶師故陶屋竟夏四月都不患漏，所以者何？蒙佛威神故。大王！難提波羅陶師無有不忍，無有不欲，心無憂慼：迦葉如來、無所著、等正覺於我家中隨意自在。大王！汝有不忍，汝有不欲，心大憂慼：迦葉如來、無所著、等正覺不受我請，於此波羅㮈而受夏坐，及比丘眾。』於是，迦葉如來、無所著、等正覺為 *頰鞞王說法，勸發渴仰，成就歡喜。無量方便為彼說法，勸發渴仰，成就歡喜已，從座<note n="m63.33"/>起去。
<p/>「時， *頰鞞王於迦葉如來、無所著、等正覺去後不久，便敕侍者：『汝等可以五百乘車載滿白 *粳米，王之所食種種諸味，載至難提波羅陶師家，而語之曰：難提波羅！此五百乘車載滿白 *粳米，王之所食種種諸味， *頰鞞王送來餉汝，為慈愍故，汝今當受！』時，彼侍者受王教已，以五百乘車載滿白 *粳米，王之所食種種諸味，送詣難提波羅陶師家，到已，語曰：『難提波羅陶師！此五百乘車載滿白 *粳米，
<p/>王之所食種種諸味， *頰鞞王送來餉汝，為慈愍故，汝今當受！』於是，難提波羅陶師辭讓不受，語侍者曰：『諸賢！ *頰鞞王家國大事多，費用處廣，我知如此，以故不受。』」
<p/>佛告阿難：「於意云何？爾時童子優多羅者，汝謂異人耶？莫作斯念！當知卽是我也。阿難！我於爾時為自饒益，亦饒益他，饒益多人，愍傷世間，為天、為人求義及饒益，求安隱快樂。爾時說法不至究竟，不究竟白淨，不究竟梵行；不究竟梵行訖，爾時不離生老病死、啼哭憂慼，亦未能得脫一切苦。阿難！我今出世，如來、無所著、等正覺、明行成為、善逝、世間解、無上士、道法御、天人師，號佛、眾祐。我今自饒益，亦饒益他，饒益多人，愍傷世間，為天、為人求義及饒益，求安隱快樂。我今說法得至究竟，究竟白淨，究竟梵行；究竟梵行訖，我今已離生老病死、啼哭憂慼，我今已得脫一切苦。」
<p/>佛說如是，尊者阿難及諸比丘聞佛所說，歡喜奉行！
<p/>鞞婆陵耆經第六竟<note n="m63.34"/>（五千七百三十四字<note n="m63.35"/>）
<sid n="m64"/>　　（六四） *中阿含王相應品天使經<note n="m64.36"/>第七（ *初一日誦）
<p/>我聞如是：
<p/>一時，佛遊舍衞國，在勝林給孤獨園。
<p/>爾時，世尊告諸比丘：「我以淨天眼出過於人，見此眾生死時、生時，好色、惡色，或妙、不妙，往來善處及不善處，隨此眾生之所作業，見其如真。若此眾生成就身惡行，口、意惡行，誹謗聖人，邪見成就邪見業，彼因緣此，身壞命終，必至惡處，生地獄中。若此眾生成就身妙行，口、意妙行，不誹謗聖人，正見成就正見業，彼因緣此，身壞命終，必昇善處，乃生天上。
<p/>「猶大雨時，水上之泡，或生或滅，若有目人<note n="m64.37"/>住一處，觀生時、滅時；我亦如是，以淨天眼出過於人，見此眾生死時、生時，好色、惡色，或妙、不妙，往來善處及不善處，隨此眾生之所作業，見其如真。若此眾生成就身惡行，口、意惡行，誹謗聖人，邪見成就邪見業，彼因緣此，身壞命終，必至惡處，生地獄中。若此眾生成就身妙行，口、意妙行，不誹謗聖人，正見成就正見業，彼因緣此，身壞命終，必昇善處，乃<note n="m64.38"/>生天上。
<p/>「猶大雨時，雨墮之渧<note n="m64.39"/>，或上或下，若有目人住一處，觀上時、下時；我亦如是，以淨天眼出過於人，見此眾生，死時、生時，好色、惡色，或妙、不妙，往來善處及不善處，隨此眾生之所作業，見其如真。若此眾生成就身惡行，口、意惡行，誹謗聖人，邪見成就邪見業，彼因緣此，身壞命終，必至惡處，生地獄中。若此眾生成就身妙行，口、意妙行，不誹謗聖人，正見成就正見業，彼因緣此，身壞命終，必昇善處，乃生<note n="m64.40"/>天上。
<p/>「猶琉<note n="m64.41"/>璃珠，清淨自然，生無瑕穢，八楞善治，貫以妙繩，或青或黃，或赤、黑、白，若有目人住一處，觀此 *琉璃珠，清淨自然，生無瑕穢，八楞善治，貫以妙繩，或青或黃，或赤、黑、白；我亦如是，以淨天眼出過於人，見此眾生死時、生時，好色、惡色，或妙、不妙，往來善處及不善處，隨此眾生之所作業，見其如真。若此眾生成就身惡行，口、意惡行，誹謗聖人，邪見成就邪見業，彼因緣此，身壞命終，必至惡處，生地獄中。若此眾生成就身妙行，口、意妙行，不誹謗聖人，正見成就正見業，彼因緣此，身壞命終，必昇善處，乃 *生天上。
<p/>「猶如兩屋共一門，多人出入，若有目人住一處，觀出時、入時；我亦如是，以淨天眼出過於人，見此眾生死時、生時，好色、惡色，或妙、不妙，往來善處及不善處，隨此眾生之所作業，見其如真。若此眾生成就身惡行，口、意惡行，誹謗聖人，邪見成就邪見業，彼因緣此，身壞命終，必至惡處，生地獄中。若此眾生成就身妙行，口、意妙行，不誹謗聖人，正見成就正見業，彼因緣此，身壞命終，必昇善處，乃生天上。
<p/>「若有目人住高樓上，觀於下人往來周旋、坐臥走踊；我亦如是，以淨天眼出過於人，見此眾生死時、生時，好色、惡色，或妙、不妙，往來善處及不善處，隨此眾生之所作業，見其如真。若此眾生成就身惡行，口、意惡行，誹謗聖人，邪見成就邪見業，彼因緣此，身壞命終，必至惡處，生地獄中。若此眾生成就身妙行，口、意妙行，不誹謗聖人，正見成就正見業，彼因緣此，身壞命終，必昇善處，乃生天上。「若有眾生生於人間，不孝父母，不知尊敬沙門<note n="m64.42"/>，梵志，不行如實，不作福業，不畏後世罪，彼因緣此，身壞命終，生閻王<note n="m64.43"/>境界。閻王人收送詣王所，白曰：『天王！此眾生本為人時，不孝父母，不知尊敬沙門、梵志，不行如實，不作福業，不畏後世罪，唯願天王處當其罪！』
<p/>「於是，閻王以初天使善問、善撿、善教、善訶：『汝頗曾見初天使來耶？』彼人答曰：『不見也，天王！』閻王復問：『汝本不見一村邑中，或男或女，幼小嬰孩，身弱柔軟，仰向自臥大小便中，不能語父母，父母抱移離不淨處，澡浴其身，令得淨潔？』彼人答曰：『見也，天王！』閻王復問：『汝於其後有識知時<note n="m64.44"/>，何不作是念：我自有生法，不離於生，我應行妙身、口、意業？』彼人白曰：『天王！我了敗壞，長衰永失耶<note n="m64.45"/>？』閻王告曰：『汝了敗壞，長衰永失！今當拷<note n="m64.46"/>汝，如治放逸行、放逸人。汝此惡業非父母為，非王非天，亦非沙門、梵志所為，汝本自作惡不善業，是故汝今必當受報。』
<p/>「閻王以此初天使善問、善撿、善教、善訶已，復以第二天使善問、善撿、善教、善訶：『汝頗曾見第二天使來耶？』彼人答曰：『不見也，天王！』閻王復問：『汝本不見一村邑中，或男或女，年耆極老，壽過苦極，命垂欲訖，齒落頭白，身曲軁<note n="m64.47"/>步，拄<note n="m64.48"/>杖而行，身體戰動耶？』彼人答曰：『見也，天王！』閻王復問：『汝於其後有識知時，何不作是念：我自有老法，不離於老，我應行妙身、口、意業？』彼人白曰：『天王！我了敗壞，長衰永失耶？』閻王告曰：『汝了敗壞，長衰永失！今當 *拷汝，如治放逸行、放逸人。汝此惡業非父母為，非王非天，亦非沙門、梵志所為，汝本自作惡不善業，是故汝今必當受報。』
<p/>「閻王以此第二天使善問、善撿、善教、善訶已，復以第三天使善問、善撿、善教、善訶：『汝頗曾見第三天使來耶？』彼人答曰：『不見也，天王！』閻王復問：『汝本不見一村邑中，或男或女，疾病困篤，或坐臥床，或坐臥榻，或坐臥地，身生極苦甚重苦，不可愛念，令促命耶？』彼人答曰：『見也，天王！』閻王復問：『汝於其後有識知時，何不作是念：我自有病法，不離於病，我應行妙身、口、意業？』彼人白曰：『天王！我了敗壞，長衰永失耶？』閻王告曰：『汝了敗壞，長衰永失！今當 *拷汝，如治放逸行、放逸人。汝此惡業非父母為，非王非天，亦非沙門、梵志所為，汝本自作惡不善業，是故汝今必當受報。』
<p/>「閻王以此第三天使善問、善撿、善教、善訶已，復以第四天使善問、善撿、善教、善訶：『汝頗曾見第四天使來耶？』彼人答曰：『不見也，天王！』閻王復問：『汝本不見一村邑中，或男或女，若死亡時，或一、二日……至六、七日，烏鵄所啄<note n="m64.49"/>，犲狼所食，或以火燒，或埋地中，或爛腐壞耶？』彼人答曰：『見也，天王！』閻王復問：『汝於其後有識知時，何不作是念：我自有死法，不離於死，我應行妙身、口、意業？』彼人白曰：『天王！我了敗壞，長衰永失耶？』閻王告曰：『汝了敗壞，長衰永失！今當 *拷汝，如治放逸行、放逸人。汝此惡業非父母為，非王非天，亦非沙門、梵志所為，汝本自作惡不善業，是故汝今必當受報。』
<p/>「閻王以此第四天使善問、善撿、善教、善訶已，復以第五天使善問、善撿、善教、善訶：『汝頗曾見第五天使來耶？』彼人答曰：『不見也，天王！』閻王復問：『汝本不見王人捉犯罪人，種種 *拷治，截手截足，或截手足，截耳截鼻，或截耳鼻，或臠臠<note n="m64.50"/>割，拔鬚、拔髮，或拔鬚髮，或著檻中衣裹火燒，或以沙壅草纏火燒<note n="m64.51"/>，或內<note n="m64.52"/>鐵驢腹中，或著鐵猪口中，或置鐵虎口中燒，或安銅釜中，或著鐵釜中煮，或斷斷截，或利叉刺，或以鉤鉤，或臥鐵床以沸油澆<note n="m64.53"/>，或坐鐵臼以鐵杵擣，或以龍蛇蜇<note n="m64.54"/>，或以鞭鞭，或以杖撾，或以棒打，或生貫高標上，或梟其首耶？』彼人答曰：『見也，天王！』閻王復問：『汝於其後有識知時，何不作是念：我今現見惡不善法？』彼人白曰：『天王！我了敗壞，長衰永失耶？』閻王告曰：『汝了敗壞，長衰永失！今當 *拷汝，如治放逸行、放逸人。汝此惡業非父母為，非王非天，亦非沙門、梵志所為，汝本自作惡不善業，是故汝今必當受報。』閻王以此第五天使善問、善撿、善教、善訶已，卽付獄卒，獄卒便捉持，著四門大地獄中，於是頌曰：
<p/>四柱有四門，壁<note n="m64.55"/>方十二楞，
<p/>以鐵為垣牆，其上鐵覆蓋。
<p/>地獄內鐵地，熾燃鐵火布，
<p/>深無量由延，乃至地底住。
<p/>極惡不可受，火色難可視，
<p/>見已身毛竪，恐懼怖甚苦。
<p/>彼墮生地獄，腳上頭在下，
<p/>誹謗諸聖人，調御善清善。
<p/>「有時於後極大久遠，為彼眾生故，四門大地獄東門便<note n="m64.56"/>開，東門開已，彼眾生等走<note n="m64.57"/>來趣向，欲求安處，求所歸依。彼若集聚無量百千已，地獄東門便還自閉，彼於其中受極重苦，啼哭喚呼，心悶臥地，終不得死，要令彼惡不善業盡。極大久遠，南門、西門、北門復開，北門開已，彼眾生等走來趣向，欲求安處，求所歸依。彼若集聚無量百千已，地獄北門復還自閉，彼於其中受極重苦，啼哭喚呼，心悶臥地，終不得死，要令彼惡不善業盡。
<p/>「復於後時極大久遠，彼眾生等從四門大地獄出，四門大地獄次生峰巖地獄，火滿其中，無烟無焰<note n="m64.58"/>，令行其上，往來周旋。彼之兩足皮肉及血，下足則盡，舉足則生，還復如故。治彼如是無量百千歲，受極重苦，終不得死，要令彼惡不善業盡。
<p/>「復於後時極大久遠，彼眾生等從峰巖大地獄出，峰巖大地獄次生糞屎大地獄<note n="m64.59"/>，滿中糞屎，深無量百丈，彼眾生等盡墮其中。彼糞屎大地獄中生眾多蟲，蟲名凌瞿來，身白頭黑，其嘴如針，此蟲鑽破彼眾生足；破彼足已，復破膊腸骨；破膊腸骨已，復破髀骨；破髀骨已，復破臗骨；破臗骨已，復破脊骨；破脊骨已，復破肩骨、頸骨、頭骨；破頭骨已，食頭腦盡。彼眾生等如是逼迫無量百千歲，受極重苦，終不得死，要令彼惡不善業盡。
<p/>「復於後時極大久遠，彼眾生等從糞屎大地獄出，糞屎大地獄次生鐵鍱林大地獄<note n="m64.60"/>。彼眾生見已，起清涼想，便作是念：我等往彼，快得清涼。彼眾生等走往趣向，欲求安處，求所歸依。彼若集聚無量百千已，便入鐵鍱林大地獄中，彼鐵鍱林大地獄中，四方則有大熱風來；熱風來已，鐵鍱便落；鐵鍱落時，截手、截足，或截手足，截耳、截鼻，或截耳鼻及餘支節，截身血塗無量百千歲，受極重苦，終不得死，要令彼惡不善業盡。復次，彼鐵鍱林大地獄中生極大狗，牙齒極長，擥<note n="m64.61"/>彼眾生，從足剝皮，至頭<note n="m64.62"/>便食；從 *頭剝皮，至足便食。彼眾生等如是逼迫無量百千歲，受極重苦，終不得死，要令彼惡不善業盡。復次，彼鐵鍱林大地獄中生大烏鳥，兩頭鐵喙，住眾生額，生挑眼吞，喙破頭骨，取腦而食。彼眾生等如是逼迫無量百千歲，受極重苦，終不得死，要令彼惡不善業盡。
<p/>「復於後時極大久遠，彼眾生等從鐵鍱林大地獄出，鐵鍱林大地獄次生鐵劍樹林大地獄，彼大劍樹高一由延，刺長尺六，令彼眾生使緣上下；彼上樹時，刺便下向；若下樹時，刺便上向。彼劍樹刺貫刺眾生，刺手、刺足，或刺手足，刺耳、刺鼻，或刺耳鼻及餘支節，刺身血塗無量百千歲，受極重苦，終不得死，要令彼惡不善業盡。
<p/>「復於後時極大久遠，彼眾生等從鐵劍樹林大地獄出，鐵劍樹林大地獄次生灰河<note n="m64.63"/>，兩岸極高，周遍生刺，沸灰湯滿，其中極闇。彼眾生見已，起冷水想：當<note n="m64.64"/>有冷水。彼起想已，便作是念：我等往彼，於中洗浴，恣意飽飲，快得涼樂。彼眾生等競走趣向，入於其中，欲求樂處，求所歸依。彼若集聚無量百千已，便墮灰河；墮灰河已，順流、逆流，或順逆流。彼眾生等順流、逆流、順逆流時，皮熟墮落，肉熟墮落，或皮肉熟俱時墮落，唯骨𩪑<note n="m64.65"/>在。灰河兩岸有地獄卒，手捉刀劍、大棒、鐵叉，彼眾生等欲度上岸，彼時獄卒還推著中。
<p/>「復次，灰河兩岸有地獄卒，手捉鉤羂<note n="m64.66"/>，鉤挽眾生從灰河出，著熱鐵地，洞燃俱熾，舉彼眾生極撲著地，在地旋轉，而問之曰：『汝從何來？』彼眾生等僉共答曰：『我等不知所從來處，但我等今唯患大飢。』彼地獄卒便捉眾生著熱鐵床，洞然俱熾，強令坐上，以熱鐵鉗鉗開其口，以熱鐵丸洞然俱熾，著其口中。彼熱鐵丸燒脣，燒脣已燒舌，燒舌已燒齗<note n="m64.67"/>，燒 *齗已燒咽，燒咽已燒心，燒心已燒大腸，燒大腸已燒小腸，燒小腸已燒胃<note n="m64.68"/>，燒 *胃已從身下過。彼如是逼迫無量百千歲，受極重苦，終不得死，要令彼惡不善業盡。
<p/>「復次，彼地獄卒問眾生曰：『汝欲何去？』眾生答曰：『我等不知欲何所去，但患大渴。』彼地獄卒便捉眾生著熱鐵床，洞然俱熾，強令坐上，以熱鐵鉗鉗開其口，以沸洋銅灌其口中。彼沸洋銅燒脣，燒脣已燒舌，燒舌已燒齗，燒齗已燒咽，燒咽已燒心，燒心已燒大腸，燒大腸已燒小腸，燒小腸已燒 *胃，燒 *胃已從身下過。彼如是逼迫無量百千歲，受極重苦，終不得死，要令彼惡不善業盡。
<p/>「若彼眾生地獄惡不善業不悉盡、不一切盡、盡無餘者，彼眾生等復墮灰河中，復上下鐵劍樹林大地獄，復入鐵鍱林大地獄，復墮糞屎大地獄，復往來峰巖大地獄，復入四門大地獄中。若彼眾生地獄惡不善業悉盡、一切盡、盡無餘者，彼於其後或入畜生，或墮餓鬼，或生天中。若彼眾生本為人時，不孝父母，不知尊敬沙門、梵志，不行如實，不作福業，不畏後世罪，彼受如是不愛、不念、不喜苦報，譬猶若彼地獄之中。若彼眾生本為人時，孝順父母，知尊敬沙門、梵志，行如實事，作福德業，畏後世罪，彼受如是可愛、可念、可<note n="m64.69"/>喜樂報，猶虛空神宮殿之中。
<p/>「昔者閻王在園觀中而作是願：我此命終，生於人中，若有族姓極大富樂，資財無量，畜牧產業不可稱計，封戶食邑種種具足，彼為云何？謂剎利大長者族、梵志大長者族、居士大長者族。若更有如是族極大富樂，資財無量，畜牧產業不可稱計，封戶食邑種種具足，生如是家。生已覺根成就，如來所說正法之律，願得淨<note n="m64.70"/>信。得*淨信已，剃除鬚髮，著袈裟衣，至信、捨家、無家、學道。族姓子所為剃除鬚髮，著袈裟衣，至信、捨家、無家、學道者，唯無上梵行訖，於現法中自知自覺，自作證成就遊：生已盡，梵行已立，所作已辦，不更受有，知如真。
<p/>「昔者閻王在園觀中而作是願。於是頌曰：
<p/>為天使所訶，人故放逸者，
<p/>長夜則憂慼，謂弊欲所覆。
<p/>為天使所訶，真實有上人，
<p/>終不復放逸，善說妙聖法。
<p/>見受使恐怖，求願生老盡；
<p/>無受、滅無餘，便為生老訖。
<p/>彼到安隱樂，現法得滅度；
<p/>度一切恐怖，亦度世間流<note n="m64.71"/>。」
<p/>佛說如是，彼諸比丘聞佛所說，歡喜奉行！
<p/>天使經第七竟<note n="m64.72"/>（四千二百五字<note n="m64.73"/>）
<p/>中阿含經卷第十二<note n="m64.74"/>（九千九百三十九字）（初一日誦訖<note n="m64.75"/>）
　　　第<note n="m65.1"/>二一<note n="m65.2"/>日誦名小土城（有四品半，合有五十二經。）
<p/>烏鳥喻‧說本，天㮈林‧善見，
<p/>三十喻‧轉輪，蜱<note n="m65.3"/>肆最在後。
<sid n="m65"/>（六五）中阿含<note n="m65.4"/>王相應品烏鳥喻經<note n="m65.5"/>第八<note n="m65.6"/>
<p/>我聞如是：
<p/>一時，佛遊王舍城，在竹林迦<note n="m65.7"/>蘭哆園。
<p/>爾時，世尊告諸比丘：「昔轉輪王欲試珠寶時，便集四種軍──象軍、馬軍、車軍、步軍，集四種軍已，於夜闇中竪立高幢，安珠置上，出至園觀；珠之光耀，照四種軍，明之所及，方半由延。彼時，有一梵志而作是念：我寧可往見轉輪王及四種軍，觀琉璃珠。爾時，梵志復作是念：且置見轉輪王及四種軍、觀琉璃珠，我寧可往至彼林間。
<p/>「於是，梵志便往詣林，到已入中，至一樹下。坐已未久，有一獺獸來，梵志見已而問之曰：『善來，獺獸！汝從何來？為欲何去？』答曰：『梵志！此池本時清泉盈溢，饒藕多華，魚龜滿中，我昔所依，而今枯槁<note n="m65.8"/>。梵志當知：我欲捨去，入彼大河，我今欲去，唯畏於人。』時，彼獺獸與此梵志共論是已，便捨而去，梵志故坐。
<p/>「復有究暮鳥來，梵志見已而問之曰：『善來<note n="m65.9"/>，究暮鳥！汝從何來？為欲何去？』答曰：『梵志！此池本時清泉盈溢，饒藕多華，魚龜滿中，我昔所依，而今枯槁<note n="m65.10"/>。梵志當知：我欲捨去，依彼死牛聚處栖宿<note n="m65.11"/>，或依死驢，或依死人聚處栖宿，我今欲去，唯畏於人。』彼究暮鳥與此梵志共論是已，便捨而去，梵志故坐。
<p/>「復有鷲鳥來，梵志見已而問之曰：『善來，鷲鳥！汝從何來？為欲何去？』答曰：『梵志！我從大墓復至大墓殺害而來，我今欲食死象之肉，死馬、死牛、死人之肉，我今欲去，唯畏於人。』時，彼鷲鳥與此梵志共論是已，便捨而去，梵志故坐。
<p/>「復有食吐鳥來，梵志見已而問之曰：『善來，食吐鳥！汝從何來？為欲何去？』答曰：『梵志！汝見向者鷲鳥去耶？我食彼吐，我今欲去，唯畏於人。』彼食吐鳥與此梵志共論是已，便捨而去，梵志故坐。
<p/>「復有犲獸<note n="m65.12"/>來，梵志見已而問之曰：『善來，犲 *獸！汝從何來？為欲何去？』答曰：『梵志！我從深水㵎深㵎，從榛莽至榛莽，從僻靜至僻靜處來，我今欲食死象之<note n="m65.13"/>肉，死馬、死牛、死人之肉，我今欲去，唯畏於人。』時，彼𣓥獸與此梵志共論是已，便捨而去，梵志故坐。
<p/>「復有烏鳥來，梵志見已而問之曰：『善來，烏鳥！汝從何來？為欲何去？』答曰：『梵志！汝強額癡狂，何為問我：汝從何來？為欲何去？』彼時，烏鳥面訶梵志已，便捨而去，梵志故坐。
<p/>「復有狌狌<note n="m65.14"/>獸來，梵志見已而問之曰：『善來，狌狌獸！汝從何來？為欲何去？』答曰：『梵志！我從園至園，從觀至觀，從林至林，飲清泉水，食<note n="m65.15"/>好果來，我今欲去，不畏於人。』彼狌狌獸與此梵志共論是已，便捨而去。」
<p/>佛告諸比丘：「吾說此喻，欲令解義，汝等當知此說有義。時，彼獺獸與此梵志共論是已，便捨而去。吾說此喻有何義耶？若有比丘依村邑行，比丘平旦著衣持鉢，入村乞食，不護於身，不守諸根，不立正念，而彼說法，或佛所說，或聲聞所說，因此得利衣被、飲食、床褥、湯藥、諸生活具。彼得利已，染著觸猗<note n="m65.16"/>，不見災患，不能捨離，隨意而用，彼比丘行惡戒，成就惡法，最在其邊，生弊腐敗，非梵行稱梵行，非沙門稱沙門，猶如梵志見獺獸已，而問之曰：『善來，獺獸！汝從何來？為欲何去？』答曰：『梵志！此池本時清泉盈溢，饒藕多華，魚龜滿中，我昔所依，而今枯 *槁。梵志當知：我欲捨去，入彼大河，我今欲去，唯畏於人。』吾說比丘亦復如是，入惡不善穢汙法中，為當來有本煩熱苦報、生老病死因，是以比丘莫行如獺，莫依非法以自存命，當淨身行，淨口、意行，住無事中，著糞掃衣，常行乞食。次第乞食，少欲知足，樂住遠離而習精勤，立正念、正智、正定、正慧，常當遠離，應學如是！
<p/>「彼究暮鳥與此梵志共論是已，便捨而去。吾說此喻有何義耶？若有比丘依村邑行，比丘平旦著衣持鉢，入村乞食，不護於身，不守諸根，不立正念，彼入他家教化說法，或佛所說，或聲聞所說，因此得利衣被、飲食、床褥、湯藥、諸生活具。彼得利已，染著觸猗，不見災患，不能捨離，隨意而用，彼比丘行<note n="m65.17"/>惡戒，成就惡法，最在其邊，生弊腐敗，非梵行稱梵行，非沙門稱沙門，猶如梵志見究暮已，而問之曰：『善來，究暮！汝從何來？為欲何去？』答曰：『梵志！此池本時清泉盈溢，饒藕多華，魚龜滿中，我昔所依，而今枯 *槁。梵志當知：我今欲去，依彼死牛聚處栖宿，或依死驢，或依死人聚處栖宿，我今欲去，唯畏於人。』吾說比丘亦復如是，依惡不善穢汙之法，為當來有本煩熱苦報、生老病死因，是以比丘莫行如究暮，莫依非法以自存命，當淨身行，淨口、意行，住無事中，著糞掃衣，常行乞食。次第乞食，少欲知足，樂住遠離而習精勤，立正念、正智、正定、正慧，常當遠離，應學如是！
<p/>「時，彼鷲鳥與此梵志共論是已，便捨而去。吾說此喻有何義耶？若有比丘依村邑行，比丘平旦著衣持鉢，入村乞食，不護於身，不守諸根，不立正念，彼入他<note n="m65.18"/>家教化說法，或佛所說，或聲聞所說，因此得利衣被、飲食、床褥、湯藥、諸生活具。彼得利已，染著觸猗，不見災患，不能捨離，隨意而用，彼比丘行惡戒，成就惡法，最在其邊，生弊腐敗，非梵行稱梵行，非沙門稱沙門，猶如梵志見鷲鳥已，而問之曰：『善來，鷲鳥！汝從何來？為欲何去？』答曰：『梵志！我從大墓復至大墓殺害而來，我今欲食死象之肉，死馬、死牛、死人之肉，我今欲去，唯畏於人。』吾說比丘亦復如是，是以比丘莫行如鷲鳥，莫依非法以自存命，當淨身行，淨口、意行，住無事中，著糞掃衣，常行乞食。次第乞食，少欲知足，樂住遠離而習精勤，立正念、正智、正定、正慧，常當遠離，應學如是！
<p/>「彼食吐鳥與此梵志共論是已，便捨而去。吾說此喻有何義耶？若有比丘依村邑行，比丘平旦著衣持鉢，入村乞食，不護於身，不守諸根，不立正念，彼入比丘尼房教化說法，或佛所說，或聲聞所說，彼比丘尼入若干家說好說惡，受信施物持與比丘，因此得利衣被、飲食、床褥、湯藥、諸生活具。彼得利已，染著觸猗，不見災患，不能捨離，隨意而用，彼比丘行惡戒，成就惡法，最在其邊，生弊腐敗，非梵行稱梵行，非沙門稱沙門，猶如梵志見食吐鳥已，而問之曰：『善來，食吐鳥！汝從何來？為欲何去？』答曰：『梵志！汝見向者鷲鳥去耶？我食彼吐，我今欲去，唯畏於人。』吾說比丘亦復如是，是以比丘莫行如食吐鳥，莫依非法以自存命，當淨身行，淨口、意行，住無事中，著糞掃衣，常行乞食。次第乞食，少欲知足，樂住遠離而習精勤，立正念、正智、正定、正慧，常當遠離，應學如是！
<p/>「時，彼犲獸與此梵志共論是已，便捨而去。吾說此喻有何義耶？若有比丘依貧村住，彼若知村邑及城郭中多有智慧精進梵行者，卽便避去。若知村邑及城郭中無有智慧精進梵行者，而來住中，或九月，或十月，諸比丘見已，便問：『賢者！何處遊行？』彼卽答曰：『諸賢！我依某處貧村邑行。』諸比丘聞已卽作是念：此賢者難行而行。所以者何？此賢者乃能依某貧村邑行。諸比丘等便共恭敬禮事供養，因此得利衣被、飲食、床褥、湯藥、諸生活具。彼得利已，染著觸猗，不見災患，不能捨離，隨意而用，彼比丘行惡戒，成就惡法，最在其邊，生弊腐敗，非梵行稱梵行，非沙門稱沙門，猶如梵志見犲獸已，而問之曰︰『善來，犲獸！汝從何來？為欲何去？』答曰：『梵志！我從深㵎至深㵎，從榛莽至榛莽，從僻靜至僻靜處來，我今欲食死象之肉，死馬、死牛、死人之肉，我今欲去，唯畏於人。』吾說比丘亦復如是，是以比丘莫行如犲，莫依非法以自存命，當淨身行，淨口、意行，住無事中，著糞掃衣，常行乞食<note n="m65.19"/>。次第乞食，少欲知足，樂住遠離而習精勤，立正念、正智、正定、正慧，常當遠離，應學如是！
<p/>「彼時，烏鳥面訶梵志已，便捨而去。吾說此喻有何義耶？若有比丘依貧無事處而受夏坐，彼若知村邑及城郭中多有智慧精進梵行者，卽便避去。若知村邑及城郭中無有智慧精進梵行者，而來住中二月、三月，諸比丘見已，問曰：『賢者！何處夏坐？』答曰：『諸賢！我今依某貧無事處而受夏坐，我不如彼諸愚癡輩，作床成就<note n="m65.20"/>，具足五事<note n="m65.21"/>而住於中，中前中後、中後中前，口隨其味，味隨其口，求而求，索而索。』時，諸比丘聞已，卽作是念：此賢者難行而行。所以者何？此賢者乃能依某貧無事處而受夏坐。諸比丘等便共恭敬禮事供養，因此得利衣被、飲食、床褥、湯藥、諸生活具。彼得利已，染著觸猗，不見災患，不能捨離，隨意而用，彼比丘行惡戒，成就惡法，最在其邊，生弊腐敗，非梵行稱梵行，非沙門稱沙門，猶如梵志見烏鳥已，而問之曰：『善來，烏鳥！汝從何來？為欲何去？』答曰：『梵志！汝強額癡狂，何為問我：汝從何來？為欲何去？』吾說比丘亦復如是，是以比丘莫行如烏，莫依非法以自存命，當淨身行，淨口、意行，住無事中，著糞掃衣，常行乞食。次第乞食，少欲知足，樂住遠離而習精勤，立正念、正智、正定、正慧，常當遠離，應學如是！
<p/>「彼狌狌獸與此梵志共論是已，便捨而去。吾說此喻有何義耶？若有比丘依村邑行，比丘平旦著衣持鉢，入村乞食，善護於身，守攝諸根，立於正念。彼從村邑乞食已竟，食訖，中後收舉衣鉢，澡洗手足，以尼師檀<note n="m65.22"/>著於肩上，或至無事處，或至樹下，或至空屋中，敷尼師 *檀，結跏<note n="m65.23"/>趺坐。正身正願，反<note n="m65.24"/>念不向，斷除貪伺，心無有諍，見他財物、諸生活具，不起貪伺，欲令我得。彼於貪伺淨除其心，如是瞋恚、睡眠、掉<note n="m65.25"/>悔，斷疑度惑，於善法中無有猶豫，彼於疑惑淨除其心。彼已斷此五蓋心穢慧羸，離欲、離惡不善之法，至得第四禪成就遊。彼得如是，定心清淨，無穢無煩，柔軟善住，得不動心，趣向漏盡智通作證，彼便知此苦如真，知此苦集<note n="m65.26"/>，知此苦滅，知此苦滅道如真；知此漏，知此漏 *集，知此漏滅，知此漏滅道如真。彼如是知，如是見已，則欲漏心解脫，有漏、無明漏心解脫。解脫已，便知解脫：生已盡，梵行已立，所作已辦，不更受有，知如真。猶如梵志見狌狌已，而問之曰：『善來，狌狌！汝從何來？為欲何去？』答曰：『梵志！我從園至園，從觀至觀，從林至林，飲清泉水，噉好果來，我今欲去，不畏於人。』吾說比丘亦復如是。
<p/>「是以比丘莫行如獺，莫行如究暮，莫行如鷲，莫行如食吐鳥，莫行如犲，莫行如烏，當行如狌狌。所以者何？世中無著真人如狌狌獸。」
<p/>佛說如是，彼諸比丘聞佛所說，歡喜奉行！
<p/>烏鳥喻經第八<note n="m65.27"/>竟<note n="m65.28"/>（三千一百七十八字<note n="m65.29"/>）
<sid n="m66"/>　　（六六） *中阿含王相應品說本經<note n="m66.30"/>第九<note n="m66.31"/>（第二小土城誦<note n="m66.32"/>）
<p/>我聞如是：
<p/>一時，佛遊波羅㮈，在仙人住處鹿野園中。
<p/>時，諸比丘於中食後，以小因緣集坐講堂，共論此事：「云何，諸賢！居士在家何者為勝？為比丘等持戒妙法，成就威儀，入家受食耶？為朝朝益利<note n="m66.33"/>百千萬倍乎？」
<p/>或有比丘作是說者：「諸賢！何用 *益利百千萬倍，唯此至要，若有比丘持戒妙法，成就威儀，入家受食，非為朝朝 *益利百千萬倍。」
<p/>是時，尊者阿那律陀<note n="m66.34"/>亦在眾中，於是，尊者阿那律陀告諸比丘：「諸賢！何用 *益利百千萬倍？設復過是，唯此至要，若有比丘持戒妙法，成就威儀，入家受食，非為朝朝 *益利百千萬倍。所以者何？我憶昔時在此波羅㮈國為貧窮人，唯仰捃拾客擔生活<note n="m66.35"/>。是時，此波羅㮈國災旱、早霜、蟲蝗<note n="m66.36"/>，五穀<note n="m66.37"/>不熟，人民荒儉，乞求難得。是時，有一辟支佛，名曰無患<note n="m66.38"/>，依此波羅㮈住。於是，無患辟支佛過夜平旦著衣持鉢，入波羅㮈而行乞食。我於爾時為捃拾故，早出波羅㮈。諸賢！我登出時，逢<note n="m66.39"/>見無患辟支佛入彼。時，無患辟支佛持淨鉢<note n="m66.40"/>入，如本淨鉢出。
<p/>「諸賢！我時捃還入波羅㮈<note n="m66.41"/>，復見無患辟支佛出。彼見我已，便作是念：我旦入時，見此人出；我今還出，復見此人入，此人或能未得食也，我今寧可隨此人去。時，辟支佛便追尋我，如影隨形。諸賢！我持捃還到家，捨擔而迴顧視，便見無患辟支佛來追尋我後，如影隨形。我見彼已，便作是念：我旦出時，見此仙人入城乞食，今此仙人或未得食，我寧可自闕己食，分與此仙人。作是念已，卽持食分與辟支佛，白曰：『仙人！當知此食是我己分，為慈愍故，願哀受之！』時，辟支佛卽答我曰：『居士！當知今年災旱、早霜、蟲 *蝗，五穀不熟，人民荒儉，乞求難得，汝可減半著我鉢中，汝自食半，俱得存命，如是者好。』我復白曰：『仙人！當知我在居家自有釜竈、有樵薪、有穀米，飲食早晚亦無時節，仙人！當為慈愍我故，盡受此食！』時，辟支佛為慈愍故，便盡受之。
<p/>「諸賢！我因施彼一鉢食福，七反生天，得為天王；七反生人，復為人王。諸賢！我因施彼一鉢食福，得生如此釋種族中，大富豐饒，多諸畜牧、封戶、食邑，資財無量，珍寶具足。諸賢！我因施彼一鉢食福，棄捨百千姟金錢王，出家學道，況復其餘種種雜物。諸賢！我因施彼一鉢食福，為王、王臣、梵志、居士、一切人民所見識待，及四部眾比丘、比丘尼、優婆塞、優婆夷<note n="m66.42"/>所見敬重。諸賢！我因施彼一鉢食福，常為人所請<note n="m66.43"/>求，令受飲食、衣被、氍氀、毾㲪、床褥、綩綖、病瘦湯藥、諸生活具，非不請求。若我爾時知彼沙門是無著真人者，所獲福報當復轉倍，受大果報，極妙功德，明所徹照，極廣甚大。」
<p/>於是，尊者阿那律陀無著真人逮正解脫，說此頌曰：
<p/>「我憶昔貧窮，唯仰捃拾活；
<p/>闕己供沙門，無患最上德。
<p/>因此生釋種，名曰阿那律；
<p/>善解能歌舞，作樂常歡喜。
<p/>我得見世尊，正覺如甘露；
<p/>見已生信樂，棄捨家學道。
<p/>我得識宿命，知本之所生；
<p/>生三十三天，七反住<note n="m66.44"/>於彼。
<p/>此七彼亦七，世受生十四；
<p/>人間及天上，初不墮惡處。
<p/>我今知死生，眾生往來處；
<p/>知他心是非，賢聖五娛樂。
<p/>得五支禪定<note n="m66.45"/>，常息心靜默；
<p/>已得靜正住，便逮淨天眼。
<p/>所為今學道，遠離棄捨家；
<p/>我今獲此義，得入佛境界。
<p/>我不樂於死，亦不願於生；
<p/>隨時任所適，建立正念智。
<p/>隨耶離<note n="m66.46"/>竹林，我命在彼盡；
<p/>當在竹林下，無餘般涅槃<note n="m66.47"/>。」
<p/>爾時，世尊在於燕坐，以淨天耳出過於人，聞諸比丘於中食後集坐講堂，共論此事。
<p/>世尊聞已，則於晡時從燕坐起，往至講堂比丘眾前，敷座而坐，問諸比丘：「汝等今日以何事故集坐講堂？」
<p/>時，諸比丘白曰：「世尊！我等今日以尊者阿那律陀因過去事而說法故集坐講堂。」
<p/>於是，世尊告諸比丘：「汝等今日欲從佛聞因未來事而說法耶？」
<p/>諸比丘白曰：「世尊！今正是時。善逝！今正是時。若世尊為諸比丘因未來事而說法者，諸比丘聞已，當善受持。」
<p/>世尊告曰：「諸比丘！諦聽！諦聽！善思念之，吾當為汝廣分別說。」
<p/>時，諸比丘受教而聽。
<p/>世尊告曰：「諸比丘！未來久遠當有人民壽八萬歲。人壽八萬歲時，此閻浮洲極大富樂，多有人民，村邑相近，如雞一飛。諸比丘！人壽八萬歲時，女年五百乃當出嫁。諸比丘！人壽八萬歲時，唯有如是病，謂寒、熱、大小便、欲、飲食<note n="m66.48"/>、老、更無餘患。
<p/>「諸比丘！人壽八萬歲時，有王名螺<note n="m66.49"/>，為轉輪王，聰明智慧，有四種軍，整御天下，由己自在，如法法王成就七寶。彼七寶者，輪寶、象寶、馬寶、珠寶、女寶、居士寶、主兵臣寶，是<note n="m66.50"/>為七。千子具足，顏貌端正，勇猛無畏，能伏他眾。彼當統領此一切地乃至大海，不以刀杖，以法教令，令得安樂。有大金幢，諸寶嚴飾，舉高千肘，圍十六肘，彼當竪之。既竪之後，下便布施沙門、梵志、貧窮、孤獨、遠來乞者，以飲食、衣被、車乘、華鬘、散華、塗香、屋舍、床褥、氍氀、綩綖、給使、明燈。彼施此已，便剃除鬚髮，著袈裟衣，至信、捨家、無家、學道。彼族姓子所為，剃除鬚髮，著袈裟衣，至信、捨家、無家、學道者，唯無上梵行訖，於現法中自知自覺，自作證成就遊：生已盡，梵行已立，所作已辦，不更受有，知如真。」
<p/>爾時，尊者阿夷哆<note n="m66.51"/>在眾中坐，於是，尊者阿夷哆卽從座<note n="m66.52"/>起，偏袒著衣，叉手向佛，白曰：「世尊！我於未來久遠人壽八萬歲時，可得作王，號名曰螺，為轉輪王，聰明智慧，有四種軍，整御天下，由己自在，如法法王成就七寶。彼七寶者，輪<note n="m66.53"/>寶、象寶、馬寶、珠寶、女寶、居士寶、主兵臣寶，是為七。我當有千子具足，顏貌端正，勇猛無畏，能伏他眾。我當統領此一切地乃至大海，不以刀杖，以法教令，令得安樂。有大金幢，諸寶嚴飾，舉高千肘，圍十六肘，我當竪之。既竪之後，下便布施沙門、梵志、貧窮、孤獨、遠來乞者，以飲食、衣被、車乘、花鬘、散華、塗香、屋舍、床褥、氍氀、綩綖、給使、明燈。我施此已，便剃除鬚髮，著袈裟衣，至信、捨家、無家、學道。我族姓子所為，剃除鬚髮，著袈裟衣，至信、捨家、無家、學道者，唯無上梵行訖，於現法中自知自覺，自作證成就遊：生已盡，梵行已立，所作已辦，不更受有，知如真。」
<p/>於是，世尊訶尊者阿夷哆曰：「汝愚癡人！應更一死，而求再終。所以者何？謂汝作是念：世尊！我於未來久遠人壽八萬歲時，可得作王，號名曰 *螺，為轉輪王，聰明智慧，有四種軍，整御天下，由己自在，如法法王成就七寶。彼七寶者，輪寶、象寶、馬寶、珠寶、女寶、居士寶、主兵臣寶，是為七。我當有千子具足，顏貌端正，勇猛無畏，能伏他眾。我當統領此一切地乃至大海，不以刀杖，以法教令，令得安樂。有大金幢，諸寶嚴飾，舉高千肘，圍十六肘，我當𣾂之。既𣾂之後，下便布施沙門、梵志、貧窮、孤獨、遠來乞者，以飲食、衣被、車乘、華鬘、散華、塗香、屋舍、床褥、氍氀、綩綖、給使、明燈。我施此已，便剃除鬚髮，著袈裟衣，至信、捨家、無家、學道。我族姓子所為，剃除鬚髮，著袈裟衣，至信、捨家、無家、學道者，唯無上梵行訖，於現法中自知自覺，自作證成就遊：生已盡，梵行已立，所作已辦，不更受有，知如真。」
<p/>世尊告曰：「阿夷哆！汝於未來久遠人壽八萬歲時，當得作王，號名曰螺，為轉輪王，聰明智慧，有四種軍，整御天下，由己自在，如法法王成就七寶。彼七寶者，輪寶、象寶、馬寶、珠寶、女寶、居士寶、主兵臣寶，是為七。汝當有千子具足，顏貌端正，勇猛無畏，能伏他眾。汝當統領此一切地乃至大海，不以刀杖，以法教令，令得安樂。有大金幢，諸寶嚴飾，舉高千肘，圍十六肘，汝當𣾂之。既𣾂之後，下便布施沙門、梵志、貧窮、孤獨、遠來乞者，以飲食、衣被、車乘、華鬘、散華、塗香、屋舍、床褥、氍氀、綩綖、給使、明燈。汝施此已，便剃除鬚髮，著袈裟衣，至信、捨家、無家、學道。汝族姓子所為，剃除鬚髮，著袈裟衣，至信、捨家、無家、學道者，唯無上梵行訖，於現法中自知自覺，自作證成就遊：生已盡，梵行已立，所作已辦，不更受有，知如真。」
<p/>佛告諸比丘：「未來久遠人壽八萬歲時，當有佛，名彌勒<note n="m66.54"/>如來、無所著、等正覺、明行成為、善逝、世間解、無上士、道法御、天人師，號佛、眾祐；猶如我今已成如來、無所著、等正覺、明行成為、善逝、世間解、無上士、道法御、天人師，號佛、眾祐。彼於此世，天及魔、梵、沙門、梵志，從人至天，自知自覺，自作證成就遊；猶如我今於此世，天及魔、梵、沙門、梵志，從人至天，自知自覺，自作證成就遊。彼當說法，初妙、中妙、竟亦妙，有義有文，具足清淨，顯現梵行；猶如我今說法，初妙、中妙、竟亦妙，有義有文，具足清淨，顯現梵行。彼當廣演流布梵行，大會無量，從人至天，善發顯現；猶如我今廣演流布梵行，大會無量，從人至天，善發顯現。彼當有無量百千比丘眾，猶如我今無量百千比丘眾。」
<p/>爾時，尊者彌勒在彼眾中，於是，尊者彌勒卽從座<note n="m66.55"/>起，偏袒著衣，叉手向佛白曰：「世尊！我於未來久遠人壽八萬歲時，可得成佛，名彌勒如來、無所著、等正覺、明行成為、善逝、世間解、無上士、道法御、天人師，號佛、眾祐；如今世尊、如來、無所著、等正覺、明行成為、善逝、世間解、無上士、道法御、天人師，號佛、眾祐。我於此世，天及魔、梵、沙門、梵志，從人至天，自知自覺，自作證成就遊；如今世尊於此世，天及魔、梵、沙門、梵志，從人至天，自知自覺，自作證成就遊。我當說法，初妙、中妙、竟亦妙，有義有文，具足清淨，顯現梵行；如今世尊說法，初妙、中妙、竟亦妙，有義有文，具足清淨，顯現梵行。我當廣演流布梵行，大會無量，從人至天，善發顯現；如今世尊廣演流布梵行，大會無量，從人至天，善發顯現。我當有無量百千比丘眾，如今世尊無量百千比丘眾。」
<p/>於是，世尊歎彌勒曰：「善哉！善哉！彌勒！汝發心極妙，謂領大眾。所以者何？如汝作是念：世尊！我於未來久遠人壽八萬歲時，可得成佛，名彌勒如來、無所著、等正覺、明行成為、善逝、世間解、無上士、道法御、天人師，號佛、眾祐；如今世尊、如來、無所著、等正覺、明行成為、善逝、世間解、無上士、道法御、天人師，號佛、眾祐。我於此世，天及魔、梵、沙門、梵志，從人至天，自知自覺，自作證成就遊；如今世尊於此世，天及魔、梵、沙門、梵志，從人至天，自知自覺，自作證成就遊。我當說法，初妙、中妙、竟亦妙，有義有文，具足清淨，顯現梵行；如今世尊說法，初妙、中妙、竟亦妙，有義有文，具足清淨，顯現梵行。我當廣演流布梵行，大會無量，從人至天，善發顯現；如今世尊廣演流布梵行，大會無量，從人至天，善發顯現。」
<p/>佛復告曰：「彌勒！汝於未來久遠人壽八萬歲時，當得作佛，名彌勒如來、無所著、等正覺、明行成為、善逝、世間解、無上士、道法御、天人師，號佛、眾祐；猶如我今如來、無所著、等正覺、明行成為、善逝、世間解、無上士、道法御、天人師，號佛、眾祐。汝於此世，天及魔、梵、沙門、梵志，從人至天，自知自覺，自作證成就遊；猶<note n="m66.56"/>如我今於此世，天及魔、梵、沙門、梵志，從人至天，自知自覺，自作證成就遊。汝當說法，初妙、中妙、竟亦妙，有義有文，具足清淨，顯現梵行；猶如我今說法，初妙、中妙、竟亦妙，有義有文，具足清淨，顯現梵行。汝當廣演流布梵行，大會無量，從人至天，善發顯現；猶如我今廣演流布梵行，大會無量，從人至天，善發顯現。汝當有無量百千比丘眾，猶如我今無量百千比丘眾。」
<p/>爾時，尊者阿難執拂侍佛，於是，世尊迴顧告曰：「阿難！汝取金縷織成衣來，我今欲與彌勒比丘。」
<p/>爾時，尊者阿難受世尊教，卽取金縷織成衣來，授與世尊。於是，世尊從尊者阿難受此金縷織成衣已，告曰：「彌勒！汝從如來取此金縷織成之衣，施佛、法、眾。所以者何？彌勒！諸如來、無所著、等正覺，為世間護，求義及饒益，求安隱快樂。」
<p/>於是，尊者彌勒從如來取金縷織成衣已，施佛、法、眾。
<p/>時，魔波旬<note n="m66.57"/>便作是念：此沙門瞿曇遊行<note n="m66.58"/>波羅㮈仙人住處鹿野園中，彼為弟子因未來說法，我寧可往而嬈亂之。
<p/>時，魔波旬往至佛所，到已向佛卽說頌曰：
<p/>「彼必定當得，容貌妙第一，
<p/>華鬘瓔珞身，明珠佩其臂，
<p/>若在雞頭城，螺王境界中。」
<p/>於是，世尊而作是念：此魔波旬來到我所，欲相嬈亂。世尊知已，為魔波旬卽說頌曰：
<p/>「彼必定當得，無伏無疑惑，
<p/>斷生老病死，無漏所作訖，
<p/>若行梵行者，彌勒境界中。」
<p/>於是，魔王復說頌曰：
<p/>「彼必定當得，名衣上妙服，
<p/>栴檀以塗體，身𦟛直姝長，
<p/>若在雞頭城，螺王境界中。」
<p/>爾時，世尊復說頌曰：
<p/>「彼必定當得，無主亦無家，
<p/>手不持金寶，無為無所憂，
<p/>若行梵行者，彌勒境界中。」
<p/>於是，魔王復說頌曰：
<p/>「彼必定當得，名財好飲食，
<p/>善能解歌舞，作樂常歡喜，
<p/>若在雞頭城，螺王境界中。」
<p/>爾時，世尊復說頌曰：
<p/>「彼為必度岸，如鳥破網出，
<p/>得禪自在遊，具樂常歡喜，
<p/>汝魔必當知，我已相降伏。」
<p/>於是，魔王復作是念：世尊知我！善逝見我！愁惱憂慼不能得住。卽於彼處忽沒不現。
<p/>佛說如是，彌勒、阿夷哆、尊者阿難及諸比丘聞佛所說，歡喜奉行！
<p/>說本經第九<note n="m66.59"/>竟<note n="m66.60"/>（四千一字<note n="m66.61"/>）
<p/>中阿含經卷第十三（七千一百七十九字<note n="m66.62"/>）（第二小土城誦<note n="m66.63"/>）
<sid n="m67"/>　　（六七）中阿含王相應品<note n="m67.2"/>大天㮈林經<note n="m67.3"/>第十<note n="m67.4"/>（第二小土城誦<note n="m67.5"/>）
<p/>我聞如是：
<p/>一時，佛遊鞞陀提<note n="m67.6"/>國，與大比丘眾俱，往至彌薩羅<note n="m67.7"/>，住大天㮈林<note n="m67.8"/>中。
<p/>爾時，世尊行道中路欣然而笑<note n="m67.9"/>，尊者阿難見世尊 *笑，叉手向佛，白曰：「世尊！何因緣 *笑？諸如來、無所著、等正覺若無因緣，終不妄 *笑。願聞其意！」
<p/>彼時，世尊告曰：「阿難<note n="m67.10"/>！在昔異時<note n="m67.11"/>此彌薩羅㮈林之中，於彼有王，名曰大天<note n="m67.12"/>，為轉輪王<note n="m67.13"/>，聰明智慧，有四種軍，整御天下，由己自在，如法法王成就七寶，得人四種如意之德。阿難！彼大天王成就七寶，為何謂耶<note n="m67.14"/>？謂輪寶、象寶、馬寶、珠寶、女寶、居士寶、主兵臣寶，是謂為七。
<p/>「阿難！彼大天王云何名為成就輪寶？阿難！時，大天王於月十五日說從解脫<note n="m67.15"/>時，沐浴澡洗，昇正殿上；有天輪寶從東方來，輪有千輻，一切具足，清淨自然，非人所造，色如火㷿<note n="m67.16"/>，光明昱爍。大<note n="m67.17"/>天王見已，歡喜踊躍，心自念曰：生賢輪寶，生妙輪寶，我亦曾從古人聞之，若頂生剎利王於月十五日說從解脫時，沐浴澡洗，昇正殿上；有天輪寶從東方來，輪有千輻，一切具足，清淨自然，非人所造，色如火 *㷿，光明昱爍，彼必當作轉輪王也。我將無作轉輪王耶？
<p/>「阿難！昔大天王將欲自試天輪寶，時，集四種軍──象軍、馬軍、車軍、步軍。集四種軍已，詣天輪寶所，以左手撫輪，右手轉之，而作是語：『隨天輪寶，隨天輪寶之所轉去。』阿難！彼天輪寶<note n="m67.18"/>轉已卽去，向於東方。時，大天王亦自隨後及四種軍。若天輪寶有所住處，時大天王卽彼止宿及四種軍。於是，東方諸小國王，彼皆來詣大天王所，白曰：『天王！善來！天王！此諸國土極大豐樂，多有人民，盡屬天王，唯願天王以法教之！我等亦當輔佐天王。』於是，大天王告諸小王曰：『卿等各各自領境界，皆當以法，莫以非法，無令國中有諸惡業、非梵行人。』
<p/>「阿難！彼天輪寶過東方去，度東大海，迴至南方、西方、北方。阿難！隨天輪寶周迴轉去時，大天王亦自隨後及四種軍。若天輪寶有所住處，時大天王𣈳彼止宿及四種軍。於是，北方諸小國王，彼皆來詣大天王所，白曰：『天王！善來！天王！此諸國土極大豐樂，多有人民，盡屬天王，唯願天王以法教之！我等亦當輔佐天王。』於是，大天王告諸小王曰：『卿等各各自領境界，皆當以法，莫以非法，無令國中有諸惡業、非梵行人。』阿難！彼天輪寶過北方去，度北大海，卽時速還至本王城，彼大天王坐正殿上斷<note n="m67.19"/>理財物。時，天輪寶住於虛空，是謂<note n="m67.20"/>大天王成就如是天輪之寶。
<p/>「阿難！彼大天王云何名為成就象寶？阿難！時，大天王而生象寶，彼象極白而有七支，其象名曰于娑賀<note n="m67.21"/>。大天王見已，歡喜踊躍，若可調者，極令賢善。阿難！彼大天王則於後時告象師曰：『汝速御象，令極善調。若象調已，便來白我。』爾時，象師受王教已，至象寶所，速御象寶，令極善調。彼時象寶受極御治，疾得善調，猶昔良象壽無量百千歲，以無量百千歲受極御治，疾得善調。彼象寶者亦復如是，受極御治，疾得善調。阿難！爾時，象師速御象寶，令極善調。象寶調已，便詣大天王所，白曰：『天王！當知我以極御治之，象寶已調，隨天王意。』阿難！昔大天王試象寶時，平旦日出，至象寶所，乘彼象寶，遊一切地乃至大海，卽時速還至本王城，是謂大天王成就如是白象之寶。
<p/>「阿難！彼大天王云何名為成就馬寶？阿難！時，大天王而生馬寶。彼馬寶者，極紺青色，頭像如烏<note n="m67.22"/>，以毛嚴身，名髦<note n="m67.23"/>馬王<note n="m67.24"/>。天王見已，歡喜踊躍，若可調者，極令賢善。阿難！彼大天王則於後時告馬師曰：『汝速御馬，令極善調。若馬調已，便來白我。』爾時，馬師受王教已，至馬寶所，速御馬寶，令極善調。彼時馬寶受極御治，疾得善調，猶昔良馬壽無量百千歲，以無量百千歲受極御治，疾得善調。彼馬寶者亦復如是，受極御治，疾得善調。阿難！爾時，馬師速御馬寶，令極善調。馬寶調已，便詣大天王所，白曰：『天王！當知我以極御治之，馬寶已調，隨天王意。』阿難！昔大天王試馬寶時，平旦日出，至馬寶所，乘彼馬寶，遊一切地乃至大海，卽時速還至本王城，是謂大天王成就如是紺馬之寶。
<p/>「阿難！彼大天王云何名為成就珠寶？阿難！時，大天王而生珠寶。彼珠寶者，明淨自然，無有造者，八楞無垢，極好磨治，貫以五色繩，青、黃、赤、白、黑。阿難！時，大天王內宮殿中欲得燈明，卽用珠寶。阿難！昔大天王試珠寶時，便集四種軍──象軍、馬軍、車軍、步軍。集四種軍已，於夜闇中竪立高幢，安珠置上，出<note n="m67.25"/>至園觀，珠之光耀照四種軍，明之所及方半由延<note n="m67.26"/>，是謂大天王成就如是明珠之寶。
<p/>「阿難！彼大天王云何名為成就女寶？阿難！時，大天王而生女寶。彼女寶者，身體光澤，皎<note n="m67.27"/>潔明淨，美色過人，少<note n="m67.28"/>不及天，姿容端正，覩者歡悅，口出芬馥青蓮華香，身諸毛孔出栴<note n="m67.29"/>檀馨，冬則身溫，夏則身涼。彼女至心承事於王，發言悅樂，所作捷疾，聰明智慧，歡喜行善。彼女念王，常不離心，況身、口行，是謂大天王成就如是美女之寶。
<p/>「阿難！彼大天王云何成就居士之<note n="m67.30"/>寶？阿難！時，大天王生居士寶，彼居士寶極大豐富，資財無量，多有畜牧、封戶、食邑，種種具足福業之報，而得天眼，見諸寶藏，空、有悉見<note n="m67.31"/>，見有守護無守護者，金藏、錢藏，作以不作皆悉見之。阿難！彼居士寶詣大天王，白曰：『天王！若欲得金及錢寶者，天王莫憂！我自知時。』阿難！昔大天王試居士寶時，彼王乘船，入恒水中，告曰：『居士！我欲得金及以錢寶。』居士白曰：『天王！願船至岸。』時，大天王告曰：『居士！正欲此中得，正欲此中得。』居士白曰：『天王！願令船住。』阿難！時，居士寶至船前頭，長跪申手，便於水中舉四藏，出金藏、錢藏、作藏、不作藏，白曰：『天王！隨意所欲，金及錢寶恣其所用，用已餘者，還著水中。』是謂大天王成就如是居士之寶。
<p/>「阿難！彼大天王云何成就主兵臣寶？阿難！時，大天王生主兵寶，彼主兵臣聰明智慧，辯才巧<note n="m67.32"/>言，多識分別。主兵臣寶為大天王設現世義，勸安立之；設後世義，勸安立之；設現世義、後世義，勸安立之。彼主兵臣為大天王，欲合軍眾，便能合之，欲解便解，欲令大天王四種軍眾不使疲乏，及勸助之，諸臣亦然，是謂大天王成就如是主兵臣寶。阿難！是謂大天王成就七寶。
<p/>「阿難！彼大天王云何得人四種如意之德<note n="m67.33"/>？彼大天王壽命極長八萬四千歲，為童子嬉戲八萬四千歲，作小國王八萬四千歲，為大國王八萬四千歲，剃除鬚髮，著袈裟衣，至信、捨家、無家、學道，學仙人王修行梵行，在此彌薩羅，住大天㮈林中<note n="m67.34"/>。阿難！若大天王壽命極長八萬四千歲，為童子嬉戲八萬四千歲，作小國王八萬四千歲，為大國王八萬四千歲，剃除鬚髮，著袈裟衣，至信、捨家、無家、學道，學仙人王修行梵行，在此彌薩羅，住大天㮈林中者，是謂大天王第一如意之德。
<p/>「復次，阿難！彼大天王無有疾病，成就平等食味之道，不冷不熱，安隱無諍。由是之故，其所飲食而得安消。阿難！若大天王無有疾病，成就平等食味之道，不冷不熱，安隱無諍。由是之故，其所飲食而得安消者，是謂大天王第二如意之德。
<p/>「復次，阿難！彼大天王身體光澤， *皎潔明淨，美色過人，少<note n="m67.35"/>不及天，端正姝好，覩<note n="m67.36"/>者歡悅。阿難！若大天王身體光澤， *皎潔明淨，美色過人， *少不及天，端正姝好， *覩者歡悅，是謂大天王第三如意之德。
<p/>「復次，阿難！彼大天王常於愛念梵志、居士，如父念子；梵志、居士亦復敬重於大天王，如子敬父。阿難！昔大天王在園觀中告御者曰：『徐徐御車，我欲久視梵志、居士。』梵志、居士亦告御者：『徐徐御車，我等欲久視大天王。』阿難！若大天王常於愛念梵志、居士，如父念子；梵志、居士亦復敬重於大天王，如子敬父者，是謂大天王第四如意之德。阿難！是謂大天王得人四種如意之德。
<p/>「阿難！彼大天王則於後時告剃髮<note n="m67.37"/>人：『汝若見我頭生白髮者，便可啟我。』於是，剃 *髮人受王教已，而於後時沐浴王頭，見生白髮，見已，啟曰：『天王！當知天使已至，頭生白髮<note n="m67.38"/>。』彼大天王復告剃 *髮人：『汝持金鑷徐拔白髮，著吾手中。』時，剃 *髮人聞王教已，卽以金鑷徐拔白髮，著王手中。阿難！彼大天王手捧白髮而說頌曰：
<p/>『我頭生白髮，壽命轉衰減；
<p/>天使已來至，我今學道時。』
<p/>「阿難！彼大天王見白髮已，告太子曰：『太子！當知天使已至，頭生白髮。太子！我已得人間欲，今當復求天上之欲。太子！我欲剃除鬚髮，著袈裟衣，至信、捨家、無家、學道。太子！我今以此四天下付授於汝，汝當如法治化，莫以非法，無令國中有諸惡業、非梵行人。太<note n="m67.39"/>子！汝後若見天使已至，頭生白髮者，汝當復以此國政授汝太子，善教敕之。授太子國已，汝亦當復剃除鬚髮，著袈裟衣，至信、捨家、無家、學道。太子！我今為汝轉此相繼之法，汝亦當復轉此相繼之法，莫令人民墮在極邊<note n="m67.40"/>。太子！云何我今為汝轉此相繼之法，汝亦當復轉此相繼之法，莫令人民<note n="m67.41"/>墮在極邊？太子！若此國中傳授法絕，不復續者，是名人民墮在極邊。太子！以是之故，我今為汝轉。太子！我已為汝轉此相繼之法，汝亦當復轉此相繼之法，莫令人民墮在極邊。』
<p/>「阿難！彼大<note n="m67.42"/>天王以此國政付授太子，善教敕已，便剃除鬚髮，著袈裟衣，至信、捨家、無家、學道，學仙人王修行梵行，在此彌薩羅大天㮈林<note n="m67.43"/>中，彼亦轉輪王，成就七寶，得人<note n="m67.44"/>四種如意之德。云何成就七寶，得人四種如意之德？如前所說七寶，得人四種如意之德。
<p/>「阿難！彼轉輪王亦於後時告剃 *髮人：『汝若見我頭生白髮者，便可啟我。』於是，剃 *髮人受王教已，而於後時沐浴王頭，見生白髮，見已，啟曰：『天王！當知天使已至，頭生白髮。』彼轉輪王復告剃 *髮人：『汝持金鑷徐拔白髮，著吾手中。』時，剃 *髮人聞王教已，卽以金鑷徐拔白髮，著王手中。阿難！彼轉輪王手捧白髮而說頌曰：
<p/>『我頭生白髮，壽命轉衰減；
<p/>天使已來至，我今學道時。』
<p/>「阿難！彼轉輪王見白髮已，告太子曰：『太子！當知天使已至，頭生白髮。太子！我已得人間欲，今當復求天上之欲。太子！我欲剃除鬚髮，著袈裟衣，至信、捨家、無家、學道，我今以此四天下付授於汝，汝當如法治化，莫以非法，無令國中有諸惡業、非梵行人。太子！汝後若見天使已至，頭生白髮者，汝亦當復以此國政授汝太子，善教敕之。授太子國已，汝亦<note n="m67.45"/>當復剃除鬚髮，著袈裟衣，至信、捨家、無家、學道。太子！我今為汝轉此相繼之法，汝亦當復轉此相繼之法，莫令人民墮在極邊。太子！云何我今為汝轉此相繼之法，汝亦當復轉此相繼之法，莫令人民墮在極邊？太子！若此國中傳授法絕，不復續者，是名人民墮在極邊。太子！以是之故，我今為汝轉。太子！我已為汝轉此相繼之法，汝亦當復轉此相繼之法，莫令人民墮在極邊。』
<p/>「阿難！彼轉輪王以此國政付授太<note n="m67.46"/>子，善教敕已，便剃除鬚髮，著袈裟衣，至信、捨家、無家、學道，學仙人王修行梵行，在此彌薩羅大天㮈林中。
<p/>「阿難！是為從子至子，從孫至孫，從族至族，從見至見，展轉八萬四千轉輪王，剃除鬚髮，著袈裟衣，至信、捨家、無家、學道，學仙人王修行梵行，在此彌薩羅大天㮈林中。彼最後王名曰尼彌<note n="m67.47"/>，如法法王，行法如法，而為太<note n="m67.48"/>子、后妃、婇女及諸臣民、沙門、梵志乃至蜫蟲，奉持法齋，月八日、十四日、十五日修行布施<note n="m67.49"/>，施諸窮乏沙門、梵志、貧窮、孤獨、遠來乞者，以飲食、衣被、車乘、華鬘、散華、塗香、屋舍、床褥、氍氀、綩綖、給使、明燈。
<p/>「彼時，三十三天<note n="m67.50"/>集坐善法講堂<note n="m67.51"/>，咨嗟稱歎尼彌王曰：『諸賢！鞞陀提<note n="m67.52"/>人有大善利，有大功德。所以者何？彼最後王名曰尼彌，如法法王，行法如法，而為太子、后妃、婇女及諸臣民、沙門、梵志，乃至蜫蟲，奉持法齋，月八日、十四日、十五日修行布施，施諸窮乏沙門、梵志、貧窮、孤獨、遠來乞者，以飲食、衣被、車乘、華鬘、散華、塗香、屋舍、床褥、氍氀、綩綖、給使、明燈。』
<p/>「時，天帝釋<note n="m67.53"/>亦在眾中。於是，天帝釋告三十三天曰：『諸賢！汝等欲得卽在此見尼彌王耶？』三十三天白曰：『拘翼<note n="m67.54"/>！我等欲得卽在此見彼<note n="m67.55"/>尼彌王。』爾時，帝釋猶如力士屈伸<note n="m67.56"/>臂頃，於三十三天上忽沒不現，已來至此尼彌王殿。於是，尼彌王見天帝釋，見已，問曰：『汝為是誰？』帝釋答曰：『大王！聞有天帝釋耶？』答曰：『聞有帝釋。』告曰：『我卽是也。大王有大善利，有大功德。所以者何？三十三天為汝集坐善法講堂，咨嗟稱歎曰：諸賢！鞞陀提人有大善利，有大功德。所以者何？彼最後王名曰尼彌，如法法王，行法如法，而為太子、后妃、婇女及諸臣民、沙門、梵志，乃至蜫蟲，奉持法齋，月八日、十四日、十五日修行布施，施諸窮乏沙門、梵志、貧窮、孤獨、遠來乞者，以飲食、衣被、車乘、華鬘、散華、塗香、屋舍、床褥、氍氀、綩綖、給使、明燈。大王！欲見三十三天耶？』答曰：『欲見。』帝釋復告尼彌王曰：『我還天上，當敕嚴駕千象車來，大王乘車娛樂遊戲昇於天上。』時，尼彌王為天帝釋默然而受。
<p/>「於是，帝釋知尼彌王默然受已，猶如力士屈伸<note n="m67.57"/>臂頃，於尼彌王殿忽沒不現。已還至彼三十三天，帝釋到已，告御者曰：『汝速嚴駕千象車，往迎尼彌王，到已，白曰：大王！當知天帝釋遣此千象車來迎於大王，可乘此車娛樂遊戲昇於天上。王乘車已，復白王曰：王欲令我從何道送？為從惡受惡報道？為從妙受妙報道耶？』
<p/>「於是，御者受帝釋教已，卽便嚴駕千象車，往至尼彌王所，到已，白曰：『大王！當知帝釋遣此千象車來迎於大<note n="m67.58"/>王，可乘此車娛樂遊戲昇於天上。』時，尼彌王昇彼車已，御者復白王：『欲令我從何道送？為從惡受惡報道？為從妙受妙報道耶？』時，尼彌王告御者曰：『汝於兩道中間送我，惡受惡報，妙受妙報。』於是，御者便於兩道中間送王，惡受惡報，妙受妙報。於是，三十三天遙見尼彌王來，見已稱善：『善來！大王！善來<note n="m67.59"/>！大王！可與三十三天共住娛樂。』時，尼彌王為三十三天而說頌曰：
<p/>『猶如假借乘，一時暫求車；
<p/>此處亦復然，謂為他所有。
<p/>我還彌薩羅，當作無量善；
<p/>因是生天上，作福為資糧。』
<p/>「阿難！昔大天王者汝謂異人耶？莫作是念！當知卽是我也。阿難！我昔從子至子，從孫至孫，從族至族，從我展轉八萬四千轉輪王，剃除鬚髮，著袈裟裟衣，至信、捨家、無家、學道，學仙人王修行梵行，在此彌薩羅大天㮈林中。阿難！我爾時為自饒益，亦饒益他，饒益多人，愍傷世間，為天、為人求義及饒益，求安隱快樂。爾時說法不至究竟，不究竟白淨，不究竟梵行；不究竟梵行訖，爾時不離生老病死、啼哭憂慼，亦未能得脫一切苦。
<p/>「阿難！我今出世，如來、無所著、等正覺、明行成為、善逝、世間解、無上士、道法御、天人師，號佛、眾祐，我今為自饒益，亦饒益他，饒益多人，愍傷世間，為天、為人求義及饒益，求安隱快樂。我今說法得至究竟，究竟白淨，究竟梵行；究竟梵行訖，我今得離生老病死、啼哭憂慼，我今已得脫一切苦。
<p/>「阿難！我今為汝轉相繼法，汝亦當復轉相繼法，莫令佛種斷。阿難！云何我今為汝轉相繼法，汝亦當復轉相繼法，莫令佛種斷？謂八支聖道，正見……乃至正定為八。阿難！是謂我今為汝轉相繼法，汝亦當復轉相繼法，莫令佛種斷。」
<p/>佛說如是，尊者阿難及諸比丘聞佛所說，歡喜奉行！
<p/>大天㮈林經第十<note n="m67.60"/>竟<note n="m67.61"/>（四千七百三十九字<note n="m67.62"/>）
<sid n="m68"/>　　（六八）中阿含<note n="m68.63"/>王相應品大善見王經<note n="m68.64"/>第十一<note n="m68.65"/>（ *第二小土城誦）
<p/>我聞如是：
<p/>一時，佛遊拘尸城<note n="m68.66"/>，住惒跋單力士<note n="m68.67"/>娑羅林中。
<p/>爾時，世尊最後欲取般涅槃時，告曰：「阿難！汝往至雙娑羅樹<note n="m68.68"/>間，可為如來北首敷床，如來中夜當般涅槃。」
<p/>尊者阿難受如來教，卽詣雙樹，於雙樹間而為如來北首敷床。敷床已訖，還詣佛所，稽首禮足，卻住一面，白曰：「世尊！已為如來於雙樹間北首敷床，唯願世尊自當知時！」於是，世尊將尊者阿難至雙樹間，四疊鬱多羅僧以敷床上，襞僧伽梨<note n="m68.69"/>作枕，右脇而臥，足足相累，最後欲取般涅槃。
<p/>時，尊者阿難執拂侍佛，尊者阿難叉手向佛，白曰：「世尊！更有餘大城，一名瞻波，二名舍衛，三名鞞舍離，四名王舍城，五名波羅㮈<note n="m68.70"/>，六名加<note n="m68.71"/>維羅衛<note n="m68.72"/>，世尊不於彼般涅槃，何故正在此小土城？諸城之中此最為下。」
<p/>是時，世尊告曰：「阿難！汝莫說此為小土城，諸城之中此最為下。所以者何？乃<note n="m68.73"/>過去時，此拘尸城名拘尸<note n="m68.74"/>王城，極大豐樂，多有人民。阿難！拘尸王城長十二由延，廣七由延。阿難！造立樓櫓，高如一人，或二、三、四……至高七人。阿難！拘尸王城於外周匝有壍七重，其壍則以四寶塼壘──金、銀、琉璃及水精。其底布以四種寶沙──金、銀、琉璃及水精。阿難！拘尸王城周匝外有垣牆七重，其牆亦以四寶塼壘──金、銀、琉璃及水精。阿難！拘尸王城周匝七重，行四寶多羅樹──金、銀、琉璃及水精，金多羅樹銀葉華實，銀多羅樹金葉華實，琉璃多羅樹水精葉華實，水精多羅樹琉璃葉華實。
<p/>「阿難！彼多羅樹間作種種華池──青蓮華池，紅蓮、赤蓮、白蓮華池。阿難！其華池岸四寶塼壘──金、銀、琉<note n="m68.75"/>璃及水精。其底布以四種寶沙──金、銀、琉璃及水精。阿難！彼池中有四寶梯陛──金、銀、琉璃及水精，金陛銀蹬<note n="m68.76"/>，銀陛金 *蹬，琉璃陛水精 *蹬，水精陛琉璃 *蹬。阿難！彼池周匝有四寶鉤欄──金、銀、琉璃及水精，金欄銀鉤，銀欄金鉤，琉璃欄水精鉤，水精欄琉璃鉤。阿難！彼池覆以羅網，鈴懸其間，彼鈴四寶──金、銀、琉璃及水精，金鈴銀舌，銀鈴金舌，琉璃鈴水精舌，水精鈴琉璃舌。
<p/>「阿難！於彼池中植<note n="m68.77"/>種種水華──青蓮華，紅蓮、赤蓮、白蓮華，常水常華，無守視者，通一切人。阿難！於彼池岸 *植種種陸華──修摩那華、婆師華、瞻蔔華、修揵提華、摩頭揵提華、阿提牟哆華、波羅頭華<note n="m68.78"/>。
<p/>「阿難！其華池岸有眾多女，身體光澤，皎潔明淨，美色過人，少<note n="m68.79"/>不及天，姿容端正，覩者歡悅，眾寶瓔珞，嚴飾具足。彼行惠施，隨其所須，飲食、衣被、車乘、屋舍、床褥、氍氀、給使、明燈，悉以與之。
<p/>「阿難！其多羅<note n="m68.80"/>樹葉，風吹之時，有極上妙音樂之聲，猶五種妓工師作樂，極妙上好諧和之音。阿難！其多羅樹葉，風吹之時，亦復如是。阿難！拘尸城中設有弊惡極下之人，其有欲得五種妓樂者，卽共往至多羅樹間，皆得自恣，極意娛樂。阿難！拘尸王城常有十二種聲，未曾斷絕，象聲、馬聲、車聲、步聲、吹螺聲、鼓聲、薄洛鼓聲、伎鼓聲、歌聲、舞聲、飲食聲、惠施聲<note n="m68.81"/>。
<p/>「阿難！拘尸城中有王，名大善見<note n="m68.82"/>，為轉輪王，聰明智慧，有四種軍整御天下，由己自在，如法法王成就七寶，得人四種如意之德。云何成就七寶，得人四種如意之德？如前所說七寶、四種人如意之德。阿難！於是，拘尸王城梵志、居士，多取珠寶、鉗婆羅寶<note n="m68.83"/>，載詣大善見王，白曰：『天王<note n="m68.84"/>！此多珠寶、鉗婆羅寶，天王當為見慈愍故，願垂納受！』大善見王告梵志、居士曰：『卿等送獻，我所不須，吾亦自有。』
<p/>「阿難！復有八萬四千諸小國王詣大善見王，白曰：『天王！我等欲為天王作殿。』大善見王告諸小王：『卿等欲為我作正殿，我所不須，自有正殿。』八萬四千諸小國王皆叉手向，再三白曰：『天王！我等欲為天王作殿，我等欲為天王作殿。』於是，大善見王為八萬四千諸小王故，默然而聽。爾時，八萬四千諸小國王知大善見王默然聽已，拜謁辭退，繞三匝而去，各還本國，以八萬四千車載金自重，并及其錢作以不作，復以一一珠寶之柱載往拘尸城，去城不遠，作大正殿。
<p/>「阿難！彼大正殿長一由延，廣一由延。阿難！彼大正殿四寶塼壘──金、銀、琉璃及水精。阿難！彼大正殿四寶梯陛──金、銀、琉璃及水精，金陛銀 *蹬，銀陛金 *蹬，琉璃陛水精 *蹬，水精陛琉璃 *蹬。阿難！大正殿中有八萬四千柱，以四寶作──金、銀、琉璃及水精，金柱銀櫨<note n="m68.85"/>磉<note n="m68.86"/>，銀柱金 *櫨磉，琉璃柱水精 *櫨磉，水精柱琉璃 *櫨磉。阿難！大正殿內立八萬四千樓，以四寶作──金、銀、琉璃
<p/>及水精，金樓銀覆，銀樓金覆，琉璃樓水精覆，水精樓琉璃覆。
<p/>「阿難！大正殿中設八萬四千御座，亦四寶作──金、銀、琉璃及水精，金樓設銀御座，敷以氍氀、毾㲪，覆以錦綺羅縠<note n="m68.87"/>，有襯<note n="m68.88"/>體被，兩頭安枕，加陵伽波惒邏<note n="m68.89"/>波遮悉多羅那。如是銀樓設金御座，琉璃樓設水精御座，水精樓設琉璃御座，敷以氍氀、毾㲪，覆以錦綺羅 *縠，有 *襯體被，兩頭安枕<note n="m68.90"/>，加陵伽波  *惒邏波遮悉多羅<note n="m68.91"/>那。阿難！彼大正殿周匝繞有四寶鉤欄──金、銀、琉璃及水精，金欄銀鉤，銀欄金鉤，琉璃欄水精鉤，水精欄琉璃鉤。阿難！彼大正殿覆以羅網，鈴懸其間，彼鈴四寶──金、銀、琉璃及水精，金鈴銀舌，銀鈴金舌，琉璃鈴水精舌，水精鈴琉璃舌。
<p/>「阿難！彼大正殿具足成已，八萬四千諸小國王去殿不遠，作大華池。阿難！彼大華池長一由延，廣一由延。阿難！彼大華池四寶塼壘──金、銀、琉璃及水精。其底布以四種寶沙──金、銀、琉璃及水精。阿難！彼大華池有四寶梯陛──金、銀、琉璃及水精，金陛銀 *蹬，銀陛金 *蹬，琉璃陛水精 *蹬，水精陛琉璃 *蹬。
<p/>「阿難！彼大華池周匝繞<note n="m68.92"/>有四寶鉤欄──金、銀、琉璃及水精，金欄銀鉤，銀欄金鉤，琉璃欄水精鉤，水精欄琉璃鉤。阿難！彼大華池覆以羅網，鈴懸其間，彼鈴四寶──金、銀、琉璃及水精，金鈴銀舌，銀鈴金舌，琉璃鈴水精舌，水精鈴琉璃舌。阿難！彼大華池其中則有種種水華──青蓮華、紅蓮、赤蓮、白蓮華，常水常華，有守視者，不通一切人。阿難！彼大華池其岸則有種種陸華──修摩那華、婆師華、瞻蔔華、修揵提華、摩頭揵提華、阿提牟哆華、波羅賴<note n="m68.93"/>華。
<p/>「阿難！如是大殿及大華池具足成已，八萬四千諸小國王去殿不遠，作多羅園。阿難！彼多羅園長一由延，廣一由延。阿難！多羅園中 *植八萬四千多羅樹，則以四寶──金、銀、琉璃及水精，金多羅樹銀葉華實，銀多羅樹金葉華實，琉璃多羅樹水精葉華實，水精多羅樹琉璃葉華實。阿難！彼多羅園周匝有四寶鉤欄──金、銀、琉璃及水精，金欄銀鉤，銀欄金鉤，琉璃欄水精鉤，水精欄琉璃鉤。阿難！彼多羅園覆以羅網，鈴懸其間，彼鈴四寶──金、銀、琉璃及水精，金鈴銀舌，銀鈴金舌，琉璃鈴水精舌，水精鈴琉璃舌。
<p/>「阿難！如是大殿華池及多羅園具足成已，八萬四千諸小國王𣈳共往詣大善見王，白曰：『天王！當知大殿華池及多羅園悉具足成，唯願天王隨意所欲。』阿難！爾時，大善見王便作是念：我不應先昇此大殿，若有上尊沙門、梵志，依此拘尸王城住者，我寧可請一切來集坐此大殿，施設上味極美餚饌，種種豐饒食噉含消，手自斟酌，皆令飽滿，食竟收器，行澡水訖，發遣令還。
<p/>「阿難！大善見王作是念已，卽請上尊沙門、梵志，依彼拘尸王城住者，一切來集昇大正殿。都集坐已，自行澡水，便以上味極美餚饌，種種豐饒食噉含消，手自斟酌，皆令飽滿。食竟收器，行澡水訖，受咒願已，發遣令還。
<p/>「阿難！大善見王復作是念：今我不應大正殿中而行於欲，我寧可獨將一侍人昇大殿住。阿難！大善見王則於後時，將一侍人昇大正殿，便入金樓，坐銀御床，敷以氍氀、毾㲪，覆以錦綺羅縠，有襯體被，兩頭安枕，加陵伽波惒邏波遮悉多羅那。坐已，離欲、離惡不善之法，有覺、有觀，離生喜、樂，逮初禪成就遊。從金樓出，次入銀樓，坐金御床，敷以氍氀、毾㲪，覆以錦綺羅縠，有襯體被，兩頭安枕，加陵伽波惒邏波遮悉多羅那。坐已，離欲、離惡不善之法，有覺、有觀，離生喜、樂，逮初禪成就遊。從銀樓出，入琉璃樓，坐水精御床，敷以氍氀、毾㲪，覆以錦綺羅縠，有襯體被，兩頭安枕，加陵伽波惒邏波遮悉多羅那。坐已，離欲、離惡不善之法，有覺、有觀，離生喜、樂，逮初禪成就遊。從琉璃樓出，入水精樓，坐琉璃御床，敷以氍氀、毾㲪，覆以錦綺羅縠，有襯體被，兩頭安枕，加陵伽波惒邏波遮悉多羅那。坐已，離欲、離惡不善之法，有覺、有觀，離生喜、樂，逮初禪成就遊。
<p/>「阿難！爾時八萬四千夫人及女寶並久不見大善見王，各懷飢虛，渴仰欲見。於是，八萬四千夫人共詣女寶，白曰：『天后！當知我等並久不覲天王。天后！我等今欲共見天王。』女寶聞已，告主兵臣：『汝今當知：我等並久不覲天王，今欲往見。』主兵臣聞，卽送八萬四千夫人及女寶至大正殿。八萬四千象、八萬四千馬、八萬四千車、八萬四千步、八萬四千小王亦共侍送至大正殿。當去之時，其聲高大，音響震動，大善見王聞其聲高大，音響<note n="m68.94"/>震動，聞已，卽問傍侍者曰：『其誰聲高大，音響震動？』侍者白曰：『天王！是八萬四千夫人及女寶，今悉共來詣大正殿。八萬四千象、八萬四千馬、八萬四千車、八萬四千步、八萬四千小王亦復共來詣大正殿，是故其聲高大，音響震動。』大善見王聞已，告侍者曰：『汝速下殿，可於露地疾敷金床，訖還白我。』侍者受教，卽從殿下，則於露地疾敷金床訖，還白曰：『已為天王則於露地敷金床訖，隨天王意。』
<p/>「阿難！大善見王卽共侍者從殿來下，昇金床上，結跏趺坐。阿難！彼時八萬四千夫人及女寶皆<note n="m68.95"/>悉共前，詣大善見王。阿難！大善見王遙見八萬四千夫人及女寶，見已，則便閉塞諸根。於是，八萬四千夫人及女寶見王閉塞諸根已，便作是念：天王今必不用我等，所以者何？天王適見我等，便閉塞諸根。
<p/>「阿難！於是，女寶則前往詣大善見王，到已，白曰：『天王！當知彼八萬四千夫人及女寶盡是天王所有，唯願天王常念我等，乃至命終！八萬四千象、八萬四千馬、八萬四千車、八萬四千步、八萬四千小王，盡是天王所有，唯願天王常念我等，乃至命終！』
<p/>彼時大善見王聞斯語已，告女寶曰：『妹！汝等長夜教我為惡，不令行慈。妹！汝等從今已<note n="m68.96"/>後，當教我行慈，莫令為惡。』阿難！八萬四千夫人及女寶卻住一面，涕零悲泣，而作此語：『我等非是天王之妹，而今天王稱我等為妹。』
<p/>「阿難！彼八萬四千夫人及女寶各各以衣抆<note n="m68.97"/>拭其淚，復前往詣大善見王，到已，白曰：『天王！我等云何教天王行慈，不為惡耶？』大善見王答曰：『諸妹！汝等為我，應如是說：天王知不？人命短促，當就後世，應修梵行，生無不終。天王！當知彼法必來，非可愛念，亦不可喜，壞<note n="m68.98"/>一切世，名曰為死。是以天王於八萬四千夫人及女寶有念有欲者，唯願天王悉斷、捨離，至終莫念！於八萬四千象、八萬四千馬、八萬四千車、八萬四千步、八萬四千小王，天王有欲有念者，唯願天王悉斷、捨離，至終莫念！諸妹！汝等如是教我行慈，不令為惡。』
<p/>「阿難！彼八萬四千夫人及女寶白曰：『天王！我等從今已後，當教天王行慈，不令為惡。天王！人命短促，當就後世。彼法必來，非可愛念，亦不可喜，壞一切世，名曰為死。是以天王於八萬四千夫人及女寶有念有欲者，唯願天王悉斷、捨離，至終莫念！於八萬四千象、八萬四千馬、八萬四千車、八萬四千步、八萬四千小王，天王有欲有念者，唯願天王悉斷、捨離，至終莫念！』阿難！大善見王為彼八萬四千夫人及女寶說法，勸發渴仰，成就歡喜。無量方便為彼說法，勸發渴仰，成就歡喜已，發遣令還。阿難！彼八萬四千夫人及女寶知大善見王發遣已，各拜辭還。
<p/>「阿難！彼八萬四千夫人及女寶還去不久，大善見王卽共侍者還昇大殿，則入金樓，坐銀御床，敷以氍氀、毾㲪，覆以錦綺羅縠，有 *襯體被，兩頭安枕，加陵伽波*惒邏波遮悉多羅那。坐已，作是觀：我<note n="m68.99"/>是最後邊，念欲、念恚、念害、鬪諍、相憎、諛諂、虛偽、欺誑、妄言，無量諸惡不善之法是最後邊。心與慈俱，遍滿一方<note n="m68.100"/>成就遊。如是二三四方，四維上下，普周一切，無結無怨，無恚無諍，極廣甚大，無量善修，遍滿一切世間成就遊。
<p/>「從金樓出，次入銀樓，坐金御床，敷以氍氀、毾㲪，覆以錦綺羅縠，有 *襯體被，兩頭安枕，加陵伽波 *惒邏波遮悉多羅那。坐已，作是觀：我是最後邊，念欲、念恚、念害、鬪諍、相憎、諛諂、虛偽、欺誑、妄言，無量諸惡不善之法是最後邊。心與悲俱，遍滿一 *方成就遊。如是二三四方，四維上下，普周一切，無結無怨，無恚無諍，極廣甚大，無量善修，遍滿一切世間成就遊。
<p/>「從銀樓出，入琉璃樓，坐水精御床，敷以氍氀、毾㲪，覆以錦綺羅縠，有襯體被，兩頭安枕，加陵伽波惒邏波遮悉多羅那。坐已，作是觀：我是最後邊，念欲、念恚、念害、鬪諍、相憎、諛諂、虛偽、欺誑、妄言，無量諸惡不善之法是最後邊。心與喜俱，遍滿一 *方成就遊。如是二三四方，四維上下，普周一切，無結無怨，無恚
<p/>無諍，極廣甚大，無量善修，遍滿一切世間成就遊。
<p/>「從琉璃樓出，入水精樓，坐琉璃御床，敷以氍氀、毾㲪，覆以錦綺羅縠，有 *襯體被，兩頭安 *枕，加陵伽波 *惒邏波遮悉多羅那。坐已，作是觀：我是最後邊，念欲、念恚、念害、鬪諍、相憎、諛諂、虛偽、欺誑、妄言，無量諸惡不善之法是最後邊。心與捨俱，遍滿一 *方成就遊。如是二三四方，四維上下，普周一切，無結無怨，無恚無諍，極廣甚大，無量善修，遍滿一切世間成就遊。
<p/>「阿難！大善見王於最後時生微微死痛，猶如居士或居士子，食極妙食，生小微煩。阿難！大善見王於最後時生微微死痛亦復如是。阿難！爾時大善見王修習四梵室，捨念欲已，乘是命終，生梵天中。
<p/>「阿難！在昔異時大善見王者，汝謂異人耶？莫作斯念！當知卽是我也。阿難！我於爾時為自饒益，亦饒益他，饒益多人，愍傷世間，為天、為人求義及饒益，求安隱快樂。爾時說法不至究竟，不究竟白淨，不究竟梵行；不究竟梵行訖，爾時不離生老病死、啼哭憂慼，亦未能得脫一切苦。
<p/>「阿難！我今出世，如來、無所著、等正覺、明行成為、善逝、世間解、無上士、道法御、天人師，號佛、眾祐，我今為自饒益，亦饒益他，饒益多人，愍傷世間，為天、為人求義及饒益，求安隱快樂。我今說法得至究竟，究竟白淨，究竟梵行；究竟梵行訖，我今得離生老病死、啼哭憂慼，我今已得脫一切苦。
<p/>「阿難！從拘尸城，從惒跋單力士娑<note n="m68.101"/>羅林，從尼連然河<note n="m68.102"/>，從婆<note n="m68.103"/>求河，從天冠寺<note n="m68.104"/>，從為我敷床處，我於其中間七反捨身，於中六反轉輪王，今第七如來、無所著、等正覺。
<p/>「阿難！我不復見世中天及魔、梵、沙門、梵志，從天至人，更復捨身者，是處不然。阿難！我今最後生、最後有、最後身、最後形、得最後我，我<note n="m68.105"/>說是苦邊。」
<p/>佛說如是，尊者阿難及諸比丘聞佛所說，歡喜奉行！
<p/>大善見王經第十一<note n="m68.106"/>竟<note n="m68.107"/>（四千六百一十五字<note n="m68.108"/>）
<p/>中阿含經卷第十四（九千三百五十四字<note n="m68.109"/>）（第二小土城誦<note n="m68.110"/>）
