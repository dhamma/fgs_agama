<sid n="m218"/>　　（二一八） *中阿含例品阿那律陀經<note n="m218.38"/>（上<note n="m218.39"/>）第七（ *第五後誦）
我聞如是：
一時，佛遊舍衛國，在勝林給孤獨園。
爾時，諸比丘則於晡時從燕<note n="m218.40"/>坐起，往詣尊者阿那律陀所，稽首禮足，卻坐一面，白曰：「我等欲有所問，聽乃敢陳。」
尊者阿那律陀答曰：「諸賢！欲問便問，我聞已當思。」
時，諸比丘𣈳便問曰：「云何比丘賢死、賢命終耶？」
尊者阿那律陀答曰：「諸賢！若比丘離欲、離惡不善之法，……至得第四禪<note n="m218.41"/>成就遊者，是謂比丘賢死、賢命終也。」
時，諸比丘又復問曰：「比丘極是賢死、賢命終耶？」
尊者阿那律陀答曰：「諸賢！比丘不極是賢死、賢命終也。復次，諸賢！若比丘得如意足、天耳、他心智、宿命智、生死智、漏盡，得無漏，心解脫、慧解脫，於現法中自知自覺自作證成就遊：生已盡，梵行已立，所作已辦，不更受有，知如真，是謂比丘賢死、賢命終也。」
時，諸比丘又復問曰：「比丘極是賢死、賢命終耶？」
尊者阿那律陀答曰：「諸賢！比丘極是賢死、賢命終也。」
於是，諸比丘聞尊者阿那律陀所說，善受持誦已，卽從 *座起，稽首尊者阿那律陀足，繞三匝而去。
尊者阿那律陀所說如是，彼諸比丘聞尊者阿那律陀所說，歡喜奉行！
阿那律陀經（上）第七竟<note n="m218.42"/>（三百五十三字<note n="m218.43"/>）