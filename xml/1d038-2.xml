力品第三十八之二<note n="e38.4"/>
<font color="#800000"><b>（三三九）</b></font><note n="e38.5"/>
聞如是：
一時，佛在羅閱城耆闍崛山中，與大比丘眾五百人俱。
爾時，世尊告諸比丘：「汝等見此靈鷲山乎？」
諸比丘對曰：「唯然，見之。」
「卿<note n="e38.6"/>等當知：過去久遠世時，此山更有異名。汝等復見此廣普山乎？」
諸比丘對曰：「唯然，見之。」
「汝等當知：過去久遠，此山更有異名，不與今同。汝等見白善<note n="e38.7"/>山乎？」
諸比丘對曰：「唯然，見之。」
「過去久遠此山更有異名，不與今同。汝等頗見此負重<note n="e38.8"/>山乎？」
諸比丘對曰：「唯然，見之。」
「汝等頗見此仙人掘<note n="e38.9"/>山乎？」
諸比丘對曰：「唯然，見之。」
「此山過去久遠，亦同此名，更無異名。所以然者，此仙人山，恆有神通菩薩、得道羅漢、諸仙人所居之處；又辟支佛亦在中遊戲。我今當說辟支佛名號，汝等諦聽，善思念之！有辟支佛名阿利吒<note n="e38.10"/>、婆利吒<note n="e38.11"/>，審諦重<note n="e38.12"/>辟支佛、善觀<note n="e38.13"/>辟支佛、究竟辟支佛、聰明辟支佛、無垢辟支佛、帝奢念觀辟支佛，無滅<note n="e38.14"/>、無形、勝<note n="e38.15"/>、最勝、極<note n="e38.16"/>大、極<note n="e38.17"/>雷電光明辟支佛。此，比丘！諸辟支佛若如來不出世時，爾時此山中有此五百辟支佛，居此仙人山中。如來在兜術天上欲來生時，淨居<note n="e38.18"/>天子自來在此相告：『普敕世間，當淨佛土，卻後二歲，如來當出現於世。』
「是時<note n="e38.19"/>，諸辟支佛聞天人語已，皆騰在虛空，而<note n="e38.20"/>說此偈：
『諸佛未出時，此處賢聖居；
自悟辟支佛，恆居此山中。
此名仙人山，辟支佛所居；
仙人及羅漢，終無空缺時。』
「是時，諸辟支佛卽於空中燒身取般涅槃。所以然者，世無二佛之號，故取滅度耳！一商<note n="e38.21"/>客中終無二導<note n="e38.22"/>師，一國之中亦無二王，一佛境界無二尊號。所以然者，過去久遠，此羅閱城中有王名喜益，彼恆念地獄苦痛，亦念餓鬼、畜生之痛。爾時，彼王便作是念：我今恆憶地獄、畜生、餓鬼<note n="e38.23"/>之苦痛，我今不宜更入此三惡道中；今宜盡捨國王、正位、妻子、僕從，以信堅固，出家學道。
「爾時，大王喜益，厭此酸苦，卽捨王位，剃除鬚髮，著三法衣，出家學道，在空閑之處，而自剋已，觀五盛陰，觀了無常。所謂此色，此色集<note n="e38.24"/>，此色盡，痛、想、行、識，亦復如是，皆悉無常。當觀此五盛陰時，諸可 *集法，盡是滅法；觀此法已，然後成辟支佛道。
「是時，喜益辟支佛已<note n="e38.25"/>成道果，便說此偈：
『我憶地獄苦，畜生五道中；
捨之今學道，獨逝而無憂。』
「是時，此辟支佛在彼仙人山中。比丘當知：以此方便，知此山中恆有神通菩薩、得道真人、學仙道者而居其中，是故名曰仙人之山，更無異名。若如來不出現於世時，此仙人山中諸天恆來恭敬。所以然者，斯山中純是真人，無有雜錯者。若彌勒<note n="e38.26"/>佛降神世時，此諸山名各各別異，此仙人山更無異名。此賢劫<note n="e38.27"/>之中，此山名亦不異。汝等，比丘！當親近此山，承事恭敬，便當增益諸功<note n="e38.28"/>德。如是，比丘！當作是學！」
爾時，諸<note n="e38.29"/>比丘聞佛所說，歡喜奉行！
<font color="#800000"><b>（三四○）</b></font><note n="e38.30"/>
聞如是：
一時，佛在舍衛國祇樹給孤獨園。
爾時，世尊告諸比丘：「汝等專念而自修己。云何當專念？於是，比丘！可行知行，舉動、進止、屈伸<note n="e38.31"/>、俯<note n="e38.32"/>仰、著衣法則、睡眠、覺寤、或語、或默，皆悉知時。若復比丘心意專正，彼比丘欲漏未生便不生，已生便滅之；未生有漏使不生，已生令滅之；未生無明漏使不生，已生令滅之。若專念分別六入，終不墮惡道。
「云何六入為惡道？眼觀此色，若好、若醜，見好則喜，見惡不喜；若耳聞聲，若好、若醜，聞好則喜，聞不好則不喜；鼻、口、身、意，亦復如是。猶如有<note n="e38.33"/>六種之蟲，性行各異，所行不同。若有人取繩纏<note n="e38.34"/>縛之，取狗、野狐、獼猴、鱣魚、蚖蛇<note n="e38.35"/>、飛鳥，皆悉<note n="e38.36"/>縛之，共繫一處而放之。爾時，六種之蟲各有性行。
「爾時，狗意中欲赴<note n="e38.37"/>趣村中；野狐意中欲趣赴<note n="e38.38"/>冢間；鱣魚意中欲趣水中；獼猴意中欲向山林之間；毒蛇意中欲入穴中；飛鳥意中欲飛在空。爾時，六種之蟲各各有性行而不共同。
「設復有人取此六種之蟲，繫著一處，而不得東、西、南、北。是時，六種之蟲雖復動轉，亦不離故處。此內六情亦復如是，各各有所主<note n="e38.39"/>，其事不同，所觀別異，若好、若醜。
「爾時，比丘繫此六情而著一處。是故，諸比丘！當念專精，意不錯亂，是時弊魔波旬終不得其便，諸<note n="e38.40"/>善功德皆悉成就。如是，諸比丘！當念具足眼根，便得二果，於現法中得阿那含果，若得阿羅漢果。如是，諸比丘！當作是學！」
爾時，諸比丘聞佛所說，歡喜奉行！
<font color="#800000"><b>（三四一）</b></font><note n="e38.41"/>
聞如是：
一時，佛在波羅㮈<font color="#000080"><span style="font-size: 12.0pt; font-family: 新細明體; mso-hansi-font-family: Foreign1; mso-bidi-font-family: Times New Roman; mso-font-kerning: 1.0pt; mso-ansi-language: EN-US; mso-fareast-language: ZH-TW; mso-bidi-language: AR-SA" lang="EN-US"></span></font><note n="e38.42"/>鹿野園中，與大比丘眾五百人俱。
爾時，世尊告諸比丘：「當思惟無常想，廣布無常想。已<note n="e38.43"/>思惟無常想，廣布無常想，便斷欲愛、色愛、無色愛，盡斷憍慢、無明。何以故？昔者過去久遠世時，有辟支佛名善目，顏貌端正<note n="e38.44"/>，面如桃華色，視贍審諦，口作優<note n="e38.45"/>鉢華香，身<note n="e38.46"/>作栴<note n="e38.47"/>檀香。
「是時，善目辟支佛到時，著衣持鉢，入波羅  *㮈<font color="#000080"><span style="font-size: 12.0pt; font-family: 新細明體; mso-hansi-font-family: Foreign1; mso-bidi-font-family: Times New Roman; mso-font-kerning: 1.0pt; mso-ansi-language: EN-US; mso-fareast-language: ZH-TW; mso-bidi-language: AR-SA" lang="EN-US"></span></font>城乞食。漸漸至大長者家，在門外默然而立。是時，長者女遙見有道士在門外立，端正<note n="e38.48"/>無雙，顏貌殊特，世之希有，口作 *優鉢華<note n="e38.49"/>香，體<note n="e38.50"/>作 *栴檀香。便起<note n="e38.51"/>欲心，向彼比丘所，便作是說：『汝今端 *正，面如桃華色，世之希有！我今雖處女人，亦復端 *正，可共合會。然我家中饒多珍<note n="e38.52"/>寶，資財無量；然作沙門，甚為不易。』
「是時，辟支佛問曰：『大妹！今為染著何處？』
「長者女報曰：『我今正著眼色，又復口中作 *優鉢華香，身作 *栴檀香。』
「是時，辟支佛舒左手，以右手挑眼著掌中，而告之曰：『所愛眼者，此之謂也。大妹！今日為著何處？猶如癰瘡，無一可貪，然此眼中，亦漏<note n="e38.53"/>不淨。大妹當知：眼如浮泡，亦不牢固，幻偽非真，誑惑世人；耳<note n="e38.54"/>、鼻、口、身、意皆不牢固，欺詐不真。口是唾器，出不淨之物；純含白骨，身為苦器，為磨<note n="e38.55"/>滅之法，恆盛臭處，諸蟲所擾；亦如畫瓶，內盛不淨。大妹！今日為著何處？是故，大妹！當專其心，思惟此法幻偽不真。如妹思惟眼、色無常，所有著欲之想自<note n="e38.56"/>消滅。耳、鼻、口、身、意皆悉無常。思惟此已，所有欲意自當消除；思惟六入，便無欲想。』
「是時，長者女便懷恐懼，卽前禮辟支佛足，白辟支佛言：『自今已去，改過修善，更不興欲想。唯願受悔過，如是再三修行。』
「辟支佛報曰：『止！止！大妹！此非汝咎，是我宿罪，受此形故，使人見起欲情意。當熟觀眼：此眼非我，我<note n="e38.57"/>亦非彼有；亦非我造，亦非彼為，乃從無有中而生； *已有便自壞敗，亦非往世、今世、後世，皆由合會因緣。所謂合會因緣者，緣是有是，此起則起，此無則無，此滅則滅。 *耳、鼻、口、身、意亦復<note n="e38.58"/>如是，皆悉空寂。是故，大妹！莫著眼色！以不著色，便至安隱之處，無復情欲。如是，大妹！當作是學！』
「爾時，辟支佛與彼女人，說四非常之法已，昇在虛空，現十八變，還歸所止<note n="e38.59"/>。
「爾時，彼女人觀眼、耳、鼻、舌<note n="e38.60"/>、身、意了無所有；便在閑靜之<note n="e38.61"/>處，思惟此法。彼女人復更思惟六情無主，得四等心，身壞命終，生梵天上。比丘當知：若思惟無常想，廣布無常想，盡斷欲、色、無色愛，憍慢、無明皆悉除盡。是故，比丘！當作是學！」
爾時，諸比丘聞佛所說，歡喜奉行！
<font color="#800000"><b>（三四二）</b></font><note n="e38.62"/>
聞如是：
一時，佛在舍衛國祇樹給孤獨園。
爾時，波斯匿王告御車人曰：「汝今辦羽寶<note n="e38.63"/>之車，吾欲出外遊觀。」
是時，彼人受王教敕，卽辦羽 *寶之車，前白王曰：「已嚴駕羽 *寶之車，王宜知是時。」
波斯匿王將此人便出舍衛城，至彼園觀，觀諸樹木，皆無聲響<note n="e38.64"/>，亦無人民，寂然空虛。見已，便憶如來說諸法之本。是時，彼人在王後，執扇而扇<note n="e38.65"/>王：「此園果<note n="e38.66"/>樹木皆無聲 *響，亦無人民，寂然空虛，我今欲請如來、至真、等正覺在此遊化，然不知如來今為所在？我欲往覲<note n="e38.67"/>。」
侍人報曰：「釋種有村名曰鹿堂<note n="e38.68"/>，如來在彼遊化。」
波斯匿王告曰：「此鹿堂去此近遠<note n="e38.69"/>？」
侍人白王：「如來住處去此不遠，計其道里有三由旬。」
是時，波斯匿王告曰：「速辦羽 *寶之車，我今欲見如來。」
是時，彼人受王教已，卽辦駕車，前白王曰：「車今 *已駕，王知是時。」王卽乘車往詣彼村。
爾時，眾多<note n="e38.70"/>比丘輩於露地而經行，是時王下車至眾多比丘所，到已，頭面禮足，在一面住。是時，王白比丘曰：「如來為<note n="e38.71"/>所在？吾欲見之。」
眾多比丘報曰：「世尊在此講堂中住，可往見之，勿以為難。王欲去時，徐舉其足，無令有聲。」是時，波斯匿王還顧視彼侍人，是時侍人便作是念：王今獨與世尊相見，我應住此。
是時，王獨往至世尊所。爾時，世尊以天眼觀見波斯匿王在門外立。是時，世尊卽從座<note n="e38.72"/>起與王開門。王見世尊，頭面禮足，自稱姓名：「我是波斯匿王。」三自稱號。
世尊告曰：「汝今是王，我今釋種出家學道。」
時王白佛：「唯願世尊延壽無窮，使天、人得安！」
世尊告曰：「使大王當延壽無窮，以法治化，莫以非法。諸有以法治<note n="e38.73"/>化者，皆生天上善處，正使命終之後，名稱不朽。世人所傳云：『昔有國王以法治化，未曾有枉<note n="e38.74"/>。』設有人民住此王境界，歎王功德，思憶不忘者，王身在天上，增六事功德。云何為六？一者天壽，二者天色，三者天樂，四者天神足，五者天豪，六者天光。是故，大王！當以法治，莫以非法。我今日<note n="e38.75"/>身中有此功德，應受人<note n="e38.76"/>恭敬禮拜。」
王白佛言：「如來功德應受人禮<note n="e38.77"/>拜。」
世尊告曰：「汝今云何言如來應受人禮拜？」
王白佛言：「如來有六功德，應得受人禮拜。云何為六？如來正法甚為和雅，智者所修行，是謂如來初功德，可事、可敬。
「復次，如來聖眾極為和順，法法成就：戒成就、三昧成就<note n="e38.78"/>、智慧成就、解脫成就、解脫見慧成就。所謂聖眾者四雙八輩，此是如來聖眾，可敬、可貴，世間之大福田，是謂如來第二功德。
「復次，如來有四部之眾，所施行法皆習行之，更不重受觸擾如來，是謂如來第三功德。
「復次，世尊！我見剎利之姓、婆羅門、居士、沙門，高才蓋世，皆來集論議：『我等當以此論往問如來，設彼沙門瞿曇，不報此論者，則有缺也；設當能報者，我等當稱其善。』是時，四姓來至世尊所，而問此論，或<note n="e38.79"/>有默然者。爾時，世尊與彼說法，彼聞法已，更不復問事，況復欲論！皆師事如來，是謂如來<note n="e38.80"/>第四功德。
「復次，諸六十二見，欺誑世人，不解正法，由此致愚，然如來能除此諸邪見業，修其正見，是謂第五如來功德。
「復次，眾生身、口、意行<note n="e38.81"/>惡，彼若命終，憶如來功德，離三惡趣，得生天上；正使極惡之人，得生天上，是謂第六如來功德。其有眾生見如來者，皆起恭敬之心，而供養之。」
世尊告曰：「善哉！善哉！大王！乃能如來前作師子吼，演如來功德。是故，大王！常當興心向於如來。如是，大王！當作是學！」
爾時，世尊與王波斯匿說微妙之法，使令歡喜。是時，大王聞佛<note n="e38.82"/>說法已，卽從 *座起，禮世尊足，便退而去。未<note n="e38.83"/>久，佛告比丘：「汝等當持<note n="e38.84"/>此法供養，善諷誦念。所以然者，此波斯匿王之所說也。汝等亦當與四部眾廣演其義。如是，諸比丘！當作是學！」
爾時，諸比丘聞佛所說，歡喜奉行！
<font color="#800000"><b>（三四三）</b></font><note n="e38.85"/>
聞如是：
一時，佛在羅閱城迦<note n="e38.86"/>蘭陀竹園所，與大比丘眾五百人俱。
爾時，阿闍世王告羣臣曰：「汝等速駕羽 *寶之車，吾欲往見世尊。」
是時，羣臣受王教敕，卽駕羽 *寶之車，前白王言：「嚴駕 *已辦，王宜知時。」
時，王乘寶羽<note n="e38.87"/>之車，往至世尊所，頭面禮足，在一面坐<note n="e38.88"/>。爾時，阿闍世王白世尊言：「唯願世尊受我請，在羅閱城九十日夏坐。」
爾時，世尊默然受王請。是時，王見世尊默然受請，卽從 *座起，頭面禮足，便退而去。
是時，阿闍世王隨時供養衣被、飲食、牀臥具、病瘦醫藥。
爾時，毗舍離城鬼神興盛，人民死亡不可稱計。一日之中死者百數，鬼神羅剎充滿其中；面目黃色，或經三、四日而死者。是時，毗舍離人民恐懼，皆集一處，而共論議<note n="e38.89"/>：「此大城中極為熾盛，土<note n="e38.90"/>人豐熟，富樂無限，如彼天宮釋所住處。然今日為此鬼神所害，盡當死亡，丘<note n="e38.91"/>荒猶如山野，誰能有此神德，卻此災患？」
是時，人民各<note n="e38.92"/>自相謂曰：「我等聞：有沙門瞿曇，所至到處，眾邪惡鬼不得嬈近。若當如來來至此者，此諸鬼神各自馳散。但今日世尊在此羅閱城住<note n="e38.93"/>，為阿闍世所供養，將恐不來此間遊化。」
或復有作是說：「如來有大慈悲，愍念眾生，遍觀一切，未度者使令得度，不捨一切眾生，如母愛子。設當有人請者，如來便來，阿闍世王終不留住。誰能堪往<note n="e38.94"/>至阿闍世王界，而白世尊云：『我等城中今遭此困<note n="e38.95"/>厄，唯願世尊慈愍屈顧！』」
爾時，有大長者，名曰最大<note n="e38.96"/>，集在彼眾。是時，諸人語長者曰：「我等聞：沙門瞿曇所至到處，諸邪惡鬼無能害者<note n="e38.97"/>。若當如來至此間者，便能除此災患。汝可往世尊所，具白此意，使此城廓永得存在。」
是時，長者默然從眾人語，卽從 *座起，往至家中。到已，辦道路行具，將諸人使<note n="e38.98"/>往至世尊所，頭面禮足，在一面坐。
爾時，長者白世尊言：「毗舍離城中人民遇此災患<note n="e38.99"/>，人民之類死亡者多<note n="e38.100"/>，計彼城中一日之內，連車載尸<note n="e38.101"/>，動有百數。唯願世尊垂愍接度，使餘人<note n="e38.102"/>拔擇安處，令得無為！又聞：世尊所至到處，天、龍、鬼神不敢嬈<note n="e38.103"/>近。願垂屈顧，至彼城中，度彼人民，安處無為！」
世尊告曰：「我今 *已受羅閱城阿闍世王請。諸佛世尊言無有二，若當阿闍世王見聽者，如來當往。」
最大長者白佛言：「此事甚難，阿闍世王終不放如來使至彼國。所以然者，阿闍世王於我國土<note n="e38.104"/>，無有毫<note n="e38.105"/>釐之善，長夜求方便，欲害彼民。設當阿闍世王見我者，卽取我殺，況復得陳此事！若當聞彼國人民為鬼神所害者，歡喜無量。」
世尊告曰：「勿懷恐懼，汝今往<note n="e38.106"/>至王所，而白此事言：『如來記;莂<note n="e38.107"/>王身，終無虛妄，所言無二。父王無咎而取害之，當生阿鼻地獄中，經歷一劫。然今日以離此罪，改其過罪，於如來法中，信根成就，緣此德本，得滅此罪，永無有餘，於今身命終當生拍毬<note n="e38.108"/>地獄中；於彼命終當生四天王上；於彼命終生豔天上；於豔天上命終生兜術天、化自在天、他化自在天；復還以次來至四天王中。大王當知：二十劫中不墮惡趣，恆在天<note n="e38.109"/>、人中生。最後受身，以信堅固，剃除鬚髮，著三法衣，出家學道，名曰除惡辟支佛。』彼王聞此語，便當歡喜踊躍，不能自勝，亦當告汝作是語：『隨汝所求要願，吾不違之。』」
是時，長者白世尊言：「我今當持世尊威神至彼王所。」卽從 *座起，頭面禮足，往彼王所。
爾時，阿闍世王與諸羣臣在高殿上，有所講論。是時，大長者往至王前。王遙見來，語羣臣曰：「若當此人今至此所，汝等欲取何為？」或有作是說：「我等當取五兀<note n="e38.110"/>之。」
或言：「當梟其首。」
阿闍世王言：「汝等催取殺之，不須見吾。」
是時，長者聞此語已，極懷恐懼，尋時高聲而作是語：「我是佛之所使。」
王聞佛音已，卽下座<note n="e38.111"/>，右膝著地，向如來所，問彼長者曰：「如來何所教敕？」
長者報曰：「世尊記 *; 莂聖王而無虛妄，所吐言教，終無有二。如來言：『王取父王害之，緣此罪本當入阿鼻地獄中，經歷一劫；然復<note n="e38.112"/>尋時改過於如來所，今當生<note n="e38.113"/>拍 *毬地獄中；於彼命終當生四天王中；展轉生他化自在天中；還復次來生四天王<note n="e38.114"/>中，二十劫中不墮三惡趣，流轉天、人之中。最後受身，以信堅固，出家學道，名曰除惡辟支佛，出現於世。』」
王聞此語已，歡喜踊躍，不能自勝，卽告大長者曰：「汝今欲求何願？吾當與之。」
長者白王：「所求願者，王勿見違！」
阿闍世王告曰：「汝今但說欲求何願？吾不違之。」
長者白<note n="e38.115"/>王：「毗舍離城人民遇災，為鬼神所害，不可稱計。如今羅剎鬼神極為暴虐。唯願大王聽放世尊至彼國<note n="e38.116"/>界，令彼鬼神各各馳散！所以然者，我等曾聞：若如來所至到處，天、龍、鬼神不得其便。唯願大王聽許世尊至彼國界！」
王聞此語已，便長歎息，告長者曰：「此願極大，非常人之<note n="e38.117"/>所及；汝若當隨吾求城廓<note n="e38.118"/>、村落、國財、妻子，吾不悋之。我不慮汝，當屈顧<note n="e38.119"/>世尊；然我先 *已許所求之願，今隨汝意。」
是時，長者極懷歡喜，卽從 *座起，辭退而<note n="e38.120"/>去，往至世尊所言<note n="e38.121"/>：「阿闍世王 *已許放世尊詣彼國界。」
世尊告曰：「汝並在前，如來自當知時。」
是時，長者頭面禮足，繞佛三匝，便退而去。
是時，世尊清旦將諸比丘眾，前後圍遶<note n="e38.122"/>出迦蘭<note n="e38.123"/>陀竹園所，往詣毗舍離城。爾時，阿闍世王<note n="e38.124"/>在高樓上，及將持蓋一人。爾時，王遙見世尊向彼國界，便自歎息告左右曰：「我等為此長者所欺，我今復用活為？乃使如來出此國界。」
是時，阿闍世王持五百蓋，往送世尊，恐有塵<note n="e38.125"/>坌身。羅閱城中復有五百寶蓋從如來後。是時，釋提桓<note n="e38.126"/>因知世尊心中所念，復以五百寶蓋在虛空中，恐有塵土坌如來身；及諸河神復持五百寶蓋在虛空中。是時，毗舍離城人民之類聞世尊今當入城，復持五百寶蓋，前迎世尊。爾時，有二千五百寶蓋懸在空中。
爾時，世尊見此蓋已，卽時便笑。此是諸佛世尊常法：設如來笑時，口中便有五色光出，青、黃、白、黑、赤。
侍者阿難見此光明，作此思惟：此是何緣？設世尊笑必有因緣，事不唐<note n="e38.127"/>爾<note n="e38.128"/>。是時，阿難長跪叉手，白世尊言：「如來終不妄笑，笑必當有緣。」
世尊告曰：「汝今見此二千五百寶蓋供養如來乎？」
阿難白佛：「唯然，見之。」
世尊告曰：「若如來不出家學道者，當二千五百世作轉輪聖王，治化人民；以如來出家學道，更不受此寶蓋。
「阿難當知：過去久遠，有王名善化治，在蜜絺羅國，以法治化，接<note n="e38.129"/>納有方，統此閻浮<note n="e38.130"/>里地，靡不從令者。爾時，彼王有八萬四千夫<note n="e38.131"/>人婇女，皆是剎利種姓。第一夫人名曰日光，亦無兒息繼<note n="e38.132"/>嗣者。
「是時，彼王便作是念：我今統此閻浮里地。然今無有兒息，便向諸山神、樹神、天地神明求有兒息。又未經數日之中，夫人懷妊<note n="e38.133"/>。是時，日光夫人白王言：『大王當知：我今覺知有娠<note n="e38.134"/>，宜自將護。』復經八、九月，生一男兒，顏貌端★正，面如桃華色。夫人見已，極懷歡喜，往視<note n="e38.135"/>大<note n="e38.136"/>王。王見歡喜踊躍，不能自勝，及八萬四千夫人，見生太子，亦各歡喜。
「是時，國王召諸𣎴臣國師、道士，使瞻相之，又與立字使世稱傳。爾時，相師前白王言：『今生太子極為端 *正，與世有異，其有見者，莫不愛念。今當立名愛念。』自<note n="e38.137"/> *已立字竟，各還所在。是時，國王愛念太子，未曾離目，卽與太子起三時<note n="e38.138"/>講堂；復以婇女充滿其中，與王太子共相娛樂。
「爾時，太子便作是念：此中婇女，頗有常存不離世間，亦不變易。然觀彼眾中，盡皆無常，無有常存於世者，悉是幻偽，無有妚實，使人民之類染著愛樂，皆不知遠離之。我今復用此為？可捨而學道。是時，愛念<note n="e38.139"/>太子卽以其日，剃除鬚髮，著三法衣，出家學道；尋卽其夜，斷諸結縛，思惟有 *集之法，皆是磨滅，成辟支佛。成佛<note n="e38.140"/>已，便說此偈：
『欲者無常法，變易無實定；
知此為大患，獨遊不與俱。』
「是時，辟支佛說此偈已，卽飛在虛空，遶彼蜜絺羅城三匝。
「是時，國王在高殿上，及諸宮人共相娛樂，見辟支佛遶城三匝，極懷歡喜，不能自勝：『我今太子，騰在虛空，如彼飛鳥。』又不知成辟支佛，而告之曰：『兒！今來下至此殿上，與吾共相娛樂。』是時，阿難！彼辟支佛尋下殿上，欲度父母故。時王語曰：『太子！今日何為著此婇女<note n="e38.141"/>衣？又剃鬚髮，與人有異？』辟支佛報曰：『子今所著甚為奇雅，非常人之<note n="e38.142"/>所習。』時王報曰：『何緣更不至宮中？』辟支佛言：『自今已後，不復習欲，亦不樂此五欲之中。』時王語言：『設不樂此五欲中者，在吾後園中住。』
「爾時，國王卽自至園中，造立屋舍。是時，辟支佛欲度父母故，便住彼園館中受王供養，經歷數時，便於無餘涅槃界而般涅槃。王取舍利而耶維<note n="e38.143"/>之，於<note n="e38.144"/>彼處<note n="e38.145"/>立大神寺<note n="e38.146"/>。是<note n="e38.147"/>王復以餘日往至園中觀看，見彼神寺，彫落壞敗。見已，便作是念：此是我兒神寺，今 *已彫壞。是時，國王卽以己蓋，覆彼神寺上，皆由愛心未盡。
「是<note n="e38.148"/>故，阿難！莫作是觀，爾時善化王者，卽我身是。時，以兒故，以一蓋覆寺上，緣此德本，流轉天、人之間，數百千變為轉輪聖王，或為帝釋、梵天。我爾時不知是辟支佛，設我知是辟支佛者，其德不可稱量。若如來不成無上正真道者，更二千五百變<note n="e38.149"/>作轉輪聖王，治化天下。以成道故，今有此二千五百蓋，自然應現。是謂，阿難！緣此因緣，如來笑耳！承事諸佛，功德乃爾不可稱計。是故，阿難！當求方便，供養諸佛世尊。如是，阿難！當作是學！」
是時，世尊將諸比丘眾，往詣毗舍離城，住城門中，便說此偈：
「今以成如來，世間最第一；
持此至誠語，毗舍離無他。
復以至誠法，得至涅槃界；
持此至誠語，毗舍離無他。
復以至誠僧，賢聖眾第一；
持此至誠語，毗舍離無他。
二足獲安隱，四足亦復然；
行道亦吉祥，來者亦復然。
晝夜獲安隱，無有觸嬈者；
持此至誠語，毗舍離無他。」
如來說此語已，是時羅剎、鬼神各自馳走，不安其所，更不復入毗舍離城；諸有疾病之人各得除愈。
爾時，世尊遊在獼猴<note n="e38.150"/>池側，國土人民承事供養衣被、飯<note n="e38.151"/>食、牀臥具、病瘦醫藥，隨其貴賤，各來飯佛及比丘僧，亦受八關齋，不失時節。是時，毗舍離城內，有六師<note n="e38.152"/>在彼遊化。所謂六師者：不蘭迦葉<note n="e38.153"/>、阿夷耑<note n="e38.154"/>、瞿耶樓<note n="e38.155"/>、波休迦 *栴<note n="e38.156"/>、先比盧持<note n="e38.157"/>、尼揵子<note n="e38.158"/>等。是時，六師集在一處，而作是說：「此沙門瞿曇住此毗舍離城，為人民所供養，然我等不為人民所供養。我等可往與彼論議<note n="e38.159"/>，何者得勝？何者不如？」
不蘭迦葉曰：「諸有沙門、婆羅門不受他語，方便<note n="e38.160"/>致詰，此非沙門、婆羅門之法；然此瞿曇沙門不受他語，方 *便致難，我等那得與彼論 *議。」
阿夷 *耑言：「無施、無受，亦無與者，亦無今世、後世眾生之類，亦無善惡之報。」
瞿耶樓說曰：「在恆水側殺害人民不可稱計，積肉成山；在恆水左，作諸功德，緣此都無善惡之報。」
波<note n="e38.161"/>休迦栴<note n="e38.162"/>言：「正使在恆水左，布施、持戒，隨時供給不令有乏，亦復無此福報。」
先比盧持言：「無有言語，亦無言語之報，唯默然快樂。」
尼揵子曰：「有言語，亦有言語之報。沙門瞿曇亦是人，我<note n="e38.163"/>亦是人；瞿曇有所知，我等亦有所知；沙門瞿曇有神足，我亦有神足。若彼沙門現一神足，我等當現二神足；彼現二神足，我現四神足；彼現四，我現八；彼現八，我現十六；彼現十六，我現三十二，恆使增多，終不為彼屈，足得與角<note n="e38.164"/>力。設彼不受我等論者，卽是彼之咎，人民聞已，不復供養，我等便得供養。」
如是，時有比丘尼聞此語云<note n="e38.165"/>：「六師集在一處，生此論本：『沙門瞿曇不受人論，我等足得勝。』」是時，輸盧尼<note n="e38.166"/>比丘尼飛在虛空，向彼六師，而說此偈：
「我師無等倫，最尊無過者；
是彼尊弟子，名曰輸盧尼。
汝設有境界，便與我論 *議；
我當事事報，如<note n="e38.167"/>師子掩鹿。
且捨我尊師，本無如來者；
我今比丘尼，足能降外道。」
是比丘尼說此語已，六師尚不能仰視顏色，況與論議。
是時，毗舍離城人民之類，遙見比丘尼在虛空中，共六師而論 *議，然六師不能報之；各各稱慶，歡喜無量：「六師今日屈折於彼！」
是時，六師極懷愁憂，出毗舍離城而去，更不入城。
是時，眾多比丘聞輸盧比丘尼與六師共論而得勝，聞已，至世尊所，頭面禮足，以此因緣，具白世尊。世尊告諸比丘：「輸盧比丘尼有大神足，有大威神，智慧多聞。我長夜恆生此念：更無有能與六師共論，唯有如來及此比丘尼。」
爾時，世尊告諸比丘：「汝等頗見餘比丘尼能降伏外道如此比丘尼乎<note n="e38.168"/>？」
諸比丘對曰：「不也，世尊！」
世尊告曰<note n="e38.169"/>：「諸比丘！我聲聞中第一比丘尼能降伏外道，所謂輸盧比丘尼是。」
爾時，諸比丘聞佛所說，歡喜奉行！
<font color="#800000"><b>（三四四）</b></font><note n="e38.170"/>
聞如是：
一時，佛在舍衛國祇樹給孤獨園。
爾時，世尊告諸比丘：「有六細滑更樂入。云何為六？所謂眼、耳、鼻、舌<note n="e38.171"/>、身、意入，是謂六入。凡夫之人，若眼見色，便起染著之心，不能捨離；彼 *已見色，極起愛著，流轉生死，無有解時。六情亦復如是，起染著想<note n="e38.172"/>，意不能捨離，由是流轉，無有解時。
「若世尊賢聖弟子眼見色已，不起染著，無有汙心，;卽能分別此眼是無常之法，苦、空、非身之法。六情亦復如是，不起染汙心，分別此六情無常、苦、空、非身之法。當思惟此時，便獲二果，於現法中得阿那含、若阿羅漢。猶如有人極飢，欲修治穀麥，揚<note n="e38.173"/>治令淨而取食之，除去飢渴。賢聖弟子亦復如是，於此六情，思惟汙<note n="e38.174"/>露不淨，;卽成道跡，入無餘涅槃界。是故，比丘！當求方便，滅此六情。如是，諸比丘！當作是學！」
爾時，諸比丘聞佛所說，歡喜奉行！
增壹阿 *含經卷第三十二<note n="e38.175"/>  