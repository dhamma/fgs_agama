<sid n="1264"/><note n="s48.1"/>
如是我聞：
一時，佛住舍衛國祇樹給孤獨園。
有一天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
時，彼天子白佛言：「世尊！比丘，比丘度駛流<note n="s48.2"/>耶<note n="s48.3"/>？」
佛言：「如是，天子！」
天子復問：「無所攀緣，亦無所住，度駛流耶？」
佛言：「如是，天子！」
天子復問：「無所攀緣，亦無所住而度駛流，其義云何？」
佛言<note n="s48.4"/>：「天子！我如是、如是抱，如是、如是前進，則不為水之所㵱。如是、如是不抱，如是、如是不直進，則為水所㵱<note n="s48.5"/>。如是，天子！名為無所攀緣，亦無所住而度駛流。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1265"/><note n="s48.6"/>
如是我聞：
一時，佛住舍衛國祇樹給孤獨園。
時，有一天子，容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
時，彼天子白佛言：「比丘<note n="s48.7"/>知一切眾生所著、所集，決定解脫、廣解脫、極廣解脫耶？」
佛告天子：「我悉知一切眾生所著、所集，決定解脫、廣解脫、極廣解脫。」
天子白佛：「比丘云何知一切眾生所著、所集，決定解脫、廣解脫、極廣解脫？」
佛告天子：「愛喜滅盡，我心解脫；心解脫已，故知一切眾生所著、所集，決定解脫、廣解脫、極廣解脫。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1266"/><note n="s48.8"/>
如是我聞：
一時，佛住舍衛國祇樹給孤獨園。
時，有一天子，容色絕妙，於後夜時來詣佛所，稽首佛足，身諸光明遍照祇樹給孤獨園。
時，彼天子說偈問佛：
「誰度於諸流，晝夜勤精進，
不攀亦不住，何染<note n="s48.9"/>而不著？」
爾時，世尊說偈答言：
「一切戒具足，智慧善正受，
內思惟繫念，度難度諸流。
不樂於欲想，超越於色結，
不繫亦不住，於染亦不著。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1267"/><note n="s48.10"/>
如是我聞：
一時，佛住王舍城山谷精舍。
時，有拘迦尼<note n="s48.11"/>，是光明天女，容色絕妙，於後夜時來詣佛所，稽首佛足，身諸光明遍照山谷。
時，拘迦尼天女而說偈言：
「其心不為惡，及身口世間，
五欲悉虛空，正智正繫念，
不習近眾苦，非義和合者<note n="s48.12"/>。」
佛告天女：「如是，如是。
『其心不為惡，及身口世間，
五欲悉虛空，正智正繫念，
不習近眾苦，非義和合者。』」
時，拘迦那娑<note n="s48.13"/>天女聞佛所說，歡喜隨喜，稽首佛足，卽沒不現。
爾時，世尊夜過晨朝，入於僧中，敷尼師壇<note n="s48.14"/>，於大眾前坐，告諸比丘：「昨日夜後，有拘迦尼<note n="s48.15"/>天女，容色絕妙<note n="s48.16"/>，來詣我所，稽首我足，退坐一面而說偈言：
『其心不為惡，及身口世間，
五欲悉虛空，正智正繫念，
不習近眾苦，非義和合者。』
「我卽答言：『如是，天女！如是，天女！
 　 其心不為惡，及身口世間，
 　 五欲悉虛空，正智正繫念，
不習近眾苦，非義和合者。』
「說是語時，拘迦尼天女聞我所說，歡喜隨喜，稽首我足，卽沒不現。」
佛說此經已，諸比丘聞佛所說，歡喜奉行！
<sid n="1268"/><note n="s48.17"/>
如是我聞：
一時，佛住王舍城山谷精舍。
爾時，尊者阿難告諸比丘：「我今當說四句法經。諦聽！善思！當為汝說何等為四句法經<note n="s48.18"/>。」
爾時，尊者阿難卽說偈言：
「其心不為惡，及身口世間，
五欲悉虛空，正智正繫念，
不習近眾苦，非義和合者。
「諸比丘！是名四句法經。」
爾時，有一異婆羅門，去尊者阿難不遠，為諸年少婆羅門受誦經。時，彼婆羅門作是念：若沙門阿難所說偈，於我所說經，便是非人所說<note n="s48.19"/>。
時，彼婆羅門卽往詣佛所，與世尊面<note n="s48.20"/>相問訊慰勞已，退坐一面，白佛言：「瞿曇！沙門阿難所說偈言：
『其心不為惡，及身口世間，
五欲悉虛空，正智正繫念，
不習近眾苦，非義和合者。』
「如是<note n="s48.21"/>等所說，則是非人語，非為人語。」
佛告婆羅門：「如是，如是，婆羅門！是非人語，非為人語也。時，有拘迦尼天女來詣我所，稽首我足，退坐一面而說偈言：
『其心不為惡，及身口世間，
五欲悉虛空，正智正繫念，
不習近眾苦，非義和合者。』
「我時答言：『如是，如是，如天女所言：
其心不為惡，及身口世間，
五欲悉虛空，正智正繫念，
不習近眾苦，非義和合者。』
「是故，婆羅門！當知此所說偈，是非人所說，非是人所說也。」
佛說此經已，彼婆羅門聞佛所說，歡喜隨喜，禮佛足而去。
<sid n="1269"/><note n="s48.22"/>
如是我聞：
一時，佛住王舍城山谷精舍。
時，有拘迦那娑天女，是光明天女，起大電光熾然，歸佛、歸法、歸比丘僧，來詣佛所，稽首佛足，退坐一面，其身光明普照山谷，卽於佛前而說偈言：
「其心不為惡，及身口世間，
五欲悉虛空<note n="s48.23"/>，正智正繫念，
不習近眾苦，非義和合者。」
爾時，世尊告天女言：「如是，如是，天女！如汝所說：
『其心不為惡，及身口世間，
五欲悉虛空，正智正繫念，
不習近眾苦，非義和合者。』」
爾時，拘迦那娑天女聞佛所說，歡喜隨喜，稽首佛足，卽沒不現。
爾時，世尊夜過晨朝入僧中，敷尼師 *壇，於大眾前坐，告諸比丘：「於昨後<note n="s48.24"/>夜，拘迦那娑天女──光明之天女，來詣我所，稽首我足，退坐一面，而說偈言：
『其心不為惡，及身口世間，
五欲悉虛空，正智正繫念，
不習近眾苦，非義和合者。』
「我時答言：『如是，天女！如是，天女！如汝所說：
其心不為惡，及身口世間，
五欲悉虛空，正智正繫念，
不習近眾苦，非義和合者。
拘迦那天女，電光炎熾然，
敬禮佛法僧，說偈義饒益。』」
佛說此經已，諸比丘聞佛所說，歡喜奉行！
<sid n="1270"/><note n="s48.25"/>
如是我聞：
一時，佛住王舍城山谷精舍。
時，有拘迦那娑天女──光明之天女<note n="s48.26"/>，放電光明，炎照熾然，於後夜時來詣佛所，稽首佛足，退坐一面，其身光明普照山谷，卽於佛前而說偈言：
「我能廣分別，如來正法、律，
今且但略說，足以表其心。
其心不為惡，及身口世間，
五欲悉虛空，正智正繫念，
不習近眾苦，非義和合者。」
佛告天女：「如是，天女！如是，天女！如汝所說：
『其心不為惡，及身口世間，
五欲悉虛 *空，正智正繫念，
不習近眾苦，非義和合者。』」
時，拘迦那娑天女聞佛所說，歡喜稽首，卽沒不現。
爾時，世尊夜過晨朝，入於僧前，於大眾中敷座而坐，告諸比丘：「昨後夜時，拘迦那娑天女來詣我所，恭敬作禮，退坐一面而說偈言：
『我能廣分別，如來正法、律，
今且但略說，足已表我心。
其心不為惡，及身口世間，
五欲悉虛 *空，正智正繫念，
不習近眾苦，非義和合者。』
「我時答言：『如是，天女！如汝所說：
其心不為惡，及身口世間，
五欲悉虛空<note n="s48.27"/>，正智正繫念，
不習近眾苦，非義和合者。』
「時，彼天女聞我所說，歡喜隨喜，稽首我足，卽沒不現。」
佛說此經已，諸比丘聞佛所說，歡喜奉行！
<sid n="1271"/><note n="s48.28"/>
如是我聞：
一時，佛住毘舍離獼猴池側重閣講堂。
時，有拘迦那娑天女、朱盧陀<note n="s48.29"/>天女，容色絕妙，於後夜時來詣佛所，稽首佛足，退坐一面，其身光明遍照一切獼猴池側。
時，朱盧<note n="s48.30"/>陀天女說偈白佛：
「大師等正覺，住毘舍離國，
拘迦那、朱 *盧，稽首恭敬禮！
我昔未曾聞，牟尼正法、律，
今乃得親見，現前說正法。
若於聖法、律，惡慧生厭惡，
必當墮惡道，長夜受諸苦！
若於聖法、律，正念律儀備，
彼則生天上，長夜受安樂！」
拘迦那<note n="s48.31"/>娑天女復說偈言：
「其心不為惡，及身口世間，
五欲悉虛 *空，正智正繫念，
不習近眾苦，非義和合者。」
佛告天女：「如是，如是，如汝所說：
『其心不為惡，及身口世間，
五欲悉虛 *空，正智正繫念，
不習近眾苦，非義和合者。』」
時，彼天女聞佛所說，歡喜隨喜，卽沒不現。
爾時，世尊夜過晨朝入僧中，敷座而坐，告諸比丘：「昨後夜時，有二天女，容色絕妙，來詣我所，為我作禮，退坐一面。朱 *盧陀天女而說偈言：
『大師等正覺，住毘舍離國，
我拘迦那娑，及以朱 *盧陀，
如是二天女，稽首禮佛足！
我昔未曾聞，牟尼正法、律，
今乃見正覺，演說微妙法。
若於正法、律，厭惡住惡慧，
必墮於惡道，長夜受大苦！
若於正法、律，正念律儀備，
生善趣天上，長夜受安樂！』
「拘迦那娑<note n="s48.32"/>天女復說偈言：
『其心不為惡，及身口世間，
五欲悉虛 *空，正智正繫念，
不習近眾苦，非義和合者。』
「我時答言：『如是，如是，如汝所說：
其心不為惡，及身口世間，
五欲悉虛 *空，正智正繫念，
不習近眾苦，非義和合者。』」
佛說此經已，諸比丘聞佛所說，歡喜奉行！
<sid n="1272"/><note n="s48.33"/>
如是我聞：
一時，佛住舍衛國祇樹給孤獨園。
時，有天子容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
時，彼天子而說偈言：
「無觸不報觸，觸則以觸報；
以觸報觸故，不瞋不招瞋。」
爾時，世尊說偈答言：
「不<note n="s48.34"/>於不瞋人，而加之以瞋，
清淨之正士，離諸煩惱結<note n="s48.35"/>。
於彼起惡心，惡心還自中，
如逆風揚塵，還自坌其身。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1273"/><note n="s48.36"/>
如是我聞：
一時，佛住舍衛國祇樹給孤獨園。
時，有一天子，容色絕妙，來詣佛所，稽首佛足，身諸光明遍照祇樹給孤獨園。
時，彼天子而說偈言：
「愚癡人所行，不合於黠慧；
自所行惡行，為自惡知<note n="s48.37"/>識；
所造眾惡行，終獲苦果報！」
爾時，世尊說偈答言：
「既作不善業，終則受諸惱；
造業雖歡喜，啼泣<note n="s48.38"/>受其報！
造諸善業者，終則不熱惱；
歡喜而造業，安樂受其報！」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1274"/><note n="s48.39"/>
如是我聞：
一時，佛住舍衛國祇樹給孤獨園。
時，有一天子，容色絕妙，於後夜時來詣佛所，稽首佛足，身諸光明遍照祇樹給孤獨園。
時，彼天子而說偈言：
「不可常言說，亦不一向聽，
而得於道跡，堅固正超度，
思惟善寂滅，解脫諸魔縛。
能行說之可，不行<note n="s48.40"/>不應說；
不行而說者，智者則知非。
不行己所應，不作而言作，
是則同賊非，名為不善業<note n="s48.41"/>。」
爾時，世尊告天子言：「汝今有所嫌責耶？」
天子白佛：「悔過，世尊！悔過，善逝！」
爾時，世尊熙怡微笑。
時，彼天子復說偈言：
「我今悔其過，世尊不納受；
內懷於惡心，抱<note n="s48.42"/>怨而不捨。」
爾時，世尊說偈答言：
「言說悔過辭，內不息其心，
云何得息怨？何名為修善？」
時，彼天子復說偈言：
「誰不有其過？何人無有罪？
誰復無愚癡？孰能常堅固？」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1275"/><note n="s48.43"/>
如是我聞：
一時，佛住王舍城迦蘭陀竹園。
時，有瞿迦梨<note n="s48.44"/>比丘，是提婆達多伴黨，來詣佛所，稽首佛足，退坐一面。
爾時，世尊告瞿迦梨比丘：「瞿迦梨<note n="s48.45"/>！汝何故於舍利弗、目揵連清淨梵行所，起不清淨心？長夜當得不饒益苦。」
瞿迦梨比丘白佛言：「世尊！我今信世尊語，所說無異，但舍利弗、大目揵連心有惡欲。」如是第二、第三說，瞿迦梨比丘──提婆達多伴黨於世尊所再三說中，違反不受，從座起去。去<note n="s48.46"/>已，其身周遍生諸;疱<note n="s48.47"/>瘡，皆如栗，漸漸增長，皆如桃李。
時，瞿迦梨比丘患苦痛，口說是言：「極燒！極燒！」膿血流出，身壞命終，生大鉢曇摩地獄<note n="s48.48"/>。
時，有三天子<note n="s48.49"/>，容色絕妙，於後夜時來詣佛所，稽首佛足，退坐一面。時，一天子白佛言：「瞿迦梨比丘──提婆達多伴黨今已命終。」時<note n="s48.50"/>，第二天子作是言：「諸尊當知：瞿迦梨比丘命終墮地獄中。」第三天子卽說偈言：
「士夫生世間，斧在口中生，
還自斬其身，斯由其惡言。
應毀便稱譽，應譽而便毀；
其罪生於口，死墮惡道中！
博弈亡失財，是非為大咎；
毀佛及聲聞，是則為大過<note n="s48.51"/>！」
彼三天子說是偈已，卽沒不現。
爾時，世尊夜過晨朝，來入僧中，於大眾前敷座而坐，告諸比丘：「昨後夜時，有三天子來詣我所，稽首我足，退坐一面。第一天子語我言：『世尊！瞿迦梨比丘──提婆達多伴黨今已命終。』第二天子語餘天子<note n="s48.52"/>言：『瞿迦梨比丘命終墮地獄中。』第三天子卽說偈言：
『士夫生世間，斧在口中生，
還自斬其身，斯由其惡言。
應毀便稱譽，應譽而便毀；
其罪口中生，死則墮惡道！』
「說是偈已，卽沒不現。諸比丘！汝等欲聞生阿浮陀<note n="s48.53"/>地獄眾生其壽齊限不？」
諸比丘白佛：「今正是時，唯願世尊為諸大眾說阿浮陀地獄眾生壽命齊限。諸比丘聞已，當受奉行。」
佛告比丘：「諦聽！善思！當為汝說。譬如拘薩羅國，四斗<note n="s48.54"/>為一阿羅，四阿羅為一獨籠那，十六獨籠那為一闍摩那，十六闍摩那為一摩尼，二十摩尼為一佉梨，二十佉梨為一倉，滿中芥子。若使有人百年百年<note n="s48.55"/>取一芥子，如是乃至滿倉芥子都盡，阿浮陀地獄眾生壽命猶故不盡。如是二十阿浮陀地獄眾生壽等一尼羅浮陀<note n="s48.56"/>地獄眾生壽，二十尼羅浮陀地獄眾生壽等一阿吒吒<note n="s48.57"/>地獄眾生壽，二十阿吒吒地獄眾生壽等一阿波波<note n="s48.58"/>地獄眾生壽，二十阿波波地獄眾生壽等一阿休休<note n="s48.59"/>地獄眾生壽，二十阿休休地獄眾生壽等一優鉢羅<note n="s48.60"/>地獄眾生壽，二十優鉢羅地獄眾生壽等一鉢曇摩<note n="s48.61"/>地獄眾生壽，二十鉢曇摩地獄眾生壽等一摩訶鉢曇摩地獄眾生壽。
「比丘！彼瞿迦梨比丘命終墮摩訶鉢曇摩地獄中，以彼於尊者舍利弗、大目揵連比丘生惡心、誹謗故。是故，諸比丘！當作是學：於彼<note n="s48.62"/>燒燋炷<note n="s48.63"/>所，尚不欲毀壞，況毀壞有識眾生？」佛告諸比丘：「當如是學！」
佛說此經已，諸比丘聞佛所說，歡喜奉行！
<sid n="1276"/><note n="s48.64"/>
如是我聞：
一時，佛住舍衛國祇樹給孤獨園。
時，有天子容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
時，彼天子說偈問佛：
「退落墮負處，云何而得知？
唯願世尊說，云何負處門？」
爾時，世尊說偈答言：
「勝處易得知，負處知亦易；
樂法為勝處，毀法為負處。
愛樂惡知識，不愛善知識；
善友生怨結，是名墮負門。
愛樂不善人，善人反憎惡；
欲惡不欲善，是名負處門。
斗秤<note n="s48.65"/>以欺人，是名墮負門。
博弈耽嗜酒，遊輕著女色，
費喪於財物，是名墮負門<note n="s48.66"/>。
女人不自守，捨主隨<note n="s48.67"/>他行；
男子心放蕩，捨妻 *隨外色；
如是為家者<note n="s48.68"/>，斯皆墮負門。
老婦得少夫，心常懷嫉妬<note n="s48.69"/>，
懷嫉臥不安，是則墮負門；
老夫得少婦，墮負處亦然。
常樂著睡眠，知識同遊戲，
怠墮好瞋恨，斯皆墮負門。
多財結朋友，酒食奢不節，
多費喪財物，斯皆墮負門。
少<note n="s48.70"/>財多貪愛，生於剎利心<note n="s48.71"/>；
常求為王者，是則墮負門。
求珠璫瓔珞，革屣履傘蓋；
莊嚴自慳惜，是則墮負門。
受他豐美食，自慳惜其財；
食他不反報，是則墮負門。
沙門、婆羅門，屈請入其舍；
慳惜不時施，是則墮負門。
沙門、婆羅門，次第行乞食，
呵責不欲施，是則墮負門。
若父母年老，不及<note n="s48.72"/>時奉養；
有財而不施，是則墮負門。
於父母兄弟，搥<note n="s48.73"/>打<note n="s48.74"/>而罵辱，
無有尊卑序，是則墮負門。
佛及弟子眾，在家與出家，
毀呰<note n="s48.75"/>不恭敬，是則墮負門。
實非阿羅漢，羅漢過自稱<note n="s48.76"/>，
是則世間賊，墮於負處門。
此世間負處，我知見故說，
猶如嶮<note n="s48.77"/>怖道，慧者當遠避。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1277"/><note n="s48.78"/>
如是我聞：
一時，佛住舍衛國祇樹給孤獨園。
時，有一天子，容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
時，彼天子說偈問佛：
「誰屈下隨<note n="s48.79"/>下？誰高擧<note n="s48.80"/>隨𨦪？
云何童子戲，如童塊相擲？」
爾時，世尊說偈答言：
「愛下則隨下，愛擧則隨擧；
愛戲於愚夫，如童塊相擲。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1278"/><note n="s48.81"/>
如是我聞：
一時，佛住舍衛國祇樹給孤獨園。
時，有天子容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
時，彼天子而說偈言：
「決定以遮遮，意妄想而來；
若人遮一切，不令其逼迫<note n="s48.82"/>。」
爾時，世尊說偈答言：
「決定以遮遮，意妄想而來；
不必一切遮，但遮其惡業；
遮彼彼惡已，不令其逼迫。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1279"/><note n="s48.83"/>
如是我聞：
一時，佛住舍衛國祇樹給孤獨園。
時，有天子容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
時，彼天子說偈問佛：
「云何得名稱？云何得大財？
云何德<note n="s48.84"/>流聞？云何得善友？」
爾時，世尊說偈答言：
「持戒得名稱，布施得大財，
真實 *德流聞，恩惠<note n="s48.85"/>得善友<note n="s48.86"/>。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1280"/><note n="s48.87"/>
如是我聞：
一時，佛住舍衛國祇樹給孤獨園。
時，有天子容色絕妙，於後夜時來詣佛所，稽首佛足，其身光明遍照祇樹給孤獨園。
時，彼天子說偈問佛：
「云何人所作，智慧以求財？
等攝受於財，若勝若復劣<note n="s48.88"/>？」
爾時，世尊說偈答言：
「始學功巧業，方便集財物，
得彼財物已，當應作四分。
一分自食用，二分營生業，
餘一分藏密，以擬於貧乏。
營生之業者，田種行商賈，
牧牛羊興<note n="s48.89"/>息，邸舍以求利。
造屋舍床臥，六種資生具，
方便修眾具，安樂以存世。
如是善修業，黠慧以求財，
財寶隨順生，如眾流歸海。
如是財饒益，如蜂集眾味，
晝夜財增長，猶如蟻積堆。
不付老子財，不寄邊境民，
不信姦狡人，及諸慳悋者。
親附成事者，遠離不成事，
能成事士夫，猶如火熾然。
善友貴重人，敏密修<note n="s48.90"/>良者，
同氣親兄弟，善能相攝受。
居親眷屬中，摽<note n="s48.91"/>顯若牛王，
各隨其所應，分財施飲食，
壽盡而命終，當生天受樂！」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1281"/><note n="s48.92"/>
如是我聞：
一時，佛住舍衛國祇樹給孤獨園。
爾時，世尊告諸比丘：「過去世時，拘薩羅國有彈琴人，名曰麁牛<note n="s48.93"/>，於拘薩羅國人間遊行，止息野中。時，有六廣大天宮天女，來至拘<note n="s48.94"/>薩羅國麁牛彈琴人所，語麁牛彈琴人言：『阿舅<note n="s48.95"/>！阿舅！為我彈琴，我當歌舞。』麁牛彈琴者言：『如是，姊妹！我當為汝彈琴，汝當語我汝是何人？何由生此？』天女答言：『阿舅！且彈琴，我當歌舞，於歌頌中，自說所以生此因緣。』彼拘薩羅國麁牛彈琴人卽便彈琴，彼六天女卽便歌舞。
「第一天女說偈歌言：
『若男子女人，勝妙衣惠施，
施衣因緣故，所生得殊勝！
施所愛念物，生天隨所欲。
見我居宮殿，乘虛<note n="s48.96"/>而遊行，
天身如金聚，天女百中勝；
觀察斯福德，迴向中之最！』
「第二天女復說偈言：
『若男子女人，勝妙香惠施<note n="s48.97"/>，
愛念可意施，生天隨所欲。
見我處宮殿，乘 *虛而遊行，
天身若金聚，天女百中勝；
觀察斯福德，迴向中之最！』
「第三天女復說偈言：
『若男子女人，以食而惠施，
可意愛念施，生天隨所欲。
見我居宮殿，乘虛而遊行，
天身如金聚，天<note n="s48.98"/>女百中勝；
觀察斯福德，迴向中之最！』
「第四天女復說偈言：
『憶念餘生時，曾為人婢使，
不盜不貪嗜，勤修不懈<note n="s48.99"/>怠，
量腹自節身，分飡救貧人。
今見居宮殿，乘虛而遊行，
天身如金聚，天女百中勝；
觀察斯福德，供養中為最！』
「第五天女復說偈言：
『憶念餘生時，為人作子婦，
嫜姑<note n="s48.100"/>性狂暴，常加麁澁言；
執節修婦禮，卑遜而奉順。
今見處宮殿，乘虛而遊行，
天身如金聚，天女百中勝；
觀察斯福德，供養中為最！』
「第六天女復說偈言：
『昔曾見行跡<note n="s48.102"/>，比丘比丘尼，
從其聞正法，一宿受齋戒。
今見處宮殿<note n="s48.103"/>，乘虛而遊行，
天身如金聚，天女百中勝；
觀察斯福德，迴向中之最！』
「爾時，拘薩羅國麁牛彈琴人而說偈言：
『我今善來此，拘薩羅林中，
得見此天女，具足妙天身。
既見又聞說，當增修善業；
緣今修功德，亦當生天上！』
「說是語已，此<note n="s48.104"/>諸天女卽沒不現。」
佛說此經已，諸比丘<note n="s48.105"/>聞佛所說，歡喜奉行！
<sid n="1282"/><note n="s48.106"/>
如是我聞：
一時，佛住舍衛國祇樹給孤獨園。
時，有天子容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
時，彼天子說偈問佛：
「何法起應滅？何生應防護？
何法應當離？等觀何得樂？」
爾時，世尊說偈答言：
「瞋恚起應滅，貪生逆防護，
無明應捨離，等觀真諦樂。
欲生諸煩惱，欲為生苦本，
調伏煩惱者，眾苦則調伏；
調伏眾苦者，煩惱亦調伏。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
於是，天子聞佛所說，歡喜隨喜，稽首佛足，卽沒不現。
<sid n="1283"/><note n="s48.107"/>
如是我聞：
一時，佛住舍衛國祇樹給孤獨園。
時，有天子容色絕妙，於後夜時來詣佛所，稽首佛足，退坐一面，其身光明遍照祇樹給孤獨園<note n="s48.108"/>。
時，彼天子說偈問佛：
「若人行放逸，愚癡離惡慧<note n="s48.109"/>；
禪思不放逸，疾得盡諸漏。」
爾時，世尊說偈答言：
「非世間眾事，是則之為欲；
心法馳覺想，是名士夫欲。
世間種種事，常在於世間；
智慧修禪思，愛欲永潛伏。
信為士夫伴，不信則不度；
信增其名稱，命終得生天。
於身虛空想，名色不堅固；
不著名色者，遠離於積聚。
觀此真實義，如解脫哀愍；
由斯智慧故，世稱歎供養！
能斷眾雜相<note n="s48.110"/>，超絕生死流；
超度諸流已，是名為比丘！」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
於是，天子聞佛所說，歡喜隨喜，稽首佛足，卽沒不現。
<sid n="1284"/><note n="s48.111"/>
如是我聞：
一時，佛住<note n="s48.112"/>舍衛國祇樹給孤獨園。
時，有天子容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
時，彼天子說偈問佛：
「與何人同處？復與誰共事？
知何等人法，名<note n="s48.113"/>為勝非惡？」
爾時，世尊說偈答言：
「與正士同遊，正士同其事；
解知正士法，是則勝非惡。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1285"/><note n="s48.114"/>
如是我聞：
一時，佛住舍衛國祇樹給孤獨園。
時，有天子容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
時，彼天子而說偈言：
「慳悋生於心，不能行布施；
明智求福者，乃能行其惠。」
爾時，世尊說偈答言：
「怖畏不行施，常得不施怖；
怖畏於飢渴，慳悋<note n="s48.115"/>從怖生。
此世及他世，常癡飢渴畏，
死則不隨死<note n="s48.116"/>，獨往無資糧<note n="s48.117"/>。
少財能施者，多財難亦捨；
難捨而能捨，是則為難施。
無知者不覺，慧者知難知；
以法養妻子，少財淨心施。
百千邪<note n="s48.118"/>盛會<note n="s48.119"/>，所獲其福利，
比前如法施，十六不及一。
打縛惱眾生，所得諸財物，
惠施安國土，是名有罪施。
方之平等施，稱量所不及，
如法不行非，所得財物施，
難施而行施，是應賢聖施，
所往<note n="s48.120"/>常獲福，壽終上生天！」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1286"/><note n="s48.121"/>
如是我聞：
一時，佛住王舍城金婆羅山金婆羅鬼神住處石室中。
爾時，世尊金鎗<note n="s48.122"/>刺足，未經幾時，起身苦痛；能得捨心，正智正念，堪忍自安，無退減想。
彼有山神天子八人，作是念：今日世尊住王舍城金婆羅山金婆羅鬼神住處石室中，金 *鎗刺足，起身苦痛而能捨心，正念正智，堪忍自安，無所退減，我等當往面前讚嘆。作是念已，往詣佛所，稽首禮足，退住一面。
第一天神說偈嘆言：
「沙門瞿曇，人中師子！
身遭苦痛，堪忍自安；
正智正念，無所退減。」
第二天子復讚嘆言：
「大士之大龍，大士之牛王，
大士夫勇力，大士夫良馬，
大士夫上首，大士夫之勝！」
第三天子復讚嘆言：
「此沙門瞿曇，士夫分陀利！
身生諸苦痛，而能行捨心；
正智正念住，堪忍以自安，
而無所退減。」
第四天子復讚嘆言：「若有於沙門瞿曇──士夫分陀利所說違反嫌責，當知斯等長夜當得不饒益苦，唯除不知真實者。」
第五天子復說偈言：
「觀彼三昧定，善住於正受，
解脫離諸塵，不踊亦不沒；
其心安隱住，而得心解脫。」
第六天子復說偈言：
「經歷五百歲，誦婆羅門典，
精勤修苦行，不解脫離塵，
是則卑下類，不得度彼岸。」
第七天子復說偈言：
「為欲之所迫，持戒之所縛，
勇捍<note n="s48.123"/>行苦行，經歷於百年，
其心不解脫，不離於塵垢；
是則卑下類，不度於彼岸。」
第八天子復說偈言：
「心居憍慢欲，不能自調伏，
不得三昧定，牟尼之正受；
獨一居山林，其心常放逸，
於彼死魔軍，不得度彼岸。」
時，彼山神天子八人各各讚嘆已，稽首佛足，卽沒不現。
<sid n="1287"/><note n="s48.124"/>
如是我聞：
一時，佛住舍衛國祇樹給孤獨園。
時，有天子容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
時，彼天子而說偈言：
「廣無過於地，深無踰於海，
高無過須彌，大士無毘紐<note n="s48.125"/>！」
爾時，世尊說偈答言：
「廣無過於愛，深無踰於腹，
高莫過憍慢，大士無勝佛！」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
於是，天子聞佛所說，歡喜隨喜，稽首佛足，卽沒不現。
<sid n="1288"/><note n="s48.126"/>
如是我聞：
一時，佛住舍衛國祇樹給孤獨園。
時，有天子容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
時，彼天子說偈問佛：
「何物火不燒<note n="s48.127"/>？何風不能吹？
火災壞大<note n="s48.128"/>地，何物不流散？
惡王及盜賊，強劫人財物；
何男子女人，不為其所奪？
云何珍寶藏，終竟不亡失？」
爾時，世尊說偈答言：
「福火所不<note n="s48.129"/>燒，福風不能吹；
水災壞 *大地，福水不流散。
惡王及盜賊，強奪人財寶；
若男子女人，福不被劫奪；
樂報之寶藏，終竟不亡失！」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
於是，天子聞佛所說，歡喜隨喜，卽沒不現。
<sid n="1289"/><note n="s48.130"/>
如是我聞：
一時，佛住舍衛國祇樹給孤獨園。
時，有天子容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
時，彼天子說偈問佛：
「誰當持資 *糧？何物賊不劫？
何人劫而遮？何人劫不遮？
何人常來詣，智慧者喜樂？」
爾時，世尊說偈答言：
「信者持資 *糧，福德劫不奪，
賊劫奪則遮，沙門奪歡喜；
沙門常來詣，智慧者欣樂！」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
於是，天子聞佛所說，歡喜隨喜，稽首佛足，卽沒不現。
<sid n="1290"/><note n="s48.131"/>
如是我聞：
一時，佛住舍衛國祇樹給孤獨園。
時，有一天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
時，彼天子說偈問佛：
「一切相映障，知一切世間，
樂安慰一切，唯願世尊說，
云何是世間，最為難得者？」
是<note n="s48.132"/>時，世尊說偈答言：
「為主而行忍，無財而欲施，
遭難而行法，富貴修遠離，
如是四法者，是則為最難！」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
於是，天子聞佛所說，歡喜隨喜，稽首佛足，卽沒不現。
雜阿含經卷第四十八