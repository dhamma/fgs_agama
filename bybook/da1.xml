<note n="d1p.1"/><note n="d1p.2"/><note n="d1p.3"/>
<p/>　　夫宗極絕於稱謂，賢聖以之沖默；玄旨非言不傳，釋迦所以致教。是以如來出世，大教有三：約身口，則防之以禁律；明善惡，則導之以契經；演幽微，則辨<note n="d1p.4"/>之以法相。然則三藏之作也，本於殊應，會之有宗，則異途同趣矣。
<p/>禁律，律藏也，四分十誦。法相，阿毗曇藏也，四分五誦。契經，四阿含藏也：增一阿含四分八誦，中阿含四分五誦，雜阿含四分十誦；此長阿含四分四誦，合三十經以為一部。
<p/>阿含，秦言法歸。法歸者，蓋是萬善之淵府，總持之林苑。其為典也，淵博弘富，韞<note n="d1p.5"/>而彌廣；明宣禍福賢愚之迹，剖判真偽異齊<note n="d1p.6"/>之原，歷記古今成敗之數，墟域二儀品物之倫；道無不由，法無不在。譬彼巨海，百川所歸，故以法歸為名。開析<note n="d1p.7"/>修途，所記長遠，故以長為目。翫茲典者，長迷頓曉。邪正難 *辨，顯如晝夜；報應冥昧，照若影響；劫數雖遼，近猶朝夕；六合雖曠，現若目前。斯可謂朗大明於幽室，惠五目於眾瞽，不闚戶牖，而智無不周矣。
<p/>大秦天王，滌除玄覽，高韻獨邁，恬智交養，道世俱濟，每懼微言翳於殊俗。以右將軍使者司隸校尉晉公姚爽，質直清柔，玄心超詣，尊尚大法，妙悟自然，上特留懷，每任以法事。以弘始十二年歲次，上章閹<note n="d1p.8"/>茂，請罽賓三藏沙門佛陀耶舍出律藏一<note n="d1p.9"/>分四十五卷，十四年訖。十五年歲次，昭陽赤<note n="d1p.10"/>奮若出此長阿含訖。涼州沙門佛念<note n="d1p.11"/>為譯，秦國道士道含筆受。時，集京夏名勝沙門，於第校定，恭承法言，敬受無差，蠲華崇朴，務存聖旨。余以嘉遇猥參聽次，雖無翼善之功，而預親承之末，故略記時事，以示來賢焉。
<note n="d1.1"/><note n="d1.2"/><note n="d1.3"/>
<sid n="d1"/>（一）第一分初大本經<note n="d1.4"/>第一
<p/>如是我聞：
<p/>一時，佛在舍衛<note n="d1.5"/>國祇樹花林窟<note n="d1.6"/>，與大比丘眾千二百五十人俱。
<p/>時，諸比丘於乞食後集花林堂，各共議言：「諸賢比丘！唯無上尊為最奇特，神通遠達，威力弘大，乃知過去無數諸佛，入於涅槃<note n="d1.7"/>，斷諸結使<note n="d1.8"/>，消<note n="d1.9"/>滅戲論<note n="d1.10"/>。又知彼佛劫數多少，名號、姓字，所生種族，其所飲食，壽命脩短，所更苦樂。又知彼佛有如是戒，有如是法，有如是慧，有如是解，有如是住。云何，諸賢！如來<note n="d1.11"/>為善別法性<note n="d1.12"/>，知如是事，為諸天來語，乃知此事？」
<p/>爾時，世尊<note n="d1.13"/>在閑靜處，天耳清淨，聞諸比丘作如是議，卽從座起，詣花林堂，就座而坐。
<p/>爾時，世尊知而故問，謂：「諸比丘！汝等集此，何所語議？」時，諸比丘具以事答。
<p/>爾時，世尊告諸比丘：「善哉！善哉！汝等以平等信，出家修道，諸所應行，凡有二業：一曰賢聖講法，二曰賢聖默然<note n="d1.14"/>。汝等所論，正應如是。如來神通<note n="d1.15"/>，威力弘大，盡知過去無數劫<note n="d1.16"/>事，以能善解法性故知，亦以諸天來語故知。」佛時頌曰：
<p/>「比丘集法堂，講說賢聖論；
<p/>如來處靜室，天耳<note n="d1.17"/>盡聞知。
<p/>佛日光普照，分別法界義；
<p/>亦知過去事，三佛般泥洹<note n="d1.18"/>。
<p/>名號、姓、種族，受生分亦知；
<p/>隨彼之處所，淨眼<note n="d1.19"/>皆記<note n="d1.20"/>之。
<p/>諸天大威力，容貌甚端嚴；
<p/>亦來啟告我，三佛般泥洹。
<p/>記生、名號、姓，哀鸞<note n="d1.21"/>音盡知；
<p/>無上天人尊，記於過去佛。」
<p/>又告諸比丘：「汝等欲聞如來識宿命智<note n="d1.22"/>，知於過去諸佛因緣不？我當說之。」
<p/>時，諸比丘白佛<note n="d1.23"/>言：「世尊！今正是時，願樂欲聞。善哉！世尊！以時講說，當奉行之。」
<p/>佛告諸比丘：「諦聽！諦聽！善思念之，吾當為汝分別解說。」時，諸比丘受教而聽。
<p/>佛告諸比丘：「過去九十一劫，時世有佛名毗婆尸<note n="d1.24"/>如來、至真，出現於世。復次，比丘！過去三十一劫，有佛名尸棄<note n="d1.25"/>如來、至真，出現於世。復次，比丘！卽彼三十一劫中，有佛名毗舍婆<note n="d1.26"/>如來、至真，出現於世。復次，比丘！此賢劫<note n="d1.27"/>中有佛名拘樓孫<note n="d1.28"/>，又名拘那含<note n="d1.29"/>，又名迦葉<note n="d1.30"/>。我今亦於賢劫中成最正覺<note n="d1.31"/>。」佛時頌曰：
<p/>「過九十一劫，有毗婆尸佛；
<p/>次三十一劫，有佛名尸棄；
<p/>卽於彼劫中，毗舍如來出。
<p/>今此賢劫中，無數那維<note n="d1.32"/>歲；
<p/>有四大仙人，愍眾生故出：
<p/>拘樓孫、那含、迦葉、釋迦文。
<p/>「汝等當知，毗婆尸佛時，人壽八萬歲。尸棄佛時，人壽七萬歲。毗舍婆佛時，人壽六萬歲。拘 *樓孫佛時，人壽四萬歲。拘那含佛時，人壽三萬歲。迦葉佛時，人壽二萬歲。我今出世，人壽百歲，少出多減。」佛時頌曰：
<p/>「毗婆尸時人，壽八萬四千；
<p/>尸棄佛時人，壽命七萬歲；
<p/>毗舍婆時人，壽命六萬歲；
<p/>拘樓孫時人，壽命四萬歲；
<p/>拘那含時人，壽命三萬歲；
<p/>迦葉佛時人，壽命二萬歲；
<p/>如我今時人，壽命不過百。
<p/>「毗婆尸佛出剎利<note n="d1.33"/>種，姓拘利若<note n="d1.34"/>；尸棄佛、毗舍婆佛種、姓亦爾。拘 *樓孫佛出婆羅門<note n="d1.35"/>種，姓迦葉；拘那含佛、迦葉佛種、姓亦爾。我今如來、至真，出剎利種，姓名曰瞿曇<note n="d1.36"/>。」佛時頌曰：
<p/>「毗婆尸如來，尸棄、毗舍婆，
<p/>此三等正覺，出 *拘利若姓。
<p/>自餘三如來，出於迦葉姓。
<p/>我今無上尊，導御諸眾生；
<p/>天人中第一，勇猛姓瞿曇。
<p/>前三等正覺，出於剎利種；
<p/>其後三如來，出婆羅門種；
<p/>我今無上尊，勇猛出剎利。
<p/>「毗婆尸佛坐波波羅<note n="d1.37"/>樹下成最正覺，尸棄佛坐分陀利<note n="d1.38"/>樹下成最正覺，毗舍婆佛坐婆羅<note n="d1.39"/>樹下成最正覺，拘 *樓孫佛坐尸利沙<note n="d1.40"/>樹下成最正覺，拘那含佛坐優曇婆羅<note n="d1.41"/>樹下成最正覺，迦葉佛坐尼拘類<note n="d1.42"/>樹下成最正覺。我今如來、至真，坐鉢多<note n="d1.43"/>樹下成最正覺。」佛時頌曰：
<p/>「毗婆尸如來，往詣波<note n="d1.44"/>羅樹；
<p/>卽於彼處所，得成最正覺。
<p/>尸棄分陀樹，成道滅有原。
<p/>毗舍婆如來，坐婆羅<note n="d1.45"/>樹下；
<p/>獲解脫知見<note n="d1.46"/>，神足<note n="d1.47"/>無所礙。
<p/>拘樓孫如來，坐尸利沙樹<note n="d1.48"/>；
<p/>一切智清淨，無染無所著<note n="d1.49"/>。
<p/>拘那含牟尼<note n="d1.50"/>，坐烏暫樹下；
<p/>卽於彼處所，滅諸貪憂惱。
<p/>迦葉如來坐，尼拘類<note n="d1.51"/>樹下；
<p/>卽於彼處所，除滅諸有本。
<p/>我今釋迦文，坐於鉢多樹。
<p/>如來十力<note n="d1.52"/>尊，斷滅諸結<note n="d1.53"/>使；
<p/>摧伏眾魔怨，在眾演大明。
<p/>七佛精進力，放光滅闇冥；
<p/>各各坐諸樹，於中成正覺。
<p/>「毗婆尸如來三會說法，初會弟子有十六萬八千人，二會弟子有十萬人，三會弟子有八萬人。尸棄如來亦三會說法，初會弟子有十萬人，二會弟子有八萬人，三會弟子有七萬人。毗舍婆如來二會說法，初會弟子有七萬人，次會弟子有六萬人。拘樓孫如來一會說法，弟子四萬人。拘那含如來一會說法，弟子三萬人。迦葉如來一會說法，弟子二萬人。我今一會說法，弟子千二百五十人。」佛時頌曰：
<p/>「毗婆尸名觀，智慧不可量；
<p/>遍見無所畏，三會弟子眾。
<p/>尸棄光無動，能滅諸結使；
<p/>無量大威德，無能測量者；
<p/>彼佛亦三會，弟子普共集。
<p/>毗舍婆斷結，大仙人要集；
<p/>名聞於諸方，妙法大名稱；
<p/>二會弟子眾，普演深奧義。
<p/>拘樓孫一會，哀愍療諸苦；
<p/>導師化眾生，一會弟子眾。
<p/>拘那含如來，無上亦如是；
<p/>紫磨金色身，容貌悉具足；
<p/>一會弟子眾，普演微妙法。
<p/>迦葉一一毛，一心無亂想；
<p/>一<note n="d1.54"/>語不煩重，一會弟子眾。
<p/>能仁<note n="d1.55"/>意寂滅，釋種沙門<note n="d1.56"/>上；
<p/>天中天最尊，我一會弟子。
<p/>彼會我現義，演布清淨教；
<p/>心常懷歡喜，漏盡<note n="d1.57"/>盡後<note n="d1.58"/>有。
<p/>毗婆、尸棄三，毗舍婆佛二，
<p/>四佛各各一，仙人會演說。
<p/>「時，毗婆尸佛有二弟子：一名騫荼<note n="d1.59"/>，二名提舍<note n="d1.60"/>，諸弟子中最為第一。尸棄佛有二弟子：一名阿毗浮<note n="d1.61"/>，二名三婆婆<note n="d1.62"/>，諸弟子中最為第一。毗舍婆佛有二弟子：一名扶遊<note n="d1.63"/>，二名鬱多摩<note n="d1.64"/>，諸弟子中最為第一。拘 *樓孫佛有二弟子：一名薩尼<note n="d1.65"/>，二名毗樓<note n="d1.66"/>，諸弟子中最為第一。拘那含佛有二弟子：一名舒槃那<note n="d1.67"/>，二名鬱多樓<note n="d1.68"/>，諸弟子中最為第一。迦葉佛有二弟子：一名提舍<note n="d1.69"/>，二名婆羅婆<note n="d1.70"/>，諸弟子中最為第一。今我二弟子：一名舍利弗<note n="d1.71"/>，二名目揵連<note n="d1.72"/>，諸弟子中最為第一。」佛時頌曰：
<p/>「騫 *荼、 *提舍等，毗婆尸弟子；
<p/>阿毗浮、三婆，尸棄佛弟子。
<p/>扶遊、鬱多摩，弟子中第一，
<p/>二俱降魔怨，毗舍婆弟子。
<p/>薩尼<note n="d1.73"/>、毗樓等，拘樓孫弟子；
<p/>舒槃<note n="d1.74"/>、鬱多樓<note n="d1.75"/>，拘那含弟子；
<p/>提舍、婆羅婆，迦葉佛弟子；
<p/>舍利弗、目連，是我第一子。
<p/>「毗婆尸佛有執事弟子<note n="d1.76"/>，名曰無憂<note n="d1.77"/>。尸棄佛執事弟子，名曰忍行<note n="d1.78"/>。毗舍婆佛有執事弟子，名曰寂滅<note n="d1.79"/>。拘樓孫佛有執事弟子，名曰善覺<note n="d1.80"/>。拘那含佛有執事弟子，名曰安和<note n="d1.81"/>。迦葉佛有執事弟子，名曰善友<note n="d1.82"/>。我執事弟子，名曰阿難<note n="d1.83"/>。」佛時頌曰：
<p/>「無憂與忍行，寂滅及善覺，
<p/>安和、善友等，阿難為第七。
<p/>此為佛侍者，具足諸義趣；
<p/>晝夜無放逸，自利亦利他。
<p/>此七賢弟子，侍七佛左右；
<p/>歡喜而供養，寂然<note n="d1.84"/>歸滅度。
<p/>「毗婆尸佛有子，名曰方膺。尸棄佛有子，名曰無量。毗舍婆佛有子，名曰妙覺。拘 *樓孫佛有子，名曰上勝。拘那含佛有子，名曰導師。迦葉佛有子，名曰集<note n="d1.85"/>軍。今我有子，名曰羅睺羅<note n="d1.86"/>。」佛時頌曰：
<p/>「方膺、無量子，妙覺及上勝，
<p/>導師、 *集軍等，羅睺羅第七。
<p/>此諸豪貴子，紹繼諸佛種；
<p/>愛法好施惠，於聖法無畏。
<p/>「毗婆尸佛父名槃頭<note n="d1.87"/>，剎利王種，母名槃頭婆提<note n="d1.88"/>，王所治城名曰<note n="d1.89"/>槃頭婆提<note n="d1.90"/>。」佛時頌曰：
<p/>「遍眼父槃頭，母槃頭婆提；
<p/>槃頭婆提城，佛於中說法。
<p/>「尸棄佛父名 *曰明相<note n="d1.91"/>，剎利王種，母名光曜<note n="d1.92"/>，王所治城名 *曰光相<note n="d1.93"/>。」佛時頌曰：
<p/>「尸棄父明相，母名曰光曜；
<p/>於光<note n="d1.94"/>相城中，威德降外敵。
<p/>「毗舍婆佛父名善燈<note n="d1.95"/>，剎利王種，母名稱戒<note n="d1.96"/>，王所治城名曰無喻<note n="d1.97"/>。」佛時頌曰：
<p/>「毗舍婆佛父，善燈剎利種；
<p/>母名曰稱戒，城名曰無喻。
<p/>「拘 *樓孫佛父名祀得<note n="d1.98"/>，婆羅門種，母名善枝<note n="d1.99"/>，王名安和<note n="d1.100"/>，隨王名故城名安和。」佛時頌曰：
<p/>「 *祀得婆羅門，母名曰善枝；
<p/>王名曰安和，居在安和城。
<p/>「拘那含佛父名大德<note n="d1.101"/>，婆羅門種，母名善勝<note n="d1.102"/>，是時王名清淨<note n="d1.103"/>，隨王名故城名清淨。」佛時頌曰：
<p/>「大德婆羅門，母名曰善勝；
<p/>王名曰清淨，居在清淨城。
<p/>「迦葉佛父名曰梵德<note n="d1.104"/>，婆羅門種，母名曰財主<note n="d1.105"/>，時<note n="d1.106"/>王名汲毗<note n="d1.107"/>，王所治城名波羅㮈<note n="d1.108"/>。」佛時頌曰：
<p/>「梵德婆羅門，母名曰財主；
<p/>時王名汲<note n="d1.109"/>毗，在波羅㮈城。
<p/>「我父名淨飯<note n="d1.110"/>，剎利王種，母名大化<note n="d1.111"/>，王所治城名迦毗羅衛<note n="d1.112"/>。」佛時頌曰：
<p/>「父剎利淨飯，母名曰大化<note n="d1.113"/>；
<p/>土廣民豐饒，我從彼而生。
<p/>「此是諸佛因緣、名號、種族、所出生處，何有智者聞此因緣而不歡喜，起愛樂心？」
<p/>爾時，世尊告諸比丘：「吾今欲以宿命智說過去佛事，汝欲聞不？」
<p/>諸比丘對曰：「今正是時，願樂欲聞！」
<p/>佛告諸比丘：「諦聽！諦聽！善思念之，吾當為汝分別解說。比丘！當知諸佛常法<note n="d1.114"/>：毗婆尸菩薩<note n="d1.115"/>從兜率天<note n="d1.116"/>降神母胎，從右脇入，正念不亂。當於爾時，地為震動，放大光明，普照世界，日月所不及處皆蒙大明，幽冥<note n="d1.117"/>眾生，各相覩見，知其所趣。時，此光明復照魔宮，諸天、釋、梵、沙門、婆羅門及餘眾生普蒙大明，諸天光明自然不現<note n="d1.118"/>。」佛時頌曰：
<p/>「密雲聚<note n="d1.119"/>虛空，電光照天下，
<p/>毗婆尸降胎，光明照亦然；
<p/>日月所不及，莫不蒙大明，
<p/>處胎淨無穢，諸佛法皆然。
<p/>「諸比丘！當知諸佛常法：毗婆尸菩薩在母胎時，專念不亂，有四天子<note n="d1.120"/>，執<note n="d1.121"/>戈矛<note n="d1.122"/>侍護其人<note n="d1.123"/>，人與非人不得侵嬈<note n="d1.124"/>，此是常法。」佛時頌曰：
<p/>「四方四天子，有名稱威德，
<p/>天帝釋所遣，善守護菩薩。
<p/>手常執戈 *矛，衛護<note n="d1.125"/>不去離，
<p/>人非人不嬈，此諸佛常法。
<p/>天神所擁護，如天女衛天，
<p/>眷屬懷歡喜，此諸佛常法。」
<p/>又告比丘：「諸佛常法：毗婆尸菩薩從兜率天降神母胎，專念不亂，母身安隱，無眾惱患，智慧增益。母自觀胎，見菩薩身諸根具足，如紫磨金<note n="d1.126"/>，無有瑕穢。猶如有目之士<note n="d1.127"/>觀淨琉璃<note n="d1.128"/>，內外清徹，無眾障翳。諸比丘！此是諸佛常法。」爾時，世尊而說偈言：
<p/>「如淨琉璃珠，其明如日月；
<p/>仁尊處母胎，其母無惱患。
<p/>智慧為增益，觀胎如金像；
<p/>母懷妊安樂，此諸佛常法。」
<p/>佛告<note n="d1.129"/>比丘：「毗婆尸菩薩從兜率天降神母胎，專念不亂，母心清淨，無眾欲想，不為淫火之所燒然，此是諸佛常法。」爾時，世尊而說偈言：
<p/>「菩薩住母胎，天中<note n="d1.130"/>天福成；
<p/>其母心清淨，無有眾欲想。
<p/>捨離諸淫欲，不染不親近；
<p/>不為欲火燃，諸佛母常淨。」
<p/>佛告比丘：「諸佛常法：毗婆尸菩薩從兜率天降神母胎，專念不亂，其母奉持五戒<note n="d1.131"/>，梵行清淨<note n="d1.132"/>，篤信仁愛，諸善成就，安樂無畏，身壞命終，生忉利天<note n="d1.133"/>，此是常法。」爾時，世尊而說偈言：
<p/>「持人中尊身，精進、戒具足，
<p/>後必受天身，此緣名佛母。」
<p/>佛告比丘：「諸佛常法：毗婆尸菩薩當其生時，從右脇出<note n="d1.134"/>，地為震動，光明普照。始入胎時，闇冥之處，無不蒙明，此是常法。」爾時，世尊而說偈言：
<p/>「太子生地動，大光靡不照，
<p/>此界及餘界，上下與諸方。
<p/>放光施淨目<note n="d1.135"/>，具足於天身，
<p/>以歡喜淨音，轉稱菩薩名。」
<p/>佛告比丘：「諸佛常法：毗婆尸菩薩當其生時，從右脇出，專念不亂。時，菩薩母手攀樹枝，不坐不臥。時，四天子手捧<note n="d1.136"/>香水，於母前立言：『唯然，天母！今生聖子，勿懷憂慼。』此是常法。」爾時，世尊而說偈言：
<p/>「佛母不坐臥，住戒修梵行；
<p/>生尊不懈怠，天人所奉侍。」
<p/>佛告比丘：「諸佛常法：毗婆尸菩薩當其生時，從右脇出，專念不亂，其身清淨，不為穢惡之所汙染<note n="d1.137"/>。猶如有目之士，以淨明珠投白繒上，兩不相汙，二俱淨故。菩薩出胎亦復如是，此是常法。」爾時，世尊而說偈言：
<p/>「猶如淨明珠，投繒不染汙；
<p/>菩薩出胎時，清淨無染汙。
<p/>佛告比丘：「諸佛常法：毗婆尸菩薩當其生時，從右脇出，專念不亂。從右脇出，墮地行七步，無人扶持<note n="d1.138"/>，遍觀四方，舉手而言：『天上天下唯我為尊，要度眾生生老病死<note n="d1.139"/>。』此是常法。」爾時，世尊而說偈言：
<p/>「猶如師子步，遍觀於四方；
<p/>墮地行七步，人師子亦然。
<p/>又如大龍行，遍觀於四方；
<p/>墮地行七步，人龍亦復然。
<p/>兩足尊<note n="d1.140"/>生時，安行於七步；
<p/>觀四方舉聲，當盡生死苦。
<p/>當其初生時，無等<note n="d1.141"/>等與等<note n="d1.142"/>，
<p/>自觀生死本，此身最後邊。」
<p/>佛告比丘：「諸佛常法：毗婆尸菩薩當其生時，從右脇出，專念不亂，二泉湧出一溫一冷，以供澡浴，此是常法。」爾時，世尊而說偈言：
<p/>「兩足尊生時，二泉自涌出；
<p/>以供菩薩用，遍眼浴清淨。
<p/>二泉自涌出，其水甚清淨；
<p/>一溫一<note n="d1.143"/>清冷，以浴一切智。
<p/>「太子初生，父王槃頭召集相師及諸道術，令觀太子，知其吉凶。時，諸相師受命而觀，卽前披衣，見有具相，占曰：『有此相者，當趣二處，必然無疑。若在家者，當為轉輪聖王<note n="d1.144"/>，王四天下，四兵具足，以正法治，無有偏枉，恩及天下，七寶<note n="d1.145"/>自至，千子勇健，能伏外敵，兵仗<note n="d1.146"/>不用，天下太平。若出家學道，當成正覺，十號具足<note n="d1.147"/>。』
<p/>「時，諸相師卽白王言：『王所生子，有三十二相<note n="d1.148"/>，當趣二處，必然無疑。在家當為轉輪聖王；若其出家，當<note n="d1.149"/>成正覺，十號具足。』」佛時頌曰：
<p/>「百福太子生，相師之所記<note n="d1.150"/>，
<p/>如典記所載，趣二處無疑。
<p/>若其樂家者，當為轉輪王，
<p/>七寶難可獲，為王寶自至。
<p/>真金千輻具，周匝金輞持，
<p/>轉<note n="d1.151"/>能飛遍行，故名為天輪。
<p/>善調七支<note n="d1.152"/>住，高廣白如雪，
<p/>能善飛虛空，名第二象寶。
<p/>馬行周天下，朝去暮還食，
<p/>朱髦<note n="d1.153"/>孔雀咽<note n="d1.154"/>，名為第三寶。
<p/>清淨琉璃珠，光照一由旬<note n="d1.155"/>，
<p/>照夜明如晝，名為第四寶。
<p/>色聲香味觸，無有與等者，
<p/>諸女中第一，名為第五寶。
<p/>獻王琉璃寶，珠玉及眾珍，
<p/>歡喜而貢奉，名為第六寶。
<p/>如轉輪王念，軍眾速來去，
<p/>捷<note n="d1.156"/>疾如王意，名為第七寶。
<p/>此名為七寶，輪、象、馬純白、
<p/>居士<note n="d1.157"/>、珠、女寶、典兵寶為七。
<p/>觀此無有厭，五欲自娛樂，
<p/>如象斷羈絆<note n="d1.158"/>，出家成正覺。
<p/>王有如是子，二足人中尊，
<p/>處世轉法輪，道成無懈怠。
<p/>「是時，父王殷勤再三，重問相師：『汝等更觀太子三十二相，斯名何等？』時諸相師𣈳披太子衣，說三十二相：『一者足安平，足下平滿，蹈地安隱。二者足下相輪，千輻成就，光光相照。三者手足網縵，猶如鵝王。四者手足柔軟，猶如天衣。五者手足指纎，長無能及者。六者足跟充滿，觀視無厭。七者鹿膞腸，上下𦟛直<note n="d1.159"/>。八者鉤鎖骨，骨節相鉤，猶如鎖連<note n="d1.160"/>。九者陰馬藏<note n="d1.161"/>。十者平立垂手過膝。十一、一一毛<note n="d1.162"/>孔一<note n="d1.163"/>毛生，其毛右旋，紺琉璃色。十二、毛生右旋，紺色仰靡。十三、身黃金色。十四、皮膚細軟，不受塵穢。十五、兩肩齊亭<note n="d1.164"/>，充滿圓好。十六、胸有萬字<note n="d1.165"/>。十七、身長倍人。十八、七處平滿。十九、身長廣等，如尼拘類<note n="d1.166"/>樹。二十、頰車如師子。二十一、胸膺方整如師子。二十二、口四十齒。二十三、方整齊平<note n="d1.167"/>。二十四、齒密無間。二十五、齒白鮮明。二十六、咽喉清淨，所食眾味，無不稱適。二十七、廣長舌，左右䑛耳。二十八、梵音<note n="d1.168"/>清徹。二十九、眼紺青色。三十、眼如牛王，眼上下俱眴。三十一、眉間白毫<note n="d1.169"/>柔軟細澤，引長一尋，放則右旋螺如真珠。三十二、頂有肉髻<note n="d1.170"/>。是為三十二相<note n="d1.171"/>。』」卽說頌曰：
<p/>「善住柔軟足，不蹈地跡現。
<p/>千輻相莊嚴，光色靡不具。
<p/>如尼拘<note n="d1.172"/>類樹，縱廣正平等。
<p/>如來未曾有，祕密陰馬<note n="d1.173"/>藏。
<p/>金寶莊嚴身，眾相互相映。
<p/>雖順俗流行<note n="d1.174"/>，塵土亦不汙。
<p/>天色極柔軟，天蓋自然覆。
<p/>梵音、身紫金，如華始出池。
<p/>王以問相師，相師敬報王。
<p/>稱讚菩薩相，舉身光明具。
<p/>手足諸支節，中外靡不現。
<p/>食味盡具足，身正不傾斜<note n="d1.175"/>。
<p/>足下輪相見，其音如哀鸞。
<p/>𦟛䏶形相具，宿業之所成。
<p/>臂肘圓<note n="d1.176"/>滿好，眉目甚端嚴。
<p/>人中師子尊，威力最第一。
<p/>其頰車方整，臥脇如師子。
<p/>齒方整四十，齊密中無間。
<p/>梵音未曾有，遠近隨緣到。
<p/>平立不傾身，二手摩捫膝。
<p/>手齊整柔軟，人尊美相具。
<p/>一孔一毛生，手足網縵相。
<p/>肉髻、目紺青，眼上下俱眴。
<p/>兩肩圓充滿，三十二相具。
<p/>足跟無高下，鹿 *膞腸碈飜。
<p/>天中天來此，如象絕羈絆<note n="d1.177"/>；
<p/>解脫眾生苦，處生老病死。
<p/>以慈悲心故，為說四真諦；
<p/>開演法句義，令眾奉至尊。」
<p/>佛告比丘：「毗婆尸菩薩生時，諸天在上，於<note n="d1.178"/>虛空中手執白蓋寶扇，以障寒暑、風雨、塵土。」佛時頌曰：
<p/>「人中未曾有，生於二足尊；
<p/>諸天懷敬養，奉寶蓋寶扇。
<p/>「爾時，父王給四乳母：一者乳哺，二者澡浴，三者塗香，四者娛樂。歡喜養育，無有懈倦<note n="d1.179"/>。」於是頌曰：
<p/>「乳母有慈愛，子生卽付<note n="d1.180"/>養；
<p/>一乳哺一浴，二塗香娛樂。
<p/>世間最妙香，以塗人中尊。
<p/>「為童子時，舉國士女視無厭足。」於是頌曰：
<p/>「多人所敬愛，如金像始成；
<p/>男女共諦觀，視之無厭足。
<p/>「為童子時，舉國士女眾共懷<note n="d1.181"/>抱，如觀寶華。」於是頌曰：
<p/>「二足尊生時<note n="d1.182"/>，多人所敬愛<note n="d1.183"/>；
<p/>展轉共 *懷抱，如觀寶花香。
<p/>「菩薩生時，其目不眴<note n="d1.184"/>，如忉利天。以不眴故，名<note n="d1.185"/>毗婆尸。」於是頌曰：
<p/>「天中天不眴，猶如忉利天；
<p/>見色而正觀，故號毗婆尸。
<p/>「菩薩生時，其聲清徹，柔軟和雅，如迦羅頻伽<note n="d1.186"/>鳥聲。」於是頌曰：
<p/>「猶如雪山鳥，飲華汁而鳴；
<p/>其彼二足尊，聲清徹亦然。
<p/>「菩薩生時，眼能徹視見一由旬。」於是頌曰：
<p/>「清淨業行報，受天妙光明；
<p/>菩薩目所見，周遍一由旬。
<p/>「菩薩生時，年漸長大，在天正堂<note n="d1.187"/>，以道開化，恩及庶民，名德遠聞。」於是頌曰：
<p/>「童幼處正堂，以道化天下；
<p/>決斷眾事務，故號毗婆尸。
<p/>清淨智廣博，甚深猶大海；
<p/>悅可於羣生，使智慧增廣。
<p/>「於時，菩薩欲出遊觀，告敕御者嚴駕寶車，詣彼園林，巡行遊觀。御者卽便嚴駕訖已，還白：『今正是時。』太子卽乘寶車詣彼園觀。於其中路見一老人，頭白齒落，面皺身僂，拄杖羸步，喘息而行。太子顧問侍者：『此為何人？』答曰：『此是老人。』又問：『何如為老？』答曰：『夫老者生壽向盡，餘命無幾，故謂之老。』太子又問：『吾亦當爾，不免此患耶<note n="d1.188"/>？』答曰：『然，生必有老，無有豪賤。』於是，太子悵然不悅，卽告侍者迴駕還宮，靜默思惟，念此老苦，吾亦當有<note n="d1.189"/>。」佛於是頌曰：
<p/>「見老命將盡，拄杖而羸步；
<p/>菩薩自思惟，吾未免此難。
<p/>「爾時，父王問彼侍者：『太子出遊，歡樂不耶？』答曰：『不樂。』又問其故，答曰：『道逢老人，是以不樂。』爾時，父王默自思念：昔日相師占相太子，言當出家，今者不悅，得無爾乎？當設方便，使處深宮，五欲娛樂<note n="d1.190"/>，以悅其心，令不出家。卽便<note n="d1.191"/>嚴飾宮館，簡擇<note n="d1.192"/>婇女以娛樂之。」佛於是頌曰：
<p/>「父王聞此言，方便嚴宮館；
<p/>增益以五欲，欲使不出家。
<p/>「又於後時，太子復命御者嚴駕出遊。於其中路逢一病人，身羸腹大，面目黧黑，獨臥糞穢<note n="d1.193"/>，無人瞻視，病甚苦毒，口不能言。顧問御者：『此為何人？』答曰：『此是病人。』問<note n="d1.194"/>曰：『何如為病？』答曰：『病者，眾痛迫切，存亡無期，故曰病也。』又曰：『吾亦當爾，未<note n="d1.195"/>免此患耶？』答曰：『然，生則有病，無有貴賤。』於是，太子悵然不悅，卽告御者迴車還宮。靜默思惟，念此病苦，吾亦當爾<note n="d1.196"/>。」佛於是頌曰：
<p/>「見彼久病人，顏色為衰損；
<p/>靜默自思惟，吾未免此患。
<p/>「爾時，父王復問御者：『太子出遊，歡樂不耶？』答曰：『不樂。』又問其故，答曰：『道逢病人，是以不樂。』於是父王默然思惟<note n="d1.197"/>：昔日相師占相太子，言當出家，今日不悅，得無爾乎？吾當更設方便，增諸伎樂，以悅其心，使不出家。卽復嚴飾宮館，簡 *擇婇女以娛樂之。」佛於是頌曰：
<p/>「色聲香味觸，微妙可悅樂，
<p/>菩薩福所致，故娛樂其中。
<p/>「又於異時，太子復敕御者嚴駕出遊。於其中路逢一死人，雜色繪幡前後導引，宗族親里悲號哭泣，送之出城。太子復問：『此為何人？』答曰：『此是死人。』問曰：『何如為死？』答曰：『死者，盡也。風先火次<note n="d1.198"/>，諸根壞敗，存亡異趣，室家離別，故謂之死。』太子又問御者：『吾亦當爾，不免此患耶？』答曰：『然，生必有死，無有貴賤。』於是，太子悵然不悅，卽告御者迴車還宮，靜默思惟，念此死苦，吾亦當然。」佛時頌曰：
<p/>「始見有人<note n="d1.199"/>死，知其復更生；
<p/>靜默自思惟，吾未免此患。
<p/>「爾時，父王復問御者：『太子出遊，歡樂不耶？』答曰：『不樂。』又問其故，答曰：『道逢死人，是故不樂。』於是父王默自思念：昔日相師占相太子，言當出家，今日不悅，得無爾乎？吾當更設方便，增諸伎樂以悅其心，使不出家。卽復嚴飾宮館，簡 *擇婇女以娛樂之。」佛於是頌曰：
<p/>「童子有名稱，婇女眾圍遶；
<p/>五欲<note n="d1.200"/>以自娛，如彼天帝釋。
<p/>「又於異時，復敕御者嚴駕出遊，於其中路逢一沙門，法服持鉢，視地而行。卽問御者：『此為何人？』御者答曰：『此是沙門。』又問：『何謂沙門？』答曰：『沙門者，捨離恩愛，出家修道，攝御諸根，不染外欲，慈心一切，無所傷害，逢苦不慼，遇樂不欣，能忍如地，故號沙門。』太子曰：『善哉！此道真正永絕塵累，微妙清虛，唯<note n="d1.201"/>是為快。』卽敕御者迴車就之。
<p/>「爾時，太子問沙門曰：『剃除鬚髮，法服持鉢，何所志求？』沙門答曰：『夫出家者，欲調伏心意，永離塵垢，慈育羣生，無所侵 *嬈，虛心靜寞<note n="d1.202"/>，唯道是務。』太子曰：『善哉！此道最真。』尋敕御者：『賷吾寶衣; 幷及乘轝，還白大王，我卽於此剃除鬚髮，服三法衣<note n="d1.203"/>，出家修道。所以<note n="d1.204"/>然者，欲調伏心意，捨離塵垢，清淨自居，以求道術。』於是，御者卽以太子所乘寶車及與衣服還歸父王。太子於後卽剃除<note n="d1.205"/>鬚髮，服三法衣，出家修道。」
<p/>佛告比丘：「太子見老、病人，知世苦惱；又見死人，戀世情滅；及見沙門，廓然大悟。下寶車時，步步中間轉遠縛著，是真出家，是真遠離。時，彼國人聞太子剃除鬚髮，法服持鉢，出家修道，咸相謂言：『此道必真，乃令太子捨國榮位，捐棄所重。』於<note n="d1.206"/>時，國中八萬四千人往就太子，求為弟子，出家修道。」佛時頌曰：
<p/>「撰<note n="d1.207"/>擇深妙法，彼聞隨出家；
<p/>離於恩愛獄，無有眾結縛。
<p/>「於<note n="d1.208"/>時，太子卽便納受，與之遊行，在在教化。從村至<note n="d1.209"/>村，從國至國，所至之處，無不恭敬四事供養。菩薩念言：吾與大眾，遊行諸國，人間憒鬧，此非我宜。何時當得離此羣眾，閑靜之處以求真道<note n="d1.210"/>，尋獲志願，於閑靜處專精修道？復作是念：眾生可愍，常處闇冥，受身危脆，有生、有老、有病、有死。眾苦所集，死此生彼，從彼生此。緣此苦陰，流轉<note n="d1.211"/>無窮，我當何時曉了苦陰，滅生、老、死？
<p/>「復作是念：生死何從？何緣而有？卽以智慧觀察所由，從生有老死，生是老死緣；生從有起，有是生緣；有從取起，取是有緣；取從愛起，愛是取緣；愛從受起，受是愛緣；受從觸起，觸是受緣；觸從六入起，六入是觸緣；六入從名色起，名色是六入緣；名色從識起，識是名色緣；識從行起，行是識緣；行從癡起，癡是行緣。是為緣癡有行，緣行有識，緣識有名色，緣名色有六入，緣六入有觸，緣觸有受，緣受有愛，緣愛有取，緣取有有，緣有有生，緣生有老、病、死、憂、悲、苦惱，此苦盛陰<note n="d1.212"/>，緣生而有，是為苦集。菩薩思惟：苦集陰<note n="d1.213"/>時，生智、生眼、生覺、生明、生通、生慧、生證。
<p/>「於時，菩薩復自思惟：何等無故老死無？何等滅故老死滅？卽以智慧觀察所由，生無故老死無，生滅故老死滅；有無故生無，有滅故生滅；取無故有無，取滅故有滅；愛無故取無，愛滅故取滅；受無故愛無，受滅故愛滅；觸無故受無，觸滅故受滅；六入無故觸無，六入滅故觸滅；名色無故六入無，名色滅故六入滅；識無故名色無，識滅故名色滅；行無故識無，行滅故識滅；癡無故行無，癡滅故行滅。是為癡滅故行滅，行滅故識滅，識滅故名色滅，名色滅故六入滅，六入滅故觸滅，觸滅故受滅，受滅故愛滅，愛滅故取滅，取滅故有滅，有滅故生滅，生滅故老、死、憂、悲、苦惱滅。菩薩思惟：苦陰<note n="d1.214"/>滅時，生智、生眼、生覺、生明、生通、生慧、生證。爾時，菩薩逆順觀十二因緣，如實知，如實見已，卽於座上成阿耨多羅三藐三菩提<note n="d1.215"/>。」佛時頌曰：
<p/>「此言眾中說，汝等當善聽，
<p/>過去菩薩觀，本所未聞法。
<p/>老死從何緣？因何等而有？
<p/>如是正觀已，知其本由生。
<p/>生本由何緣？因何事而有？
<p/>如是思惟已，知生從有起。
<p/>取彼取彼已，展轉更增有；
<p/>是故如來說，取是有因緣。
<p/>如眾<note n="d1.216"/>穢惡聚，風吹惡<note n="d1.217"/>流演；
<p/>如是取相因，因愛而廣普。
<p/>愛由於受生，起苦羅網本；
<p/>以染著因緣，苦樂共相應。
<p/>受本由何緣？因何而有受？
<p/>如<note n="d1.218"/>是思惟已，知受由觸生。
<p/>觸本由何緣？因何而有觸？
<p/>如是思惟已，觸由六入生。
<p/>六入本何緣？因何有六入？
<p/>如是思惟已，六入名色生。
<p/>名色本何緣？因何有名色？
<p/>如是思惟已，名色從識生。
<p/>識本由何緣？因何而有識？
<p/>如是思惟已，知識從行生。
<p/>行本由何緣？因何而有行？
<p/>如是思惟已，知行從癡生。
<p/>如是因緣者，名為實義因，
<p/>智慧方便觀，能見因緣根。
<p/>苦非賢聖造，亦非無緣有，
<p/>是故變易苦，智者所斷除。
<p/>若無明滅盡，是時則無行；
<p/>若無有行者，則亦無有識；
<p/>若識永滅者，亦無有名色；
<p/>名色既已<note n="d1.219"/>滅，卽<note n="d1.220"/>無有諸入；
<p/>若諸入永滅，則亦無有觸；
<p/>若觸永滅者，則亦無有受；
<p/>若受永滅者，則亦無有愛；
<p/>若愛永滅者，則亦無有取；
<p/>若取永滅者，則亦無有有；
<p/>若有永滅者，則亦無有生；
<p/>若生永滅者，無老病苦陰；
<p/>一切都永盡，智者之所說。
<p/>十二緣甚深，難見難識知；
<p/>唯佛能善覺，因是有是無。
<p/>若能自觀察，則無有諸入；
<p/>深見因緣者，更不外求師。
<p/>能於陰、界、入<note n="d1.221"/>，離欲無染者<note n="d1.222"/>；
<p/>堪受一切施，淨報施者恩。
<p/>若得四辯才<note n="d1.223"/>，獲得<note n="d1.224"/>決定證；
<p/>能解眾結<note n="d1.225"/>縛，斷除<note n="d1.226"/>無放逸。
<p/>色受想行識，猶如朽故車；
<p/>能諦觀此法，則成等正覺。
<p/>如鳥遊虛空，東<note n="d1.227"/>西隨風遊<note n="d1.228"/>；
<p/>菩薩斷眾結，如風靡輕衣。
<p/>毗婆尸閑靜，觀察於諸法；
<p/>老死何緣有？從何而得滅？
<p/>彼作是觀已，生清淨智慧；
<p/>知老死由生，生滅老死滅。
<p/>「毗婆尸佛初成道時，多修二觀：一曰安隱觀，二曰出離觀。」佛於是頌曰：
<p/>「如來無等等，多修於二觀；
<p/>安隱及出離，仙人度彼岸。
<p/>其心得自在，斷除眾結使；
<p/>登<note n="d1.229"/>山觀四方，故號毗婆尸。
<p/>大智光除冥，如以鏡自照；
<p/>為世除憂惱，盡生老死苦。
<p/>「毗婆尸佛於閑靜處復作是念：我今已得此無上法，甚深微妙，難解難見，息滅<note n="d1.230"/>、清淨<note n="d1.231"/>，智者所知，非是凡愚所能及也。斯由眾生異忍、異見、異受、異學，依彼異見，各樂所求，各務所習。是故於此甚深因緣，不能解了，然愛盡涅槃，倍復難知，我若為<note n="d1.232"/>說，彼必不解，更生觸擾。作是念已，卽便默然不復說法。
<p/>「時，梵天王知毗婆尸如來所念，卽自思惟：念<note n="d1.233"/>此世間便為敗壞，甚可哀愍。毗婆尸佛乃得知<note n="d1.234"/>此深妙之法，而不欲說。譬如力士屈伸臂頃，從梵天宮忽然來下，立於佛前，頭面禮足，卻住一面。時，梵天王右膝著地，叉手合掌白佛言：『唯願世尊以時說法！今此眾生塵垢微薄，諸根猛利，有恭敬心，易可開化，畏怖後世無救之罪，能滅惡法，出生善道。』
<p/>「佛告梵王：『如是！如是！如汝所言，但我於閑靜處默自思念：所得正法甚深微妙，若為彼說，彼必不解，更生觸擾，故我默然不欲說法。我從無數阿僧祇劫<note n="d1.235"/>，勤苦不懈，修無上行，今始獲此難得之法，若為淫、怒、癡眾生說者，必不承用，徒自勞疲。此法微妙，與世相反，眾生染欲，愚冥所覆，不能信解。梵王！我觀如此，是以默然不欲說法。』
<p/>「時，梵天王復重勸請，殷勤懇惻，至於再三：『世尊！若不說法，今此世間便為壞敗，甚可哀愍。唯願世尊以時敷演，勿使眾生墜落餘趣！』爾時，世尊三聞梵王殷勤勸請，卽以佛眼觀視世界，眾生垢有厚薄，根有利鈍，教有難易。易受教者畏後世罪，能 <note n="d1.236"/>滅惡法，出生善道。譬如優鉢羅花、鉢頭摩華、鳩勿頭華、分陀利華<note n="d1.237"/>，或有始出汙泥未至水者，或有已出與水平者，或有出水未敷開者，然皆不為水所染著，易可開敷。世界眾生，亦復如是。
<p/>「爾時，世尊告梵王曰：『吾愍汝等，今當開演甘露法門<note n="d1.238"/>，是法深妙，難可解知，今為信受樂聽者說，不為觸擾無益者說。』
<p/>「爾時，梵王知佛受請，歡喜踊躍，遶佛三匝，頭面禮足，忽然不現。其去未久，是時如來靜默自思：我今先當為誰說法？卽自念言：當入槃頭城內，先為王子 *提舍、大臣子騫 *荼開甘露法門。於是，世尊如力士屈伸臂頃，於道樹忽然不現<note n="d1.239"/>，至槃頭城槃頭王鹿野苑中，敷座而坐。」佛於是頌曰：
<p/>「如師子在林，自恣而遊行；
<p/>彼佛亦如是，遊行無罣礙。
<p/>「毗婆尸佛告守苑人曰：『汝可入城，語王子 *提舍、大臣子騫 *荼：寧欲知不？毗婆尸佛今在鹿野苑中，欲見卿等，宜知是時。』時，彼守苑人受教而行，至彼二人所，具宣佛教。二人聞已，卽至佛所，頭面禮足，卻坐一面。佛漸為說法，示教利喜：施論、戒論、生天之論<note n="d1.240"/>，欲惡不淨，上漏為患，讚歎出離為最微妙清淨第一。爾時，世尊見此二人心意柔軟，歡喜信樂，堪受正法，於是卽為說苦聖諦，敷演開解，分布宣釋苦集聖諦、苦滅聖諦、苦出要諦<note n="d1.241"/>。
<p/>「爾時，王子 *提舍、大臣子騫 *荼卽於座上遠塵離<note n="d1.242"/>垢，得法眼淨，猶若素質易為受染。是時，地神卽唱斯言：『毗婆尸如來於槃頭城鹿野苑中轉無上法輪，沙門、婆羅門、諸天、魔<note n="d1.243"/>、梵及餘世人所不能轉。』如是展轉，聲徹四天王，乃至他化自在天<note n="d1.244"/>，須臾之頃，聲至梵天。」佛時頌曰：
<p/>「歡喜心踊躍，稱讚於如來，
<p/>毗婆尸成佛，轉無上法輪。
<p/>初從樹王起，往詣槃頭城，
<p/>為騫 *荼、 *提舍，轉四諦法輪。
<p/>時騫 *荼、 *提舍，受佛教化已，
<p/>於淨法輪中，梵行無有上。
<p/>彼<note n="d1.245"/>忉利天眾，及以天帝釋，
<p/>歡喜轉相告，諸天無不聞。
<p/>佛出於世間，轉無上法輪；
<p/>增益諸天眾，減損阿須倫<note n="d1.246"/>。
<p/>昇仙名普聞，善<note n="d1.247"/>智離世邊；
<p/>於諸法自在，智慧轉法輪。
<p/>觀察<note n="d1.248"/>平等法，息心無垢穢；
<p/>以離生死厄<note n="d1.249"/>，智慧轉法輪。
<p/>滅苦<note n="d1.250"/>離諸惡，出欲得自在；
<p/>離於恩愛獄，智慧轉法輪。
<p/>正覺人中尊，二足尊調御；
<p/>一切縛得<note n="d1.251"/>解，智慧轉法輪。
<p/>教化善導師，能降伏魔怨；
<p/>彼離於諸惡，智慧轉法輪。
<p/>無漏力降魔，諸根定不懈；
<p/>盡漏離魔縛，智慧轉法輪。
<p/>若學決定法，知諸法無我；
<p/>此為法中上，智慧轉法輪。
<p/>不以利養故，亦不求名譽；
<p/>愍彼眾生故，智慧轉法輪。
<p/>見眾生苦厄，老病死逼迫；
<p/>為此三惡趣<note n="d1.252"/>，智慧轉法輪。
<p/>斷貪瞋恚癡<note n="d1.253"/>，拔愛之根源<note n="d1.254"/>；
<p/>不動而解脫<note n="d1.255"/>，智慧轉法輪。
<p/>難勝我已<note n="d1.256"/>勝，勝 *已自降伏；
<p/> *已勝難勝魔<note n="d1.257"/>，智慧轉法輪。
<p/>此無上法輪，唯佛乃能轉；
<p/>諸天魔釋梵，無有能轉者。
<p/>親近轉法輪，饒益天人眾；
<p/>此等天人師，得度於彼岸。
<p/>「是時，王子 *提舍、大臣子騫 *荼見法得果，真實無欺，成就無畏，卽白毗婆尸佛言：『我等欲於如來法中淨修梵行。』佛言：『善來，比丘！吾法清淨自在，修行以盡苦際。』爾時，二人卽得具戒。具戒未久，如來又以三事示現：一曰神足，二曰觀他心，三曰教誡<note n="d1.258"/>，卽得無漏、心解脫<note n="d1.259"/>、生死<note n="d1.260"/>無疑智。
<p/>「爾時，槃頭城內眾多人民，聞二人出家學道，法服持鉢，淨修梵行，皆相謂曰：『其道必真，乃使此等捨世榮位，捐棄所重。』時，城內八萬四千人往詣鹿野苑中毗婆尸佛所，頭面禮足，卻坐一面。佛漸為說法，示教利喜：施論、戒論、生天之論，欲惡不淨，上漏為患，讚歎出離為最微妙清淨第一。爾時，世尊見此大眾心意柔軟，歡喜信樂，堪受正法，於是卽為說苦聖諦，敷演開解，分布宣釋苦集<note n="d1.261"/>聖諦、苦滅聖諦、苦出要聖<note n="d1.262"/>諦。
<p/>「時，八萬四千人卽於座上遠塵離垢，得法眼淨，猶如<note n="d1.263"/>素質易為受色，見法得果，真實無欺，成就無畏，卽白佛言：『我等欲於如來法中淨修梵行。』佛言：『善來，比丘！吾法清淨自在，修行以盡苦際。』時，八萬四千人卽得具戒。具戒未久，世尊以三事教化：一曰神足，二曰觀他心，三曰教誡，卽得無漏、心解脫、生死無疑智現<note n="d1.264"/>前。八萬四千人聞佛於鹿野苑中，轉無上法輪，沙門、婆羅門、諸天、魔、梵及餘世人所不能轉，卽詣槃頭城毗婆尸佛所，頭面禮足，卻坐一面。」佛時頌曰：
<p/>「如人<note n="d1.265"/>救頭燃，速疾求滅處；
<p/>彼人亦如是，速詣於如來。
<p/>「時，佛為說法亦復如是。爾時，槃頭城有十六<note n="d1.266"/>萬八千大比丘眾，提舍比丘、騫荼<note n="d1.267"/>比丘於大眾中上昇虛空，身出水火，現諸神變，而為大眾說微妙法。爾時，如來默自念<note n="d1.268"/>言：今此城內乃有十六萬八千大比丘眾，宜遣遊行，各二人俱在在處處<note n="d1.269"/>，至於<note n="d1.270"/>六年，還來城內說具足戒。
<p/>「時，首陀會天<note n="d1.271"/>知如來心，譬如力士屈伸臂頃，從彼天沒，忽然至此，於世尊前，頭面禮足，卻住一面，須臾白佛言：『如是，世尊！此槃頭城內比丘眾多，宜各分布，處處遊行，至於六年，乃還此城，說具足戒，我當擁護，令無伺求得其便者。』爾時，如來聞此天語，默然可之。
<p/>「時，首陀會天見佛默然許可，卽禮佛足，忽然不現<note n="d1.272"/>，還至天上。其去未久，佛告諸比丘：『今此城內，比丘眾多，宜各分布，遊行教化，至六年已，還集說戒。』時，諸比丘受佛教已，執持衣鉢，禮佛而去。」佛時頌曰：
<p/>「佛悉<note n="d1.273"/>無亂眾，無欲無戀著；
<p/>威如金翅鳥，如鶴捨空池。
<p/>「時，首陀會天於一年後告諸比丘：『汝等遊行已過一年，餘有五年。汝等當知，訖六年已，還城說戒。』如是至於六年，天復告言：『六年已滿，當還說戒。』時，諸比丘聞天語已，攝持衣鉢，還槃頭城，至鹿野苑毗婆尸佛所，頭面禮足，卻坐一面。」佛時頌曰：
<p/>「如象<note n="d1.274"/>善調，隨意所之<note n="d1.275"/>；
<p/>大眾如是，隨教而還。
<p/>「爾時，如來於大眾前上昇虛空，結跏<note n="d1.276"/>趺坐，講說戒經：忍辱為第一，佛說涅槃最，不以除鬚髮害他為沙門<note n="d1.277"/>。時，首陀會天去佛不遠，以偈頌<note n="d1.278"/>曰：
<p/>『如來大智，微妙獨尊，
<p/>止<note n="d1.279"/>觀具足，成最正覺。
<p/>愍羣生故，在世成道，
<p/>以四真諦<note n="d1.280"/>，為聲聞<note n="d1.281"/>說。
<p/>苦與苦因，滅苦之諦，
<p/>賢聖八道，到安隱處。
<p/>毗婆尸佛，出現於世，
<p/>在大眾中，如日光曜。』
<p/>「說此偈已，忽然不現。」
<p/>爾時，世尊告諸比丘：「我自思念；昔一時於羅閱城<note n="d1.282"/>耆闍崛<note n="d1.283"/>山，時生是念：我所生處，無所不遍，唯除首陀會天，設生彼天，則不還此。我時，比丘！復生是念：我欲至無造天<note n="d1.284"/>上。時，我如壯士屈伸臂頃，於此間沒，現於彼天。時，彼諸天見我至彼，頭面作禮，於一面立，而白我言：『我等皆是毗婆尸如來弟子，從彼佛化，故來生此，具說彼佛因緣本末。又尸棄佛、毗舍婆<note n="d1.285"/>佛、拘 *樓孫佛、拘那含佛、迦葉佛、釋迦牟尼佛，皆是我師，我從受化，故來生此。』亦說諸佛因緣本末，至生阿迦尼吒諸天<note n="d1.286"/>，亦復如是。」佛時頌曰：
<p/>「譬如力士，屈伸臂頃，
<p/>我以神足，至無造天。
<p/>第七大仙，降伏二魔，
<p/>無熱<note n="d1.287"/>、無<note n="d1.288"/>見，叉手敬禮。
<p/>如晝度樹<note n="d1.289"/>，釋師遠聞，
<p/>相好具足，到善見天<note n="d1.290"/>。
<p/>猶如蓮華，水所不著，
<p/>世尊無染，至大善見<note n="d1.291"/>。
<p/>如日初出，淨無塵翳，
<p/>明若秋月，詣一究竟。
<p/>此五居處，眾生行<note n="d1.292"/>淨，
<p/>心淨故來，詣無煩惱。
<p/>淨心而來，為佛弟子，
<p/>捨離染取，樂於無取。
<p/>見法決定，毗婆尸子，
<p/>淨心善來，詣大仙人。
<p/>尸棄佛子，無垢無為，
<p/>以淨心來，詣離有尊。
<p/>毗 *舍婆子，諸根具足，
<p/>淨心詣我，如日照空。
<p/>拘樓孫子，捨離諸欲，
<p/>淨心詣我，妙光焰盛。
<p/>拘那含子，無垢無為，
<p/>淨心詣我，光如月滿。
<p/>迦葉弟子，諸根具足，
<p/>淨心詣我，如北天念<note n="d1.293"/>。
<p/>不亂<note n="d1.294"/>大仙，神足第一，
<p/>以堅固心，為佛弟子。
<p/>淨心而來，為佛弟子，
<p/>禮敬如來，具<note n="d1.295"/>啟人尊。
<p/>所生成道，名、姓、種族，
<p/>知見深法，成無上道。
<p/>比丘靜處，離於塵垢，
<p/>精勤不懈，斷諸有結。
<p/>此是諸佛，本末因緣，
<p/>釋迦如來，之所演說。」
<p/>佛說此大因緣經已，諸比丘聞佛所說，歡喜奉行！
<p/>佛說<note n="d1.296"/>長阿含經卷第一<note n="d1.297"/> 
<note n="d2.1"/>
<sid n="d2"/>（二）第一分遊行經<note n="d2.2"/>第二初<note n="d2.3"/>
<p/>如是我聞：
<p/>一時，佛在羅閱城耆闍崛山中，與大比丘眾千二百五十人俱。
<p/>是時，摩竭<note n="d2.4"/>王阿闍世<note n="d2.5"/>欲伐跋祇<note n="d2.6"/>，王自念言：彼雖勇健，人眾豪強，以我取彼，未足為難<note n="d2.7"/>。時，阿闍世王命婆羅門大臣禹舍<note n="d2.8"/>，而告之曰：「汝詣耆闍崛山，至世尊所，持我名字，禮世尊足，問訊世尊：『起居輕利，遊步強耶？』又白世尊：『跋祇國人自恃勇健，民眾豪強，不順伏我，我欲伐之，不審世尊何所誡敕？』若有教誡，汝善憶念，勿有遺漏，如所聞說。如來所言，終不虛妄。」
<p/>大臣禹舍受王教已，卽乘寶車詣耆闍崛山，到所止處，下車步進，至世尊所，問訊畢，一面坐，白世尊曰：「摩竭王阿闍世稽首佛足，敬問殷勤：『起居輕利，遊步强耶？』又白世尊：『跋祇國人自恃勇健，民眾豪強，不順伏我，我欲伐之，不審世尊何所誡敕？』」
<p/>爾時，阿難在世尊後執扇扇佛。佛告阿難：「汝聞跋祇國人數相集會，講議正事不？」
<p/>答曰：「聞之。」
<p/>佛告阿難：「若能爾者，長幼和順，轉更增盛，其國久安，無能侵損。阿難！汝聞跋祇國人君臣和順，上下相敬不？」
<p/>答曰：「聞之。」
<p/>「阿難！若能爾者，長幼和順，轉更增盛，其國久安，無能侵損。阿難！汝聞跋祇國人奉法曉忌，不違禮度不？」
<p/>答曰：「聞之。」
<p/>「阿難！若能爾者，長幼和順，轉更增盛，其國久安，無能侵損。阿難！汝聞跋祇國人孝事父母，敬順師長不？」
<p/>答曰：「聞之。」
<p/>「阿難！若能爾者，長幼和順，轉更增盛<note n="d2.9"/>，其國久安，無能侵損。阿難！汝聞跋祇國人恭於宗廟，致敬鬼神不？」
<p/>答曰：「聞之。」
<p/>「阿難！若能爾者，長幼和順，轉更增 *盛，其國久安，無能侵損。阿難！汝聞跋祇國人閨門真正潔淨無穢，至於戲笑，言不及邪不？」
<p/>答曰：「聞之。」
<p/>「阿難！若能爾者，長幼和順，轉更增盛，其國久安，無能侵損。阿難！汝聞跋祇國人宗事沙門<note n="d2.10"/>，敬持戒者，瞻視護養<note n="d2.11"/>，未嘗懈惓<note n="d2.12"/>不？」
<p/>答曰：「聞之。」
<p/>「阿難！若能爾者，長幼和順，轉更增盛，其國久安，無能侵損。」
<p/>時，大臣禹舍白佛言：「彼國人民，若行一法，猶不可圖，況復具七？國事多故，今<note n="d2.13"/>請辭還歸。」
<p/>佛言：「可，宜知是時<note n="d2.14"/>。」時，禹舍卽從座起，遶佛三匝，揖讓而退。
<p/>其去未久，佛告阿難：「汝敕羅閱祇左右諸比丘盡集講堂。」
<p/>對曰：「唯然。」卽詣羅閱祇城，集諸比丘，盡會講堂，白世尊曰：「諸比丘已集，唯聖知時。」
<p/>爾時，世尊卽從座起，詣法講堂，就座而坐，告諸比丘：「我當為汝說七不退法<note n="d2.15"/>，諦聽！諦聽！善思念之。」
<p/>時，諸比丘白佛言：「唯然，世尊！願樂欲聞！」
<p/>佛告諸比丘：「七不退法者：一曰數相集會，講論正義，則長幼和順，法不可壞。二曰上下和同，敬順無違，則長幼和順，法不可壞。三曰奉法曉忌，不違制度，則長幼和順，法不可壞。四曰若有比丘力能護眾，多諸知識，宜敬事之，則長幼和順，法不可壞。五曰念護心意<note n="d2.16"/>，孝<note n="d2.17"/>敬為首，則長幼和順，法不可壞。六曰淨修梵行，不隨欲態<note n="d2.18"/>，則長幼和順，法不可壞。七曰先人後己，不貪名利，則長幼和順，法不可壞。」
<p/>佛告比<note n="d2.19"/>丘：「復有七法，令法增長，無有損耗。一者樂於少事，不好多為，則法增長，無有損耗。二者樂於靜默，不好多言。三者少於睡眠，無有昏昧。四者不為羣黨，言無益事。五者不以無德而自稱譽。六者不與惡人而為伴黨。七者樂於山林閑靜獨處。如是比丘，則法增長，無有損耗。」
<p/>佛告比丘：「復有七法，令法增長，無有損耗。何謂為七？一者有信，信於如來、至真、正<note n="d2.20"/>覺……十號具足。二者知慚，恥於己闕。三者知愧，羞為惡行。四者多聞，其所受持，上中下善，義味深奧，清淨無穢，梵行具足。五者精勤苦行，滅惡修善，勤習不捨。六者昔所學習，憶念不忘。七者修習智慧，知生滅法，趣賢聖要，盡諸苦本。如是七法，則法增長，無有損耗。」
<p/>佛告比丘：「復有<note n="d2.21"/>七法，令法增長，無有損耗。何謂為七？一者敬佛，二者敬法，三者敬僧，四者敬戒，五者敬定，六者敬順父母，七者敬不放逸。如是七法，則法增長，無有損耗。」
<p/>佛告比丘：「復有七法，則法增長，無有損耗。何謂為七法<note n="d2.22"/>？一者觀身不淨，二者觀食不淨，三者不樂世間，四者常念死想，五者起無常想，六者無常苦想，七者苦無我想。如是七法，則法增長，無有損耗。」
<p/>佛告比丘：「復有七法，則法增長，無<note n="d2.23"/>有損耗。何謂為七<note n="d2.24"/>？一者修念覺意<note n="d2.25"/>，閑靜無欲，出要無為<note n="d2.26"/>。二者修法覺意。三者修精進覺意。四者修喜覺意。五者修猗覺意<note n="d2.27"/>。六者修定覺意。七者修護覺意。如是七法<note n="d2.28"/>，則法增長，無有損耗。」
<p/>佛告比丘：「有六不退法，令法增長，無有損耗。何謂為六？一者身常行慈，不害眾生。二者口宣仁慈，不演惡言。三者意念慈心，不懷壞<note n="d2.29"/>損。四者得淨利養，與眾共之，平等無二。五者持賢聖戒，無有闕漏，亦無垢穢，必定不動。六者見賢聖道，以盡苦際。如是六法，則法增長，無有損耗。」
<p/>佛告比丘：「復有六不退法，令法增長，無有損耗。一者念佛，二者念法，三者念僧，四者念戒，五者念施，六者念天。修此六念，則法增長，無有損耗。」
<p/>爾時，世尊於羅閱祇隨宜住已，告阿難言：「汝等皆嚴，吾欲詣竹園<note n="d2.30"/>。」
<p/>對曰：「唯然。」卽嚴衣鉢，與諸大眾侍從世尊，路由摩竭，次到竹園，往堂上坐，與諸比丘說戒、定、慧<note n="d2.31"/>。修戒獲定，得大果報；修定獲智，得大果報；修智心淨，得等解脫，盡於三漏<note n="d2.32"/>──欲漏、有漏、無明漏。已得解脫，生解脫智：生死已盡，梵行已立，所作已辦，不受後有<note n="d2.33"/>。
<p/>爾時，世尊於竹園隨宜住已，告阿難曰：「汝等皆嚴，當詣巴陵弗城<note n="d2.34"/>。」
<p/>對曰：「唯然。」卽嚴衣鉢，與諸大眾侍從世尊，路由摩竭，次到巴 *陵弗城，巴陵<note n="d2.35"/>樹下坐。
<p/>時，諸<note n="d2.36"/>清信士<note n="d2.37"/>聞佛與諸大眾遠來至此巴 *陵樹下，卽共出城，遙見世尊在巴 *陵樹下，容貌端正，諸根寂定<note n="d2.38"/>，善調第一。譬猶大龍，以<note n="d2.39"/>水清澄，無有塵垢；三十二相、八十種好<note n="d2.40"/>，莊嚴其身。見已歡喜，漸到佛所，頭面禮足<note n="d2.41"/>，卻坐一面。
<p/>爾時，世尊漸為說法，示教利喜，諸清信士聞佛說法，卽白佛言：「我欲歸依佛、法、聖眾，唯願世尊哀愍，聽許為優婆塞！自今已後，不殺、不盜、不淫、不欺、不飲酒，奉戒不忘<note n="d2.42"/>。明欲設供，唯願世尊與諸大眾垂愍屈顧！」
<p/>爾時，世尊默然許可。諸清信士見佛默然，卽從座起，遶佛三匝，作禮而歸。尋為如來起大堂舍，平治處所，掃灑燒香，嚴敷寶座。供設既辦，往白世尊：「所設已具，唯聖知時。」
<p/>於是，世尊卽從座起，著衣持鉢，與大眾俱詣彼講堂，澡手洗足，處中而坐。時，諸比丘在左面坐，諸清信士在右面坐。
<p/>爾時，世尊告諸清信士曰：「凡人犯戒，有五衰耗。何謂為五？一者求財，所願不遂。二者設有所得，日當衰耗。三者在所至處，眾所不敬。四者醜名惡聲，流聞天下。五者身壞命終，當入地獄。」
<p/>又告諸清信士：「凡人持戒，有五功德。何謂為五？一者諸有所求，輒得如願。二者所有財產，增益無損。三者所往之處，眾人敬愛。四者好名善譽，周聞天下。五者身壞命終，必生天上。」
<p/>時，夜已半，告諸清<note n="d2.43"/>信士，宜各還歸。諸清信士卽承佛教，遶佛三匝，禮足而歸。
<p/>爾時，世尊於後夜明相出時，至閑靜處，天眼清徹，見諸大天神各封宅地，中神、下神亦封宅地<note n="d2.44"/>。是時，世尊卽還講堂，就座而坐，世尊知而<note n="d2.45"/>故問阿難：「誰造此巴陵弗城？」
<p/>阿難白佛：「此是禹舍大臣所造，以防禦跋祇<note n="d2.46"/>。」
<p/>佛告阿難：「造此城者，正得天意，吾於後夜明相出時，至閑靜處，以天眼見諸大天神<note n="d2.47"/>各封宅地，中、下諸神亦封宅地。阿難！當知諸大 *天神所封宅地，有人居者<note n="d2.48"/>，安樂熾盛。中神所封，中人所居；下神所封，下人所居。功德多少，各隨所止。阿難！此處賢人所居，商賈所集，國法真實<note n="d2.49"/>，無有欺罔，此城最勝，諸方所推，不可破壞。此城久後若欲壞時，必以三事：一者大水，二者大火，三者中人與外人謀，乃壞此城。」
<p/>時，巴陵弗諸清信士通夜供辦，時到白佛：「食具已辦，唯聖知時。」
<p/>時，清信士卽便施設，手自斟酌，食訖行水<note n="d2.50"/>，別取小牀<note n="d2.51"/>敷在佛前坐。
<p/>爾時，世尊卽示之曰：「今汝此處賢智所居，多持戒者，淨修梵行，善神歡喜。卽為咒願：可敬知敬，可事知事，博施兼愛，有慈愍心，諸天所稱，常與善俱，不與惡會。」
<p/>爾時，世尊為說法已，卽從座起，大眾圍遶，侍送而還。大臣禹舍從佛後行，時作是念：今沙門瞿曇出此城門，卽名此門為瞿曇門<note n="d2.52"/>。又觀如來所渡河處，卽名此處為瞿曇河<note n="d2.53"/>。爾時，世尊出巴陵弗城，至於水邊，時水岸上人民眾多，中有乘船渡者，或有乘筏，或有乘桴而渡河者。爾時，世尊與諸大眾，譬如力士屈伸臂頃，忽至彼岸。世尊觀此義已，卽說頌曰：
<p/>「佛為海船師，法橋渡河津；
<p/>大乘道<note n="d2.54"/>之輿，一切渡天人。
<p/>亦為自解結，渡岸得昇仙<note n="d2.55"/>；
<p/>都使諸弟子，縛解得涅槃。」
<p/>爾時，世尊從跋祇遊行至拘利村<note n="d2.56"/>，在一林下告諸比丘：「有四深法：一曰聖戒，二曰聖定，三曰聖慧，四曰聖解脫。此法微妙，難可解知。我及汝等，不曉了故，久在生死，流轉無窮。」爾時，世尊觀此義已，卽說頌曰：
<p/>「戒、定、慧、解上，唯佛能分別；
<p/>離苦而化彼，令斷生死習。」
<p/>爾時，世尊於拘利村隨宜住已，告阿難俱詣那陀村<note n="d2.57"/>。阿難受教，卽著衣持鉢，與大眾俱侍從世尊，路由跋祇，到那陀村，止揵椎處<note n="d2.58"/>。
<p/>爾時，阿難在閑靜處，默自思惟：此那陀村十二居士：一名伽伽羅，二名伽<note n="d2.59"/>陵伽，三名毗伽陀，四名伽利<note n="d2.60"/>輸，五名遮樓，六名婆耶樓，七名婆頭樓，八名藪婆頭樓，九名陀梨舍㝹，十名藪達利舍㝹，十一名耶輸，十二名耶輸多樓。此諸人等，今者命終，為生何處？復有五十人命終，又復有五百人命終，斯生何處？作是念已，從靜處起至世尊所，頭面禮足，在一面坐，白佛言：「世尊！我向靜處<note n="d2.61"/>，默自思惟<note n="d2.62"/>：此那陀村十二居士伽伽羅等命終，復有五十人命終，又有五百人命終，斯<note n="d2.63"/>生何處？唯願解說！」
<p/>佛告阿難：「伽伽羅等十二人，斷五下分結<note n="d2.64"/>，命終生天，於彼卽般涅槃<note n="d2.65"/>，不復還此。五十人命終者，斷除三結<note n="d2.66"/>，淫、怒、癡薄，得斯陀含<note n="d2.67"/>，還來此世，盡於苦本。五百人命終者，斷除三結，得須陀洹<note n="d2.68"/>，不墮惡趣，必定成道，往來七生，盡於苦際。阿難！夫生有死，自世之常，此何足怪<note n="d2.69"/>！若一一<note n="d2.70"/>人死，來問我者，非擾亂耶？」
<p/>阿難答曰：「信爾，世尊！實是擾亂。」
<p/>佛告阿難：「今當為汝說於法鏡<note n="d2.71"/>，使聖弟子知所生處。三惡道盡，得須陀洹，不過七生，必盡苦際，亦能為他說如是事。阿難！法鏡者，謂聖弟子得不壞信<note n="d2.72"/>，歡喜信佛：如來、無所著、等正覺……十號具足。歡喜信法：真正微妙，自恣所說，無有時節，示涅槃道，智者所行。歡喜信僧：善共和同，所行質直，無有諛<note n="d2.73"/>諂，道果成就，上下和順，法身具足<note n="d2.74"/>。向須陀洹、得須陀洹，向斯陀含、得斯陀含，向阿那含、得阿那含，向阿羅漢、得阿羅漢，四雙八輩<note n="d2.75"/>，是謂如來賢聖之眾，甚可恭敬，世之福田<note n="d2.76"/>。信賢聖戒：清淨無穢，無有缺漏，明哲所行，獲三昧定<note n="d2.77"/>。阿難！是為法鏡，使聖弟子佑所生處，三惡道盡，得須陀洹，不過七生，必盡苦際，亦能為他說如是事<note n="d2.78"/>。」
<p/>爾時，世尊隨宜住已，告阿難俱詣毗舍離<note n="d2.79"/>國。卽受教行，著衣持鉢，與大眾俱侍從世尊，路由跋祇，到毗舍離，坐一樹下。有一淫女，名菴婆婆梨<note n="d2.80"/>，聞佛將諸弟子來至毗舍離，坐一樹下，卽<note n="d2.81"/>嚴駕寶車，欲往詣佛所禮拜供養。未至之間，遙見世尊顏貌端正，諸根特異，相好備足，如星月中。見已歡喜，下車步進，漸至佛所，頭面禮足，卻坐一面。
<p/>爾時，世尊漸為說法，示教利喜。聞佛所說<note n="d2.82"/>，發歡喜心，卽白佛言：「從今日始，歸依三尊<note n="d2.83"/>，唯願聽許於正法中為優婆夷！盡此形壽<note n="d2.84"/>，不殺、不盜、不邪淫、不妄語、不飲酒。」又白佛言：「唯願世尊及諸弟子明受我請，卽於今暮止宿我園。」爾時，世尊默然受之。女見佛默然許可，卽從座起，頭面禮足，遶佛而歸。
<p/>其去未久，佛告阿難：「當與汝等詣彼園觀。」
<p/>對曰：「唯然。」佛卽從座起，攝持衣鉢，與眾弟子千二百五十人俱詣彼園。
<p/>時，毗舍離<note n="d2.85"/>諸隸車輩，聞佛在菴婆婆梨園中止住，卽便嚴駕五色寶車，或乘青車青馬，衣、蓋、幢幡<note n="d2.86"/>、官屬皆青，五色<note n="d2.87"/>車馬，皆亦如是。時，五百隸車服<note n="d2.88"/>色盡同，欲往詣佛，菴<note n="d2.89"/>婆婆梨辭佛還家，中路逢諸隸車。時，車行𩣺<note n="d2.90"/>疾，與彼寶車共相鉤撥<note n="d2.91"/>，損折幢蓋而不避道，隸車責曰：「汝恃何勢，行不避道，衝撥我車，損折幢<note n="d2.92"/>蓋？」
<p/>報曰：「諸貴！我已請佛明日設食，歸家供辦，是以行速，無容相避。」
<p/>諸隸車𣈳語女曰：「且置汝請，當先與我，我當與汝百千兩金。」
<p/>女尋答曰：「先請已定，不得相與。」
<p/>時，諸隸車又語女曰：「我更與汝十六倍百千兩金，必使我先。」
<p/>女猶不肯：「我請已定，不可爾也。」
<p/>時，諸隸車又語女曰：「我今與汝<note n="d2.93"/>中分國財，可先與我。」
<p/>女又報曰：「設使舉國財寶，我猶不取；所以然者，佛住我園，先受我請。此事已了，終不相與。」
<p/>諸隸車等各振手歎婣：「今由斯女闕我初福。」卽便前進徑詣彼園。
<p/>爾時，世尊遙見五百隸車，車馬數萬，填<note n="d2.94"/>道而來，告諸比丘：「汝等欲知忉利諸天遊戲園觀，威儀容飾，與此無異。汝等比丘！當自攝心，具諸威儀。云何比丘自攝其心？於是比丘內身身觀，精勤不懈，憶念不忘，捨世貪憂；外身身觀，精勤不懈，憶念不忘，捨世貪憂；內外身觀，精勤不懈，捨世貪憂。受、意、法觀，亦復如是。云何比丘具諸威儀？於是比丘可行知行，可止知止；左右顧視，屈伸俯仰，攝持衣鉢，食飲湯藥，不失儀<note n="d2.95"/>則；善設方便，除去蔭蓋<note n="d2.96"/>，行住坐臥，覺寐<note n="d2.97"/>語默，攝心不亂，是謂比丘具諸威儀。」
<p/>爾時，五百隸車往至菴婆婆<note n="d2.98"/>梨園，欲到佛所，下車步進，頭面禮足，卻坐一面。如來在座，光相獨顯，蔽諸大眾，譬如秋月，又如天地清明，淨無塵翳，日在虛空，光明獨照。爾時，五百隸車圍遶侍坐<note n="d2.99"/>，佛於眾中，光相獨明。是時，座<note n="d2.100"/>中有一梵志名曰幷𩞚</font><note n="d2.101"/>，卽從座起，偏袒<note n="d2.102"/>右臂，右膝著地，叉手<note n="d2.103"/>向佛，以偈讚曰：
<p/>「摩竭鴦伽<note n="d2.104"/>王，為快得善利，
<p/>身被寶珠鎧，世尊出其土。
<p/>威德動三千，名顯如雪山，
<p/>如蓮花開敷，香氣甚微妙。
<p/>今覩佛光明，如日之初出，
<p/>如月遊虛空，無有諸雲翳。
<p/>世尊亦如是，光照於世間，
<p/>觀如來智慧，猶闇覩庭燎<note n="d2.105"/>，
<p/>施眾以明眼，決了諸疑惑。」
<p/>時，五百隸車聞此偈已，復告幷𩞚：「汝可重說。」
<p/>爾時，幷𩞚卽於佛前再三重說。時，五百隸車聞重<note n="d2.106"/>說偈已，各脫寶衣，以施幷*𩞚，幷*𩞚卽以寶衣奉上如來，佛愍彼故，卽為納受。
<p/>爾時，世尊告毗舍離諸隸車曰：「世有五寶甚為難得，何等為五？一者如來、至真出現於世，甚為難得。二者如來正法能演說者，此人難得。三者如來演法能信解者，此人難得。四者如來演法能成就者，此人難得。五者臨<note n="d2.107"/>危救厄知反復者，此人難得。是謂五寶為難得也。」
<p/>時，五百隸車聞佛示教利喜已<note n="d2.108"/>，卽白佛言：「唯願世尊及諸弟子明受我請！」
<p/>佛告隸車：「卿已請我，我今便為得供養已，菴婆婆梨女先已請訖。」
<p/>時，五百隸車聞菴婆婆梨女已先請佛，各振手而言：「吾欲供養如來，而今此女已奪我先。」卽從座起，頭面禮佛，遶佛三匝，各自還歸。
<p/>時，菴婆婆梨女卽於其夜種種供辦，明日時到，世尊卽與千二百五十比丘整衣持鉢，前後圍遶，詣彼請所，就座而坐。時，菴婆婆梨女卽<note n="d2.109"/>設上饌<note n="d2.110"/>，供佛及僧。食訖去鉢，;幷除机<note n="d2.111"/>案。時，女手執金瓶，行澡水畢，前白佛言：「此毗舍<note n="d2.112"/>離城所有園觀，我園最勝，今以此園貢上如來，哀愍我故，願垂納受！」
<p/>佛告女曰：「汝可以此園施佛為首及招提僧<note n="d2.113"/>，所以然者，如來所有園林、房舍、衣鉢六物，正使諸魔、釋<note n="d2.114"/>、梵<note n="d2.115"/>、大神力天，無有能堪受此供者。」時，女受教，卽以此園施佛為首及招提僧。佛愍彼故，卽為受之。而說偈言<note n="d2.116"/>：
<p/>「起塔立精舍<note n="d2.117"/>，園果施清涼；
<p/>橋船以渡人，曠野施水草。
<p/>及以堂閣<note n="d2.118"/>施，其福日夜增；
<p/>戒具清淨者，彼必到善方。」
<p/>時，菴婆婆梨女取一小牀<note n="d2.119"/>於佛前坐，佛漸為說法，示教利喜：施論、戒論、生夫之論，欲為大患，穢汙<note n="d2.120"/>不淨，上漏為礙，出要<note n="d2.121"/>為上。爾時，世尊知彼女意柔軟和悅， *蔭蓋微薄，易可開化，如諸佛法，卽為彼女說苦聖諦，苦集、苦滅、苦出要諦<note n="d2.122"/>。
<p/>時，菴婆婆梨女信心清淨，譬如淨潔白氈易為受色，卽於座上<note n="d2.123"/>遠塵離垢，諸法法眼<note n="d2.124"/>生，見法得法，決定正住，不墮惡道，成就無畏，而白佛言：「我今歸依佛，歸依法，歸依僧。」如是再三。「唯願如來聽我於<note n="d2.125"/>正法中為優婆夷！自今已後，盡壽不殺、不盜、不邪<note n="d2.126"/>淫、不欺、不飲酒。」時，彼女從佛受五戒已，捨本所習，穢垢消<note n="d2.127"/>除，卽從座起，禮佛而去。
<p/>爾時，世尊於毗舍離，隨宜住已，告阿難言：「汝等皆嚴，吾欲詣竹林叢。」
<p/>對曰：「唯然。」卽嚴衣鉢，與大<note n="d2.128"/>眾侍從世尊，路由跋祇，至彼竹林。
<p/>時，有婆羅門名毗沙陀耶，聞佛與諸大眾詣此竹林，默自思念：此沙門瞿曇，名德流布，聞於四方，十號具足，於諸天、釋、梵<note n="d2.129"/>、魔、若魔、天、沙門、婆羅門中，自身作證，為他說法，上中下言，皆悉真正，義味深奧，梵行具足。如此真人<note n="d2.130"/>，宜往瞻覩。
<p/>時，婆羅門出於竹叢，往詣世尊，問訊訖，一面坐，世尊漸為說法，示教利喜。婆羅門聞已歡喜，卽請世尊及諸大眾明日舍食。時，佛默然受請。婆羅門知已許可，卽從座起，遶佛而歸。卽於其夜，供設飲<note n="d2.131"/>食。明日時到，唯聖知時<note n="d2.132"/>。
<p/>爾時，世尊著衣持鉢，大眾圍遶往詣彼舍，就座而坐。時，婆羅門設種種甘饌，供佛及僧。食訖去鉢，行澡水<note n="d2.133"/>畢，取一小牀於佛前坐。爾時，世尊為婆羅門而作頌曰：
<p/>「若以飲食，衣服臥具，
<p/>施持戒人，則獲大果。
<p/>此為真伴，終始相隨，
<p/>所至到處，如影隨形。
<p/>是故種善，為後世糧，
<p/>福為根基，眾生以安。
<p/>福為天護，行<note n="d2.134"/>不危險<note n="d2.135"/>，
<p/>生不遭難，死則上天。」
<p/>爾時，世尊為婆羅門說微妙法，示教利喜已，從座而去。於時彼土穀貴飢饉，乞求難得，佛告阿難：「敕此國內現諸比丘盡集講堂。」
<p/>對曰：「唯然。」卽承教旨，宣令遠近普集講堂。
<p/>是時，國內大眾皆集，阿難白佛言：「大眾已集，唯聖知時。」
<p/>爾時，世尊卽從座起，詣於講堂，就座而坐，告諸比丘：「此土飢饉，乞求難得，汝等宜<note n="d2.136"/>各分部，隨所知識，詣毗舍離及越祇國<note n="d2.137"/>，於彼安居<note n="d2.138"/>，可以無乏。吾獨與阿難於此安居，所以然者，恐有短乏。」是時，諸比丘受教卽行，佛與阿難獨留。
<p/>於後夏安居中<note n="d2.139"/>，佛身疾生，舉體<note n="d2.140"/>皆痛，佛自念言：我今疾生，舉身痛甚，而諸弟子悉皆<note n="d2.141"/>不在，若取涅槃，則非我宜，今當精勤自力以留壽命。
<p/>爾時，世尊於靜室出，坐清涼處，阿難見已，速疾往詣，而白佛言：「今觀尊顏，疾如有<note n="d2.142"/>損。」
<p/>阿難又言：「世尊有疾，我心惶懼，憂結荒迷，不識方面，氣息未絕，猶少<note n="d2.143"/>醒悟。默思：如來未卽滅度<note n="d2.144"/>，世眼<note n="d2.145"/>未滅，大法未損，何故今者不有教令於眾弟子乎？」
<p/>佛告阿難：「眾僧於我有所須耶？若有自言：『我持眾僧，我攝眾僧。』斯人於眾應有教令<note n="d2.146"/>。如來不言：『我持於眾，我攝於眾。』豈當於眾有教令乎？阿難！我所說法，內外已訖，終不自稱所見通達。吾已老矣，年且<note n="d2.147"/>八十，譬如故車，方便修治得有所至。吾身亦然，以方便力得少留<note n="d2.148"/>壽，自力精進，忍此苦痛，不念一切想，入無想定<note n="d2.149"/>，時我身安隱，無有惱患。是故，阿難！當自<note n="d2.150"/>熾燃，熾燃於法，勿他熾燃；當自歸依，歸依於法，勿他歸依<note n="d2.151"/>。云何自熾燃，熾燃於法，勿他熾燃；當自歸依，歸依於法，勿他歸依？阿難！比丘觀內身精勤無懈<note n="d2.152"/>，憶念不忘，除世貪憂；觀外身、觀內<note n="d2.153"/>外身，精勤不 *懈，憶念不忘，除世貪憂。受、意、法觀，亦復如是。是謂，阿難！自熾燃，熾燃於法，勿他熾燃；當<note n="d2.154"/>自歸依，歸依於法，勿他歸依。」
<p/>佛告阿難：「吾滅度後，能有修行此<note n="d2.155"/>法者，則為真我<note n="d2.156"/>弟子第一學者<note n="d2.157"/>。」
<p/>佛告阿難：「俱至遮婆羅塔<note n="d2.158"/>。」
<p/>對曰：「唯然。」
<p/>如來卽起，著衣持鉢，詣一樹下，告阿難：「敷座<note n="d2.159"/>，吾患背痛，欲於此止。」
<p/>對曰：「唯然。」尋卽敷座。
<p/>如來坐已，阿難敷一小座於佛前坐，佛告阿難：「諸有修四神足<note n="d2.160"/>，多修習行，常念不忘，在意所欲，可得不死一劫有餘。阿難！佛四神足已多修<note n="d2.161"/>行，專念不忘，在意所欲，如來可止一劫有餘，為世除冥，多所饒益，天人獲安。」
<p/>爾時，阿難默然不對。如是再三，又亦默然。是時阿難為魔所蔽，懞懞<note n="d2.162"/>不悟，佛三現相而不知請。
<p/>佛告阿難：「宜知是時。」阿難承佛意旨，卽從座起，禮佛<note n="d2.163"/>而去。去佛不遠，在一樹下靜意思惟。
<p/>其間未久，時魔波旬<note n="d2.164"/>來白佛：「佛<note n="d2.165"/>意無欲，可般涅槃，今正是時，宜速滅度。」
<p/>佛告波旬：「且止！且止！我自知時。如來今者未取涅槃，須我諸比丘集，又<note n="d2.166"/>能自調，勇捍<note n="d2.167"/>無怯，到安隱處，逮得己利，為人導師，演布經教，顯於句義。若有異論，能以正法而降伏之。又以神變<note n="d2.168"/>，自身作證。如是弟子皆悉未集，又諸比丘、比丘尼<note n="d2.169"/>、優婆塞、優婆夷，普皆如是，亦復未集。今者要當廣於梵行，演布覺意，使諸天人普見神變。」
<p/>時，魔波旬復白佛言：「佛昔於鬱鞞羅<note n="d2.170"/>尼連禪<note n="d2.171"/>水邊，阿遊波尼俱律<note n="d2.172"/>樹下初成正覺，我時至世尊所，勸請如來可般涅槃：『今正是時，宜速滅度！』爾時，如來卽報我言：『止！止！波旬！我自知時，如來今者未取<note n="d2.173"/>涅槃，須我諸弟子集，乃至天人見神變化乃取滅度。』佛今弟子已集，乃至天人見神變化，今正是時，何不滅度？」
<p/>佛言：「止！止！波旬！佛自知時不久住也，是後三月，於本生處<note n="d2.174"/>拘尸那竭<note n="d2.175"/>娑羅園雙樹間，當取滅度。」時，魔卽念：佛不虛言，今必滅度。歡喜踊躍，忽然不現。
<p/>魔去未久，佛卽於遮婆<note n="d2.176"/>羅塔，定意三昧，捨命住壽<note n="d2.177"/>。當此之時，地大震動，舉國人民莫不驚怖，衣毛為豎，佛放大光，徹照無窮，幽冥之處，莫不蒙明，各得相見。爾時，世尊以偈頌曰：
<p/>「有無二行中，吾今捨有為；
<p/>內專三昧定，如鳥出於卵<note n="d2.178"/>。」
<p/>爾時，賢者阿難心驚毛豎，疾行詣佛，頭面禮足，卻住一面，白佛言：「怪哉！世尊！地動乃爾，是何因緣？」
<p/>佛告阿難：「凡世地動，有八因緣。何等八？夫地在水上，水止於風，風止於空，空中大風有時自起，則大水擾，大水擾則普地動，是為一也。復次，阿難！有時得道比丘、比丘尼及大神尊天<note n="d2.179"/>，觀水性多，觀地性少，欲自試<note n="d2.180"/>力，則普地動，是為二也。復次，阿難！若始菩薩從兜率天降神母胎，專念不亂，地為大動，是為三也。復次，阿難！菩薩始<note n="d2.181"/>出母胎，從右脇生，專念不亂，則普地動，是為四也。復次，阿難！菩薩初成無上正覺，當於此時，地大震動，是為五也。復次，阿難！佛初成道，轉無上法輪，魔、若魔、天、沙門、婆羅門、諸天、世人所不能轉，則普地動，是為六也。復次，阿難！佛教將畢，專念不亂，欲捨性命，則普地動，是為七也。復次，阿難！如來於無餘涅槃<note n="d2.182"/>界般<note n="d2.183"/>涅槃時，地大震<note n="d2.184"/>動，是為八也。以是八因緣，令地大動。」爾時，世尊卽說偈言：
<p/>「無上二足尊，照世大沙門；
<p/>阿難請天師，地動何因緣？
<p/>如來演慈音<note n="d2.185"/>，聲如迦毗陵<note n="d2.186"/>；
<p/>我說汝等聽，地動之所由。
<p/>地因水而止，水因風而住；
<p/>若虛空風起，則地為大動。
<p/>比丘比丘尼，欲試神足力；
<p/>山海百草木，大地皆震動。
<p/>釋梵諸尊天，意欲動於地；
<p/>山海諸鬼神，大地為震動。
<p/>菩薩二足尊，百福相已具；
<p/>始入母胎時，地則為大動。
<p/>十月處母胎，如龍臥茵蓐<note n="d2.187"/>；
<p/>初從右脇生，時地則大<note n="d2.188"/>動。
<p/>佛為童子時，消<note n="d2.189"/>滅使緣縛<note n="d2.190"/>；
<p/>成道勝無量，地則為大動。
<p/>昇仙轉法輪<note n="d2.191"/>，於鹿野苑<note n="d2.192"/>中；
<p/>道力降伏魔，則地大為<note n="d2.193"/>動。
<p/>天魔頻來請，勸佛般泥洹；
<p/>佛為捨性命，地則為大動。
<p/>人尊大導師，神仙盡後有；
<p/>難動而取滅，時地則大動。
<p/>淨眼<note n="d2.194"/>說諸緣，地動八種事<note n="d2.195"/>；
<p/>有此亦有餘，時地皆震動。」
<p/>佛說<note n="d2.196"/>長阿含經卷第二<note n="d2.197"/> 
<note n="d3.1"/>
<p/>遊<note n="d3.2"/>行經第二中<note n="d3.3"/>
<p/>佛告阿難：「世有八眾，何謂八？一曰剎利眾，二曰婆羅門眾，三曰居士眾，四曰沙門眾，五曰四天王眾，六曰忉利天眾，七曰魔眾，八曰梵天<note n="d3.4"/>眾。我自憶念：昔者，往來與剎利眾坐起言語，不可稱數，以精進定力，在所能現。彼有好色，我色勝彼。彼有妙聲，我聲勝彼。彼辭我退，我不辭彼。彼所能說，我亦能說。彼所不能，我亦能說。阿難！我廣為說法，示教利喜已，卽於彼沒，彼不知我是天、是人。如是至梵天眾，往返<note n="d3.5"/>無數，廣為說法，而莫知我誰。」
<p/>阿難白佛言：「甚奇！世尊！未曾有也，乃能成就如是。」
<p/>佛言：「如是微妙希有之法，阿難！甚奇！甚特！未曾有也。唯有如來能成此法。」
<p/>又告阿難：「如來能知受起、住、滅，想起、住、滅，觀起、住、滅<note n="d3.6"/>。此乃如來甚奇甚特未曾有法！汝當受持。」
<p/>爾時，世尊告阿難：「俱詣香塔<note n="d3.7"/>，在一樹下，敷座而坐。」
<p/>佛告阿難：「香塔左右現<note n="d3.8"/>諸比丘，普敕令集講堂。」
<p/>阿難受教，宣令普集。阿難白佛：「大眾已集，唯聖知時。」
<p/>爾時，世尊卽詣講堂，就座而坐，告諸比丘：「汝等當知我以此法自身作證，成最正覺：謂四念處、四意斷、四神足、四禪、五根、五力、七覺意、賢聖八道<note n="d3.9"/>。汝等宜當於此法中和同敬順，勿生諍訟，同一師受，同一水乳，於我法中宜勤受學，共相熾然，共相娛樂。比丘當知我於此法自身作證，布現於彼：謂貫經、祇<note n="d3.10"/>夜經、受記經、偈經、法句經、相應經、本緣經、天本經、廣經、未曾有經、證喻經、大教經<note n="d3.11"/>。汝等當善受持，稱量分別，隨事修行。所以者何？如來不久，是後三月當般泥洹。」
<p/>諸比丘聞此語已，皆悉愕然，殞絕迷荒，自投於地，舉聲大呼曰：「一何駛<note n="d3.12"/>哉！佛取滅度。一何痛哉！世間眼滅。我等於此，已為長衰。」或有比丘悲泣躃踊，宛轉嘷<note n="d3.13"/>咷，不能自勝，猶如斬蛇，宛轉迴遑，莫知所奉<note n="d3.14"/>。
<p/>佛告諸比丘曰：「汝等且止，勿懷憂悲。天地人物，無生不終。欲使有為不變易者，無有是處。我亦先說恩愛無常，合會有離，身非己有，命不久存。」爾時，世尊以偈頌曰：
<p/>「我今自在，到安隱處；
<p/>和合大眾，為說此義。
<p/>吾年老矣，餘命無幾；
<p/>所作已辦，今當捨壽。
<p/>念無放逸，比丘戒具；
<p/>自攝定意，守護其心。
<p/>若於我法，無放逸者；
<p/>能滅苦本，盡生老死。」
<p/>又告比丘：「吾今所以誡汝者何？天魔波旬向來請我：『佛意無欲，可般泥洹，今正是時，宜速滅度。』我言：『止！止！波旬！佛自知時，須我諸比丘集，乃至諸天普見神變。』波旬復言：『佛昔於鬱鞞羅尼連禪河<note n="d3.15"/>水邊，阿遊波尼俱律樹下初成佛道，我時白佛：佛意無欲，可般泥洹<note n="d3.16"/>，今正是時，宜速滅度。爾時，如來卽報我言：止！止！波旬！我自知時。如來今者未取滅度，須我諸弟子集，乃至天人見<note n="d3.17"/>神變化，乃取滅度。今者如來弟子已集，乃至天人見神變化，今正是時，宜可滅度。』我言：『止！止！波旬！佛自知時，不久住也，是後三月當般涅槃。』時，魔卽念：佛不虛言，今必滅度。歡喜踊躍，忽然不現。魔去未久<note n="d3.18"/>，卽於遮波羅塔，定意三昧，捨命住壽。當此之時，地大震動，天人驚怖，衣毛為豎，佛放大光，徹照無窮，幽冥之處，莫不蒙明，各得相見。我時頌曰：
<p/>『有無二行中，吾今捨有為；
<p/>內專三昧定，如鳥出於卵。』」
<p/>爾時，賢者阿難卽從座起，偏袒右肩，右膝著地，長跪叉手白佛言：「唯願世尊留住一劫<note n="d3.19"/>，勿取滅度，慈愍眾生，饒益<note n="d3.20"/>天人！」
<p/>爾時，世尊默然不對。如是三請，佛告阿難：「汝信如來正覺道不？」
<p/>對曰：「唯然，實信。」
<p/>佛言：「汝若信者，何故三來觸嬈<note n="d3.21"/>我為？汝親從佛聞，親從佛受：諸有能修四神足，多修習行，常念不忘，在意所欲，可得不死一劫有餘<note n="d3.22"/>。佛四神足已多習行，專念不忘，在意所欲，可止不死一劫有餘，為世除冥，多所饒益，天人獲安。爾<note n="d3.23"/>時，何不重請<note n="d3.24"/>，使不滅度？再聞尚可，乃至三聞，猶不勸請留住一劫，一劫有餘，為世除冥，多所饒益，天人獲安。今汝方言，豈不愚<note n="d3.25"/>耶？吾三現相，汝三默然。汝於爾時，何不報我：如來可止一劫，一劫有餘，為世除冥，多所饒益？且止<note n="d3.26"/>！阿難！吾已捨性命，已棄已吐，欲使如來自違言者，無有是處。譬如豪貴長者，吐食於地，寧當復有<note n="d3.27"/>肯還取食不？」
<p/>對曰：「不也。」
<p/>「如來亦然，已捨已吐，豈當復自還食言乎？」
<p/>佛告阿難俱詣菴婆羅<note n="d3.28"/>村，卽嚴衣鉢，與諸大眾侍從世尊，路由跋祇到菴婆羅村，在一山林。爾時，世尊為諸大眾說戒、定、慧。修戒獲定，得大果報；修定獲智，得大果報；修智心淨，得等解脫，盡於三漏──欲漏、有漏、無明漏。已得解脫，生解脫智：生死已盡，梵行已立，所作已辦，不受後有。
<p/>爾時，世尊於菴婆羅村，隨宜住已，佛告阿難：「汝等皆嚴，當詣瞻婆<note n="d3.29"/>村、揵荼村<note n="d3.30"/>、婆梨婆村<note n="d3.31"/>及詣負彌<note n="d3.32"/>城。」
<p/>對曰：「唯然。」卽嚴衣鉢，與諸大眾侍從世尊，路由跋祇漸至他城，於負彌城北，止尸舍婆<note n="d3.33"/>林。
<p/>佛告諸比丘：「當與汝等說四大教法<note n="d3.34"/>，諦聽！諦聽！善思念之。」
<p/>諸比丘言：「唯然，世尊！願樂欲聞！」
<p/>「何謂為四？若有比丘作如是言：『諸賢！我於彼村、彼城、彼國，躬從佛聞，躬受<note n="d3.35"/>是教。』從其聞者，不應不信，亦不應毀。當於諸經推其虛實，依律、依法究其本末。若其所言非經、非律、非法，當語彼言：『佛不說此，汝謬受耶？所以然者，我依諸經、依律、依法，汝先所言，與法相違。賢士！汝莫受持，莫為人說，當捐捨之。』若其所言依經、依律、依法者，當語彼言：『汝所言是真佛所說，所以然者，我依諸經、依律、依法，汝先所言，與法相應。賢士！汝當受持，廣為人說，慎勿捐捨。』此為第一大教法也。
<p/>「復次，比丘作如是言：『我於彼村、彼城、彼國，和合眾僧、多聞耆舊，親從其聞，親受是法、是律、是教。』從其聞者，不應不信，亦不應毀。當於諸經推其虛實，依法、依律究其本末。若其所言非經、非律、非法者，當語彼言：『佛不說此，汝於彼眾謬聽受耶？所以然者，我依諸經、依律、依法，汝先所言，與法相違。賢士！汝莫持此，莫為人說，當捐捨之。』若其所言依經、依律、依法者，當語彼言：『汝所言是真佛所說，所以者何？我依諸經、依律、依法，汝先所言，與法相應。賢士！汝當受持，廣為人說，慎勿捐捨。』此為第二大教法也。
<p/>「復次，比丘作如是言：『我於彼村、彼城、彼國，眾多比丘持法、持律、持律儀者<note n="d3.36"/>，親從其聞，親受是法、是律、是教。』從其聞者，不應不信，亦不應毀。當於諸經推其虛實，依法、依律究其本末。若其所言非經、非律、非法者，當語彼言：『佛不說此，汝於眾多比丘謬聽受耶？所以然者，我依諸經、依律、依法，汝先所言，與法相違。賢士！汝莫受持，莫為人說，當捐捨之。』若其所言依經、依律、依法者，當語彼言：『汝所言是真佛所說，所以然者，我依諸經、依律、依法，汝先所言，與法相應。賢士！汝當受持，廣為人說，慎勿捐捨。』是為第三大教法也。
<p/>「復次，比丘作如是言：『我於彼村、彼城、彼國，一比丘持法、持律、持律儀者，親從其聞，親受是法、是律、是教。』從其聞者，不應不信，亦不應毀。當於諸經推其虛實，依法、依律究其本末。若<note n="d3.37"/>所言非經、非律、非法者，當語彼言：『佛不說此，汝於一比丘所謬聽受耶？所以然者，我依諸經、依法、依律，汝先所言，與法相違。賢士！汝莫受持，莫為人說，當捐捨之。』若其所言依經、依律、依法者，當語彼言：『汝所言是真佛所說，所以然者，我依諸經、依律、依法，汝先所言，與法相應。賢士！當勤受持，廣為人說，慎勿捐捨。』是為第四大教法也。」
<p/>爾時，世尊於負彌城隨宜住已，告賢者阿難俱詣波婆<note n="d3.38"/>城，對曰：「唯然。」卽嚴衣鉢，與諸大眾侍從世尊，路由末羅<note n="d3.39"/>至波婆城闍頭園<note n="d3.40"/>中。時，有工師子<note n="d3.41"/>，名曰周那<note n="d3.42"/>，聞佛從彼末羅來至此城，卽自嚴服，至世尊所，頭面禮足，在一面坐。時，佛漸為周那說法正化，示教利喜。周那聞佛說法，信心歡喜，卽請世尊明日舍食。時，佛默然受請。周那知佛許可，卽從座起，禮佛而歸，尋於其夜供設飯食。明日時到，唯聖知時。
<p/>爾時，世尊法服持鉢，大眾圍遶，往詣其舍，就座而坐。是時，周那尋設飲<note n="d3.43"/>食，供佛及僧，別煮栴檀樹耳<note n="d3.44"/>，世所奇珍，獨奉世尊。
<p/>佛告周那：「勿以此耳與諸比丘。」周那受教，不敢輒與。時，彼眾中有一長老比丘，晚暮出家，於其座上以餘器取<note n="d3.45"/>。
<p/>爾時，周那見眾食訖，;幷除鉢器，行澡水畢，卽於佛前以偈問曰：
<p/>「敢問大聖智，正覺二足尊，
<p/>善御上調伏，世有幾沙門？」
<p/>爾時，世尊以偈答曰：
<p/>「如汝所問者，沙門凡有四；
<p/>志趣各不同，汝當識別之。
<p/>一行道殊勝，二善說道義，
<p/>三依道生活，四為道作穢。
<p/>何謂道殊勝，善說於道義，
<p/>依道而生活，有為道作穢？
<p/>能度恩愛刺，入涅槃無疑；
<p/>超越天人路，說此道殊勝。
<p/>善解第一義，說道無垢穢；
<p/>慈仁決眾疑，是為善說道。
<p/>善敷演法句，依道以自生；
<p/>遙望無垢場，名依道生活。
<p/>內懷於姦邪，外像如清白；
<p/>虛誑無誠<note n="d3.46"/>實，此為道作穢。
<p/>云何善惡俱？淨與不淨雜，
<p/>相似現外好，如銅為金塗。
<p/>俗人遂見此，謂聖智弟子，
<p/>餘者不盡爾，勿捨清淨信。
<p/>一人持大眾，內濁而外清；
<p/>現閉姦邪迹，而實懷放蕩。
<p/>勿視<note n="d3.47"/>外容貌，卒見便親敬；
<p/>現閉姦邪迹，而實懷放蕩。」
<p/>爾時，周那取一小座於佛前坐，佛<note n="d3.48"/>漸為說法，示教利喜已，大眾圍遶，侍從而還。中路止一樹下，告阿難言：「吾患背痛，汝可敷座<note n="d3.49"/>。」
<p/>對曰：「唯然。」尋卽敷座，世尊止息。時，阿難又敷一小座於佛前坐。
<p/>佛告阿難：「向者周那無悔恨意耶？設有此意，為由何生？」
<p/>阿難白佛言：「周那設供，無有福利。所以者何？如來最後於其舍食便取涅槃。」
<p/>佛告阿難：「勿作是言！勿作是言！今者周那為獲大利，為得壽命，得色，得力，得善名譽，生多財寶，死得生天，所欲自然。所以者何？佛初成道能施食者，佛臨滅度能施食者，此二功德正等無異。汝今可往語彼周那：『我親從佛聞，親受佛教，周那設食，今獲大利，得大果報。』」
<p/>時，阿難承佛教旨，卽詣彼所，告周那曰：「『我親從佛聞，親從佛受教<note n="d3.50"/>，周那設食，今獲大利，得大果報。』所以然者？佛初得道能飯食者，及臨滅度能飯食者，此二功德正等無異。」
<p/>周那舍食已，始聞如此言；
<p/>如來患甚篤，壽行今將<note n="d3.51"/>訖。
<p/>雖食栴檀耳，而患猶更增；
<p/>抱病而涉路，漸向拘夷城。
<p/>爾時，世尊卽從座起，小復前行，詣一樹下，又告阿難：「吾背痛甚，汝可敷座。」
<p/>對曰：「唯然。」尋卽敷座，如來止息，阿難禮佛足已，在一面坐。
<p/>時，有阿羅漢弟子<note n="d3.52"/>，名曰福貴，於拘夷那竭<note n="d3.53"/>城向波婆城，中路見佛在一樹下，容貌端正，諸根寂定，得上調意第一寂滅。譬如大龍，亦如澄水，清淨無穢。見已歡喜，善心生焉，卽到佛所，頭面禮足，在一面坐，而白佛言：「世尊！出家之人在清淨處，慕樂閑居，甚奇特也。有五百乘車經過其邊，而不聞見，我師一時在拘夷那竭城、波婆城，二城中間道側樹下，靜默而坐，時有五百乘車經過其邊，車聲轟轟覺而不聞。是時，有人來問我師：『向羣車過，寧見不耶？』對曰：『不見。』又問：『聞耶？』對曰：『不聞。』又問：『汝在此耶？在餘處耶？』答曰：『在此。』又問：『汝醒悟耶？』答曰：『醒悟。』又問：『汝為覺寐？』答曰：『不寐。』彼人默念：是希有也，出家之人專精乃爾，車聲轟轟覺而不聞。卽語我師曰：『向有五百乘車從此道過，車聲振<note n="d3.54"/>動，尚且<note n="d3.55"/>不聞，豈他聞哉？』卽為作禮，歡喜而去。」
<p/>佛告福貴：「我今問汝，隨意所答，羣車振動覺而不聞，雷動天地覺而不聞，何者為難？」
<p/>福貴白佛言：「千萬車聲，豈等雷電？不聞車聲未足為難，雷動天地覺而不聞，斯乃為難。」
<p/>佛告福貴：「我於一時遊阿越<note n="d3.56"/>村，在一草廬<note n="d3.57"/>，時有異雲暴起<note n="d3.58"/>，雷電霹靂，殺四特牛<note n="d3.59"/>、耕者兄弟二人，人眾大聚。時，我出草廬，彷徉經行<note n="d3.60"/>，彼大眾中有一人來至我所，頭面禮足，隨我經行<note n="d3.61"/>，我知而故問：『彼大眾聚何所為耶？』其人卽問：『佛向在何所？為覺寐耶？』答曰：『在此，時不寐也。』其人亦歎希聞得定如佛者也，雷電霹靂，聲聒天地，而獨寂定覺而不聞，乃白佛言：『向有異雲暴起，雷電霹靂，殺四特牛、耕者兄弟二人，彼大眾聚<note n="d3.62"/>，其正為此。』其人心悅卽得法喜，禮佛而去。」
<p/>爾時，福貴被二黃疊<note n="d3.63"/>，價直百千，卽從座起，長跪叉手而白佛言：「今以此疊<note n="d3.64"/>奉上世尊，願垂納受！」
<p/>佛告福貴：「汝以一疊施我，一施阿難。」爾時，福貴承佛教旨，一奉如來，一施阿難。佛愍彼故，卽為納受。時，福貴禮佛足已，於一面坐，佛漸為說法，示教利喜：施論、戒論、生天之論，欲為大患、不淨、穢汙，上漏為礙，出要為上。
<p/>時，佛知福貴意，歡喜柔軟，無諸蓋、纏<note n="d3.65"/>，易可開化，如諸佛常法，卽為福貴說苦聖諦，苦集、苦滅、苦出要諦。時，福貴信心清淨，譬如淨潔白疊，易為受色，卽於座上遠塵離垢，諸法法眼生，見法得法，決定正住，不墮惡道<note n="d3.66"/>，成就無畏，而白佛言：「我今歸依佛、歸依法、歸依僧，唯願如來聽我於正法中為優婆塞！自今已後，盡壽不殺、不盜、不淫、不欺、不飲酒，唯願世尊聽我於正法中為優婆塞！」
<p/>又白佛言：「世尊！遊化<note n="d3.67"/>若詣波婆城，唯願屈意過貧聚中！所以然者，欲盡家所有<note n="d3.68"/>飲食、牀臥、衣服、湯藥<note n="d3.69"/>，奉獻世尊，世尊受已，家內獲安。」
<p/>佛言：「汝所言善。」
<p/>爾時，世尊為福貴說法，示教利喜已，卽從座起，頭面禮足，歡喜而去。其去未久，阿難尋以黃疊奉上如來，如來哀愍，卽為受之，被於身上。爾時，世尊顏貌從<note n="d3.70"/>容，威光熾盛，諸根清淨，面色和悅。阿難見已，默自思念：自我得侍二十五年，未曾見佛面色光澤，發明如今<note n="d3.71"/>。卽從座起，右膝著地，叉手合掌，前白佛言：「自我得侍二十五年，未曾見佛光色如今<note n="d3.72"/>，不審何緣？願聞其意！」
<p/>佛告阿難：「有二因緣，如來光色有殊於常：一者佛初得道，成無上正真覺時；二者臨欲滅度，捨於性命般涅槃時。阿難！以此二緣，光色殊常。」爾時，世尊卽說頌曰：
<p/>「金色衣光悅，細軟極鮮淨；
<p/>福貴奉世尊，如雪白毫光。」
<p/>佛命阿難：「吾渴欲飲，汝取水來。」
<p/>阿難白言：「向有五百乘車於上流渡，水濁未清，可以洗足，不中飲也。」
<p/>如是三敕：「阿難！汝取水來！」
<p/>阿難白言：「今拘孫<note n="d3.73"/>河去此不遠，清冷可飲，亦可澡浴。」
<p/>時，有鬼神居在雪山<note n="d3.74"/>，篤信佛道，卽以鉢盛八種淨水，奉上世尊。佛愍彼故，尋為受之。而說頌曰：
<p/>「佛以八種音<note n="d3.75"/>，敕阿難取水，
<p/>吾渴今欲飲，飲已詣拘尸<note n="d3.76"/>；
<p/>柔軟和雅音，所言悅眾心。
<p/>給侍佛左右，尋白於世尊：
<p/>向有五百車，截流渡彼岸，
<p/>渾濁於此水，飲恐不便身；
<p/>拘孫<note n="d3.77"/>河不遠，水美甚清冷；
<p/>往彼可取飲，亦可澡浴身。
<p/>雪山有鬼神，奉上如來水；
<p/>飲已威勢強，眾中師子步<note n="d3.78"/>。
<p/>其水神龍居，清澄無濁穢；
<p/>聖顏如雪山，安詳<note n="d3.79"/>度<note n="d3.80"/>拘孫。」
<p/>爾時，世尊卽詣拘孫河，飲已澡浴，與眾而去。中路止息在一樹下，告周那曰：「汝取僧伽梨<note n="d3.81"/>四牒<note n="d3.82"/>而敷，吾患背痛，欲暫止息。」周那受教，敷置已訖，佛坐其上。周那禮已，於一面坐，而白佛言：「我欲般涅槃，我欲般涅槃。」
<p/>佛告之曰：「宜知是時。」於是，周那卽於佛前便般涅槃，佛時頌曰：
<p/>「佛趣拘孫河，清涼無濁穢，
<p/>人中尊入水，澡浴度<note n="d3.83"/>彼岸。
<p/>大眾之元<note n="d3.84"/>首，教敕於周那：
<p/>吾今身疲極，汝速敷臥具；
<p/>周那尋受教，四牒衣而敷；
<p/>如來既<note n="d3.85"/>止息，周那於前坐。
<p/>卽白於世尊，我欲取滅度，
<p/>無愛無憎處，今當到彼方。
<p/>無量功德海，最勝<note n="d3.86"/>告彼曰：
<p/>汝所作已辦<note n="d3.87"/>，今宜知是時。
<p/>見佛已聽許，周那倍精勤<note n="d3.88"/>；
<p/>滅行無有餘，如燈盡火滅。」
<p/>時，阿難卽從座起，前白佛言：「佛滅度後，葬法云何<note n="d3.89"/>？」
<p/>佛告阿難：「汝且默然，思汝所業，諸清信士自樂為之。」
<p/>時，阿難復重三啟：「佛滅度後，葬法云何？」
<p/>佛言：「欲知葬法者，當如轉輪聖王<note n="d3.90"/>。」
<p/>阿難又白：「轉輪聖王葬法云何？」
<p/>佛告阿難：「聖王葬法，先以香湯洗浴其體，以新劫貝<note n="d3.91"/>周遍纏身，以五百張疊次如纏之<note n="d3.92"/>。內身金棺灌以麻油畢，舉金棺置於第二大鐵槨中，栴檀香槨<note n="d3.93"/>次重於外，積眾名香，厚衣其上而闍維<note n="d3.94"/>之。訖收舍利<note n="d3.95"/>，於四衢道<note n="d3.96"/>起立塔廟<note n="d3.97"/>，表剎懸繒，使國行人皆見法王塔，思慕正化，多所饒益。阿難！汝欲葬我，先以香湯洗浴，用新劫貝周遍纏身，以五百張疊次如纏之。內身金棺灌以麻油畢，舉金棺置於第二大鐵槨中，旃檀香槨次重於外，積眾名香，厚衣其上而闍維之。訖收舍利，於四衢道起立塔廟，表剎懸繒，使諸行人皆見佛塔，思慕如來法王道化，生獲福利，死得上天。」於時，世尊重觀此義，而說頌曰：
<p/>「阿難從座<note n="d3.98"/>起，長跪白世尊：
<p/>如來滅度後，當以何法葬？
<p/>阿難汝且默，思惟汝所行；
<p/>國內諸清信，自當樂為之。
<p/>阿難三請已，佛說轉輪葬，
<p/>欲葬如來身， *疊裹內棺槨；
<p/>四衢起塔廟，為利益眾生，
<p/>諸有禮敬者，皆獲無量福。」
<p/>佛告阿難：「天下有四種人，應得起塔，香花繒蓋，伎樂供養。何等為<note n="d3.99"/>四？一者如來應得起塔，二者辟支佛<note n="d3.100"/>，三者聲聞人<note n="d3.101"/>，四者轉輪王。阿難！此四種人應得起塔，香華繒蓋，伎樂供養。」爾時，世尊以偈頌<note n="d3.102"/>曰：
<p/>「佛應第一塔，辟支佛、聲聞，
<p/>及轉輪聖王，典領四域主<note n="d3.103"/>。
<p/>斯四應供養，如來之所記<note n="d3.104"/>，
<p/>佛、辟支、聲聞，及轉輪王塔。」
<p/>爾時，世尊告阿難：「俱詣拘尸城，末羅雙樹間。」
<p/>對曰：「唯然。」;卽與大眾圍遶世尊，在道而行<note n="d3.105"/>。
<p/>有一梵志從拘尸城趣波婆城，中路遙見世尊顏貌端正，諸根寂定，見已歡喜，善心自生，前至佛所，問訊訖，一面住，而白佛言：「我所居村去此不遠，唯願瞿曇於彼止宿，清旦食已，然後趣城。」
<p/>佛告梵志：「且止！且止！汝今便為供養我已。」
<p/>時，梵志殷勤三請，佛答如初，又告梵志：「阿難在後，汝可語意。」
<p/>時，梵志聞佛教已，卽詣阿難，問訊已，於一面立，白阿難言：「我所居村去此不遠，欲屈瞿曇於彼止宿，清旦食已，然後趣城。」
<p/>阿難答<note n="d3.106"/>曰：「止！止！梵志！汝今已為得供養已。」
<p/>梵志復請，殷勤至三，阿難答曰：「時既暑熱，彼村遠迥。世尊疲極，不足勞嬈。」
<p/>爾時，世尊觀此義已，卽說頌曰：
<p/>「淨眼前進路，疲極向雙樹；
<p/>梵志遙見佛，速詣而稽首：
<p/>我村今在近，哀愍留一宿；
<p/>清旦設微供，然後向彼城。
<p/>梵志我身倦<note n="d3.107"/>，道遠不能過<note n="d3.108"/>；
<p/>監藏者<note n="d3.109"/>在後，汝可往<note n="d3.110"/>語意。
<p/>承佛教旨已，卽詣阿難所：
<p/>唯願至我村，清旦食已去。
<p/>阿難曰止止，時熱不相赴。
<p/>三請不遂願，憂惱不悅樂<note n="d3.111"/>。
<p/>咄此有為法<note n="d3.112"/>，流遷不常住；
<p/>今於雙樹間，滅我無漏身<note n="d3.113"/>。
<p/>佛、辟支、聲聞，一切皆歸滅；
<p/>無常無撰<note n="d3.114"/>擇，如火焚山林。」
<p/>爾時，世尊入拘尸城，向本生處末羅雙樹間<note n="d3.115"/>，告阿難曰：「汝為如來於雙樹間敷置牀座，使頭北<note n="d3.116"/>首，面向西<note n="d3.117"/>方。所以然者，吾法流布，當久住北方。」
<p/>對曰：「唯然。」;卽敷座，令北<note n="d3.118"/>首。
<p/>爾時，世尊自四 *牒僧伽梨，偃右脇如師子王，累足而臥<note n="d3.119"/>。
<p/>時，雙樹間所有鬼神篤信佛者，以非時花<note n="d3.120"/>布散於地。爾時，世尊告阿難曰
<p/>：「此雙樹神以非時華供養於我，此非供養如來。」
<p/>阿難白言：「云何名為供養如來？」
<p/>佛<note n="d3.121"/>語阿難：「人能受法，能行法者，斯乃名曰供養如來。」佛觀此義，而說頌曰：
<p/>「佛在雙樹間，偃臥心不亂；
<p/>樹神心清淨，以花散佛上。
<p/>阿難白佛言：云<note n="d3.122"/>何名供養？
<p/>受法而能行，覺華而為供<note n="d3.123"/>。
<p/>紫金華如輪，散佛未為供；
<p/>陰、界、入<note n="d3.124"/>無我<note n="d3.125"/>，乃名第一供。」
<p/>爾時，梵摩那<note n="d3.126"/>在於佛前執扇扇佛，佛言：「汝卻，勿在吾前。」
<p/>時，阿難默自思念：此梵摩那常在佛左右，供給所須，當尊敬如來，視無厭足。今者末後須其瞻視，乃<note n="d3.127"/>命使卻，意將何因？於是，阿難卽整衣服，前白佛言：「此梵摩那常在佛左右，供給所須，當尊敬如來，視無厭足。今者末後須其瞻視，而命使卻，將有何因？」
<p/>佛告阿難：「此拘尸城外有<note n="d3.128"/>十二由旬，皆是諸大神天之所居宅，無空缺處。此諸大神皆嫌此比丘當佛前立：今佛末後垂當滅度，吾等諸神，冀一奉覲<note n="d3.129"/>，而此比丘有大威德，光明映蔽，使我曹等不得親近禮拜供養。阿難！我以是緣，故命使卻。」
<p/>阿難白佛<note n="d3.130"/>：「此尊比丘本積何德？修何行業？今者威德乃如是乎？」
<p/>佛告阿難：「乃往過去久遠九十一劫，時世有佛，名毗婆尸，時此比丘以歡喜心，手執草炬，以照彼塔，由此因緣，使今<note n="d3.131"/>威光上徹二十八天，諸天神光所不能及。」
<p/>爾時<note n="d3.132"/>，阿難卽從座起，偏袒右肩，長跪叉手而白佛言：「莫<note n="d3.133"/>於此鄙陋小城荒毀之土取滅度也。所以者何？更有大國──瞻婆大國、毗舍離國、王舍城<note n="d3.134"/>、婆祇國、舍衛國、迦維羅衛國、波羅㮈國<note n="d3.135"/>，其土人民眾多，信樂佛法，佛滅度已，必能恭敬供養舍利。」
<p/>佛言：「止！止！勿造斯觀，無謂此土以為鄙陋。所以者何？昔者，此國有王名大善見<note n="d3.136"/>，此城時<note n="d3.137"/>名拘舍婆提<note n="d3.138"/>，大王之都城，長四百八十里，廣二百八十里。是時，穀米豐賤，人民熾盛<note n="d3.139"/>，其城七重，遶城欄楯亦復七重，彫文刻鏤，間懸寶鈴。其城下基深三仞，高十二仞，城上樓觀高十二仞，柱圍三仞。金城銀門，銀城金門；琉璃<note n="d3.140"/>城水精<note n="d3.141"/>門，水精城 *琉璃門。
<p/>「其城周圍<note n="d3.142"/>四寶莊嚴，間錯欄楯亦以四寶。金樓銀鈴，銀樓<note n="d3.143"/>金鈴，寶壍七重，中生蓮花<note n="d3.144"/>：優鉢羅花、鉢頭摩花、俱物頭花、分陀利花，下有金沙布現其底，夾<note n="d3.145"/>道兩邊生多鄰<note n="d3.146"/>樹<note n="d3.147"/>。其金樹<note n="d3.148"/>者，銀葉花實。其銀樹者，金葉花實。水精樹者， *琉璃花實。琉璃樹者，水精花實。多鄰樹間有眾浴池，清流深潭<note n="d3.149"/>，潔淨無穢，以四寶塼間砌其邊。金梯銀隥<note n="d3.150"/>，銀梯金  *隥；琉璃梯金隥<note n="d3.151"/>，琉璃梯<note n="d3.152"/>陛水精為  *隥，水精梯陛琉璃為  *隥。周匝欄楯，遼<note n="d3.153"/>遶相承。其城處處生多鄰樹。其金樹者，銀葉花實。其銀樹者，金葉花實。水精樹者，琉璃花實。琉璃樹者，水精花實。樹間亦有四種寶池，生四種花。街巷齊整，行伍相當，風吹眾花，紛<note n="d3.154"/>紛路側。微風四起，吹諸寶樹，出柔軟音，猶如天樂。其國人民，男女大小，共遊樹間，以自娛樂。其國常有十種聲：貝聲、鼓聲、波羅<note n="d3.155"/>聲、歌聲、舞聲、吹聲、象聲、馬聲、車聲、飲食戲笑聲。
<p/>「爾時，大善見王七寶具足，王有四德，主<note n="d3.156"/>四天下。何謂七寶？一、金輪寶，二、白象寶，三、紺馬寶，四、神珠寶，五、玉女寶，六、居士寶，七、主兵寶。云何善見大王成就金輪寶？王常以十五日月滿時，沐浴香湯，昇高殿上，婇女圍遶，自然輪寶忽現在前，輪有千輻，光色具足，天匠所造，非世所有，真金所成，輪徑丈四。大<note n="d3.157"/>善見王默自念言：我曾從先宿耆<note n="d3.158"/>舊聞如是語：剎<note n="d3.159"/>利王水澆頭種<note n="d3.160"/>，以十五日月滿時，沐浴香湯，昇寶殿上，婇女圍遶，自然金輪忽現在前，輪有千輻，光色具足，天匠所造，非世所有，真金所成，輪徑丈四，是則名為轉輪聖王。今此輪現，將無是耶？今我寧可試此輪寶。
<p/>「時，大善見王卽召<note n="d3.161"/>四兵<note n="d3.162"/>，向金輪寶偏露右臂，右膝著地，以右手摩抆<note n="d3.163"/>金輪，語言：『汝向東方，如法而轉，勿違常則。』輪卽東轉。時，善見王卽將<note n="d3.164"/>四兵隨其後行，金輪寶前有四神引<note n="d3.165"/>導，輪所住處，王卽止駕。爾時，東方諸小國王見大王至，以金鉢盛銀粟，銀鉢盛金粟，來趣王所，拜首白言：『善來，大王！今此東方土地豐樂，人民熾盛，志性仁和，慈孝忠<note n="d3.166"/>順。唯願聖王於此治政<note n="d3.167"/>！我等當給使左右，承受所宜<note n="d3.168"/>。』當時，善見大王語小王言：『止！止！諸賢！汝等則<note n="d3.169"/>為供養我已，但當以正法治，勿使偏枉<note n="d3.170"/>，無令國內有非法行，此卽名曰我之所治。』
<p/>「時，諸小王聞此教已，卽從大王巡行諸國，至東海表；次行南方、西方、北方，隨輪所至，其諸國王各獻國土，亦<note n="d3.171"/>如東方諸小王。此<note n="d3.172"/>時，善見王既隨金輪，周行四海，以道開化，安慰民庶，已還本國拘舍婆城。時，金輪寶在宮門上虛空中住，大善見王踊<note n="d3.173"/>躍而言：『此金輪寶真為我瑞<note n="d3.174"/>，我今真為轉輪聖王。』是為金輪寶成就。
<p/>「云何善見大王成就白象寶？時，善見大王清旦在正殿上坐，自然象寶忽現在前，其毛純白，七處平住，力能飛行，其首雜色，六牙纖𦟛，真金間填。時王見已，念言：此象賢良，若善調者，可中御乘。卽試調習，諸能悉備。時，善見大王欲自試象，卽乘其上，清旦出城，周行四海，食時已還。時，善見王踊躍而言：『此白象寶真為我瑞，我今真為轉輪聖王。』是為象寶成就。
<p/>「云何善見大王成就馬寶？時，善見大王清旦在正殿上坐，自然馬寶忽現在前，紺<note n="d3.175"/>青色，朱髦<note n="d3.176"/>尾，頭頸如烏<note n="d3.177"/>，力能飛行。時王見已，念言：此馬賢良，若善調者，可中御乘。卽試調習，諸能悉備。時，善見王欲自試馬寶，卽乘其上，清旦出城，周行四海，食時已還。時，善見王踊躍而言：『此紺馬寶真為我瑞，我今真為轉輪聖王。』是為紺馬寶成就。
<p/>「云何善見大王神珠寶成就？時，善見大王於清旦在正殿上坐，自然神珠忽現在前，質色清徹，無有瑕穢。時王見已，言：『此珠妙好，若有光明，可照宮內。』時，善見王欲試此珠，卽召四兵，以此寶珠置高幢上，於夜冥中齎幢出城，其珠光明，照諸軍眾，猶如晝日。於軍眾外周匝，復能照<note n="d3.178"/>一由旬。現城中人皆起作務，謂為是晝。時，王善見踊躍而言：『今此神珠寶<note n="d3.179"/>真為我瑞，我今真為轉輪聖王。』是為神珠寶成就。
<p/>「云何善見大王成就玉女寶？時，玉女寶忽然出現，顏色從<note n="d3.180"/>容，面貌端正，不長不短，不麁不細，不白不黑，不剛不柔，冬則身溫，夏則身涼，舉身毛孔出栴檀香，口出優鉢羅華香，言語<note n="d3.181"/>柔軟，舉動安詳，先起後坐，不失宜<note n="d3.182"/>則。時，王善見清淨無著，心不暫念，況復親近。時，王善見踊躍而言：『此玉女寶真為我瑞，我今真為轉輪聖王。』是為玉女寶成就。
<p/>「云何善見大王居士寶成就？時，居士丈夫忽然自出，寶藏自然，財富無量。居士宿福，眼能徹視地中伏藏，有主無主，皆悉見知。其有主者，能為擁護；其無主者，取給王用。時，居士寶往白王言：『大王！有所給與，不足為憂，我自能辦。』時，善見王欲試居士寶，卽敕嚴船於水遊戲，告居士曰：『我須金寶，汝速與我。』居士報曰：『大王小待，須至岸上。』王尋逼言：『我停須用，正今得<note n="d3.183"/>來。』時，居士寶被王嚴敕，卽於船上長跪，以右手內著水中，水中寶瓶隨手而出，如蟲緣樹。彼居士寶，亦復如是，內手水中，寶緣手出，充滿船上，而白王言：『向須<note n="d3.184"/>寶用，為須幾許？』時，王善見<note n="d3.185"/>語居士言：『止！止！吾無所須，向相試耳！汝今便為供養我已。』時，彼居士聞王語已，尋以寶物還投水中。時，善見王踊躍而言：『此居士寶真為我瑞，我今真為轉輪聖王。』是為居士寶成就。
<p/>「云何善見大王主兵寶成就？時，主兵寶忽然出現，智謀雄猛，英略獨決，卽詣王所白言：『大王！有所討伐<note n="d3.186"/>，王不足憂，我自能辦。』時，善見大王欲試主兵寶，卽集四兵而告之曰：『汝今用兵，未集者集，已<note n="d3.187"/>集者放；未嚴者嚴，已嚴者解；未去者去，已去者住。』時，主兵寶聞王語已，;卽令四兵，未集者集，已集者放；未嚴者嚴，已嚴者解；未去者去，已去者住。時，善見王踊躍而言：『此主兵寶真為我瑞，我今真為轉輪聖王。』阿難！是為善見轉輪聖王成就七寶。
<p/>「何謂四神德？一者長壽不夭，無能及者。二者身強無患，無能及者。三者顏貌端正<note n="d3.188"/>，無能及者。四者寶藏盈溢<note n="d3.189"/>，無能及者。是為轉輪聖王成就七寶及四功德。
<p/>「阿難！時，善見王久乃命駕，出遊後園，尋告御者：『汝當善御，安詳而行。所以然者，吾欲諦觀國土人民安樂無患。』時，國人民路次觀者，復語侍人：『汝且徐行，吾欲諦觀聖王威顏。』阿難！時，善見王慈育民物，如父愛子；國民慕王，如子仰父，所有珍奇盡以貢王，願垂納受，在意所與。時王報曰：『且止！諸人！吾自有寶，汝可自用。』復於異時，王作是念：我今寧可造作宮觀。適生是意，時國人民詣王善見，各白王言：『我今為王造作宮殿。』王報之曰：『我今以為得汝供養，我有寶物，自足成辦。』時，國人民復重啟王：『我欲與王造立宮殿。』王告人民：『隨汝等意。』時，諸人民承王教已，卽以八萬四千兩<note n="d3.190"/>車，載金而來，詣拘舍婆城，造立法殿<note n="d3.191"/>。時，第二忉利妙匠天子默自思念：唯我能堪與善見王起正法殿。
<p/>「阿難！時，妙匠天造正<note n="d3.192"/>法殿，長六十里，廣三十里，四寶莊嚴，下基平整，七重寶塼以砌其階。其法殿柱有八萬四千，金柱銀櫨，銀柱金櫨，琉璃、水精櫨柱亦然。繞殿周匝，有四欄楯，皆四寶成，又四階陛亦四寶成。其法殿上有八萬四千寶樓，其金樓者銀為戶牖，其銀樓者金為戶牖，水精、琉璃樓<note n="d3.193"/>戶亦然。金樓銀牀，銀樓金牀，綩綖<note n="d3.194"/>細軟，金縷織成，布其座上，水精、琉璃樓牀亦然。其殿光明，眩曜人目，猶日盛明，無能視者。時，善見王自生念言：我今可於是殿左右起多鄰園池。卽造園池，縱廣一由旬。
<p/>「又復自念：於法殿前造一法池。尋卽施造<note n="d3.195"/>，縱廣一由旬。其水清澄，潔淨無穢，以四寶塼廁砌其下，繞池四邊，欄楯周匝，皆以黃金、白銀、水精、琉璃四寶合成。其池水中<note n="d3.196"/>生眾雜華：優鉢羅華、鉢<note n="d3.197"/>頭摩華、俱物<note n="d3.198"/>頭華、分陀利華，出微妙香，馚馥四散。其池四面陸地生華：阿醯物多華、瞻蔔<note n="d3.199"/>華、波羅羅華、須曼陀華、婆師迦華、檀俱摩梨華。使人典池，諸行過者將入洗浴，遊戲清涼，隨意所欲，須漿與漿，須食與食。衣服、車馬、香華、財寶，不逆人意。
<p/>「阿難！時，善見王有八萬四千象，金銀校<note n="d3.200"/>飾，絡用寶珠，齊<note n="d3.201"/>象王為第一。八萬四千馬，金銀 *校飾，絡用寶珠，力馬王為第一。八萬四千車，師子革絡，四寶莊嚴，金輪寶為第一。八萬四千珠，神珠寶為第一。八萬四千玉女，玉女寶為第一。八萬四千居士，居士寶為第一。八萬四千剎利，主兵寶為第一。八萬四千城，拘尸婆提城為第一。八萬四千殿，正法殿為第一。八萬四千樓，大正樓為第一。八萬四千牀，皆以黃金、白銀、眾寶所成，氍氀<note n="d3.202"/>毾㲪，綩 *綖<note n="d3.203"/>細軟，以布其上。八萬四千億衣，初摩衣<note n="d3.204"/>、迦尸衣<note n="d3.205"/>、劫波衣<note n="d3.206"/>為第一。八萬四千種食，日日供設，味味各異。
<p/>「阿難！時，善見王八萬四千象，乘 *齊象上，清旦出拘尸城，案行天下，周遍四海，須臾之間，還入城食。八萬四千馬，乘力馬寶，清旦出遊，案行天下，周遍四海，須臾之間，還入城食。八萬四千車，乘金輪車，駕力馬寶，清旦出遊，案行天下，周遍<note n="d3.207"/>四海，須臾之間，還入城食。八萬四千神<note n="d3.208"/>珠，以神珠寶，照於宮內，晝夜常明。八萬四千玉女，玉女寶善賢給侍左右。八萬四千居士，有所給與，任居士寶。八萬四千剎利，有所討 *伐，任主兵寶。八萬四千城，常所治都，在拘尸城。八萬四千殿，王所常止，在正法殿。八萬四千樓，王所常止，在大正樓。八萬四千座，王所常止，在頗梨座，以安禪故。八萬四千億衣，上妙寶飾，隨意所服，以慚愧故。八萬四千種食，王所常食，食自然飯，以知足故。
<p/>「時，八萬四千象來現，王時蹋蹈衝突，傷害眾生，不可稱數。時王念言：此象數來，多所損傷，自今而後，百年聽現一象。如是轉次百年現，一周而復始。」
<p/>佛說<note n="d3.209"/>長阿含經卷第三<note n="d3.210"/> 
<note n="d4.1"/>
<p/>遊<note n="d4.2"/>行經第二後<note n="d4.3"/>
<p/>爾時，佛告阿難：「時王自念：我本積何功德？修何善本？今獲果報，巍巍如<note n="d4.4"/>是。復<note n="d4.5"/>自思念：以三因緣，致此福報。何謂三<note n="d4.6"/>？一曰布施，二曰持戒，三曰禪思，以是因緣，今獲大報。王復自念：我今已受人間福報，當復進修天福之業，宜自抑損，去離憒鬧，隱處閑居，以崇道術。時，王卽命善賢寶女，而告之曰：『我今已受人間福報，當復進修天福之業，宜自抑損，去離憒鬧，隱處閑居，以崇道術。』女言：『唯諾，如大王教。』卽敕內外，絕於侍覲。」
<p/>「時，王卽昇法殿，入金樓觀，坐銀御牀，思惟貪淫欲、惡不善，有覺、有觀，離生喜、樂，得第一禪。除滅覺、觀，內信歡悅，歛<note n="d4.7"/>心專一，無覺、無觀，定生喜、樂，得第二禪。捨喜守護，專念<note n="d4.8"/>不亂，自知身樂，賢聖所求，護念樂行，得第三禪。捨滅苦、樂，先除憂、喜，不苦不樂，護念清淨<note n="d4.9"/>，得第四禪<note n="d4.10"/>。時，善見王起銀御牀，出金樓觀，詣大正樓，坐琉璃牀，修習慈<note n="d4.11"/>心，遍滿一方，餘方亦爾，周遍廣普無二無量，除眾瞋恨<note n="d4.12"/>，心無嫉惡，靜默慈柔以自娛樂。悲、喜、捨心，亦復如是。
<p/>「時，玉<note n="d4.13"/>女寶默自念言：久違顏色，思一侍覲，今者寧可奉現大王。時，寶女善賢告八萬四千諸婇女曰：『汝等宜各沐浴香湯，嚴飾衣服。所以然者，我等久違顏色，宜一奉覲<note n="d4.14"/>。』諸女聞已，各嚴衣服，沐浴澡潔。時，寶女善賢又告主兵寶臣集四種兵：『我等久違朝覲，宜一奉現。』時，主兵臣卽集四兵，白寶女言：『四兵已集，宜知是時。』於是，寶女將八萬四千婇女，四兵導從，詣金多鄰園，大眾震動，聲聞於王。王聞聲已，臨窗而觀，寶女卽前，戶側而立。
<p/> 「時，王見女，尋告之曰：『汝止勿前，吾將出觀。』時，善見王起頗梨座，出大正樓，下正法殿，與玉女寶詣多鄰園，就座而坐。時，善見王容顏光澤有踰於常，善賢寶女卽自念言：今者大王色勝於<note n="d4.15"/>常，是何異瑞？時，女尋白大王：『今者顏色異常，將非異瑞，欲捨壽耶？今此八萬四千象，白象寶為第一。金銀交飾，珞用寶珠，自王所有，願少留意，共相娛樂，勿便捨壽，孤棄萬民。又八萬四千馬，力馬王為第一。八萬四千車，輪寶為第一。八萬四千珠，神珠寶第一。八萬四千女，玉女寶第一。八萬四千居士，居士寶第一。八萬四千剎利，主兵寶第一。八萬四千城，拘尸城第一。八萬四千殿，正法殿第一。八萬四千樓，大正樓第一。八萬四千座，寶飾座<note n="d4.16"/>第一。八萬四千億衣，柔軟衣<note n="d4.17"/>第一。八萬四千種食，味味珍異。凡此眾寶，皆王所有，願少留意，共相娛樂，勿便捨壽，孤棄萬民。』
<p/>「時，善見王答寶女曰：『自汝昔來恭奉於我，慈柔敬順，言無麁漏，今者何故，乃作此語？』女白王曰：『不審所白有何不順？』王告女曰：『汝向所言：象馬、寶車、金輪、宮觀、名服、餚<note n="d4.18"/>饍，斯皆無常，不可久保，而勸我留，豈是順耶？』女白王言：『不審慈順當何以言？』王告女曰：『汝若能言：象馬、寶車、金輪、宮觀、名服、餚饍，斯皆無常，不可久保，願不戀著，以勞神思。所以然者，王命未幾當就後世，夫生有死，合會有離，何有生此而永壽者？宜割恩愛以存道意。斯乃名曰敬順言也。』
<p/>「阿難！時，玉女寶聞王此教，悲泣號啼<note n="d4.19"/>，捫<note n="d4.20"/>淚而言：『象馬、寶車、金輪、宮觀、名服、餚饍，斯皆無常，不可久保，願不戀著，以勞神思。所以然者，王壽未<note n="d4.21"/>幾當就後世，夫生有死，合會有離，何有生此而永壽者？宜割恩愛以存道意。』
<p/>「阿難！彼玉女寶撫此言頃，時善見王忽然命終，猶如壯士美飯一餐，無有苦惱，魂神上生第七梵天<note n="d4.22"/>。其王善見死七日後，輪寶、珠寶自然不現，象寶、馬寶、玉女寶、居士寶、主兵寶同日命終。城池、法殿、樓觀、寶飾、金多鄰園，皆變為土木。」
<p/>佛告阿難：「此有為法，無常變易，要歸磨<note n="d4.23"/>滅，貪欲無厭，消<note n="d4.24"/>散人命<note n="d4.25"/>，戀著恩愛，無有知足。唯得聖智，諦見道者，爾乃知足。阿難！我自憶念，曾於此處六返<note n="d4.26"/>，作轉輪聖王，終措骨於此。今我成無上正覺，復捨性命，措身於此，自今已後，生死永絕，無有方土，措吾身處，此最後邊，更不受有<note n="d4.27"/>。」
<p/>爾時，世尊在拘尸那竭城本所生處，娑羅園中雙樹間，臨將滅度，告阿難曰：「汝入拘尸那竭城，告諸末羅：『諸賢！當知如來夜半於娑羅園雙樹間當般涅槃<note n="d4.28"/>，汝等可往諮問所疑，面受教誡，宜及是時，無從後悔。』」
<p/>是時，阿難受佛教已，卽從座起，禮佛而去。與一比丘垂淚而行，入拘尸城，見五百末羅以少因緣，集在一處。
<p/>時，諸末羅見阿難來，卽起作禮，於一面立，白阿難言：「不審尊者今入此城，何甚<note n="d4.29"/>晚暮？欲何作為？」
<p/>阿難垂淚言：「吾為汝等，欲相饒益，故來相告。卿等當知，如來夜半<note n="d4.30"/>當般涅槃，汝等可往諮問所疑，面受教誡，宜及是時，無從後悔。」
<p/>時，諸末羅聞是言已，舉聲悲號，宛轉躃地，絕而復甦<note n="d4.31"/>，譬如大樹根拔，枝條摧折。同舉聲言：「佛取滅度，何其駛哉！佛取滅度，何其速哉！羣生長衰，世間眼滅。」
<p/>是時，阿難慰勞諸末羅言：「止！止！勿悲！天地萬物，無生不終，欲使有為而常存者，無有是處。佛不云乎？合會有離，生必有盡。」
<p/>時，諸末羅各相謂言：「吾等還歸，將諸家屬，;幷持五百張白疊<note n="d4.32"/>，共詣雙樹<note n="d4.33"/>。」
<p/>時，諸末羅各歸舍已，將諸家屬，;幷持白 *疊，出拘尸城，詣雙樹間，至阿難所。阿難遙見，默自念言：彼人眾多，若一一見佛，恐未周聞，佛先<note n="d4.34"/>滅度。我今寧可使於前夜<note n="d4.35"/>，同時見佛。卽將五百末羅及其家屬，至世尊所，頭面禮足，在一面立。阿難前白佛言：「某甲某甲諸末羅等及其家屬，問訊世尊起居增損。」
<p/>佛報言：「勞汝等來，當使汝等壽命延長，無病無痛。」阿難乃能將諸末羅及其家屬，使見<note n="d4.36"/>世尊。
<p/>時，諸末羅頭面禮足，於一面坐。爾時，世尊為說無常，示教利喜。時，諸末羅聞法歡喜，卽以五百張疊<note n="d4.37"/>，奉上世尊，佛為受之，諸末羅卽從座起，禮佛而去。
<p/>是時，拘尸城內，有一梵志<note n="d4.38"/>，名曰須跋<note n="d4.39"/>，年百二十，耆舊多智，聞沙門<note n="d4.40"/>瞿曇今夜於雙樹間當取滅度，自念言：吾於法有疑，唯有瞿曇能解<note n="d4.41"/>我意，今當及時自力而行。卽於其夜，出拘尸城，詣雙樹間，至阿難所，問訊已，一面立，白阿難曰：「我聞瞿曇沙門今夜當取滅度，故來至此，求一相見。我於法有疑，願見瞿曇，一決我意，寧有閑暇得相見不？」
<p/>阿難報言：「止！止！須跋！佛身有疾，無勞擾也。」
<p/>須跋固請，乃至再三：「吾聞如來時一出世，如優曇鉢<note n="d4.42"/>花時時乃出，故來求現，欲決所疑，寧有閑暇暫相見不？」
<p/>阿難答<note n="d4.43"/>如初：「佛身<note n="d4.44"/>有疾，無勞擾也。」
<p/>時，佛告阿難<note n="d4.45"/>：「汝勿遮止，聽使來入，此欲決疑，無嬈亂也，設聞我法，必得開解<note n="d4.46"/>。」
<p/>阿難乃告須跋：「汝欲覲佛，宜知是時。」
<p/>須跋卽入，問訊已<note n="d4.47"/>，一面坐，而白佛言：「我於法有疑，寧有閑暇一決所滯不？」
<p/>佛言：「恣汝所問。」
<p/>須跋卽問：「云何，瞿曇！諸有別眾，自稱為師，不蘭迦葉<note n="d4.48"/>、末伽梨憍舍梨<note n="d4.49"/>、阿浮陀翅舍金披羅<note n="d4.50"/>、波浮迦旃<note n="d4.51"/>、薩若毗耶梨弗<note n="d4.52"/>、尼揵子<note n="d4.53"/>，此諸師等，各有異法。瞿曇沙門能盡知耶？不盡知耶？」
<p/>佛言：「止！止！用論此為，吾悉知耳。今當為汝說深妙法，諦聽！諦聽！善思念之。」
<p/>須跋受教，佛告之曰：「若諸法中，無八聖道者，則無第一沙門果，第二、第三、第四沙門果<note n="d4.54"/>。須跋！以諸法中有八聖道故，便有第一沙門果，第二、第三、第四沙門果。須跋！今我法中有八聖道，有第一沙門果，第二、第三、第四沙門果，外道異眾無沙門果。」爾時，世尊為須跋而說頌曰：
<p/>「我年二十九，出家求善道；
<p/>須跋我成佛，今已五十年。
<p/>戒定智慧行，獨處而思惟；
<p/>今說法之要，此外<note n="d4.55"/>無沙門。」
<p/>佛告須跋：「若諸比丘皆能自攝者<note n="d4.56"/>，則此世間羅漢不空。」
<p/>是時，須跋白阿難言：「諸有從<note n="d4.57"/>沙門瞿曇已行梵行，今行、當行者，為得大利。阿難！汝於如來所修行梵行，亦得大利。我得面覲如來，諮問所疑，亦得大利。今者，如來則為以弟子莂<note n="d4.58"/>而莂<note n="d4.59"/>我已<note n="d4.60"/>。」
<p/>𣈳白佛言：「我今寧得於如來法中出家受具戒不？」
<p/>佛告須跋：「若有異學梵志於我法中修梵行者，當試四月，觀其人行，察其志性，具諸威儀<note n="d4.61"/>無漏失者，則於我法得受具戒。須跋！當知在人行耳。」
<p/>須跋復白言：「外道異學於佛法中當試四月，觀其人行，察其志性，具諸威儀無漏失者，乃得具戒。今我能於佛正法中四歲使役<note n="d4.62"/>，具諸威儀，無有漏失，乃受具戒。」
<p/>佛告須跋：「我先已說在人行耳。」
<p/>於是，須跋卽於其夜，出家受戒，淨修梵行<note n="d4.63"/>，於現法中<note n="d4.64"/>，自身作證：生死已盡，梵行已立，所作已辦，得如實智，更不受有。時夜未久，卽成羅漢，是為如來最後弟子，便先滅度而佛後焉。
<p/>是時，阿難在佛後立，撫牀悲泣，不能自勝，歔欷而言：「如來滅度，何其駛哉！世尊滅度，何其疾哉！大法淪曀，何其速哉！羣生長衰，世間眼滅。所以者何？我蒙佛恩，得在學地<note n="d4.65"/>，所業未成，而佛滅度。」
<p/>爾時，世尊知而故問：「阿難比丘今為所在？」
<p/>時，諸比丘白如來曰：「阿難比丘今在佛後撫牀悲泣，不能自勝，歔欷而言：『如來滅度，何其駛哉！世尊滅度，何其疾哉！大法淪曀，何其速哉！羣生長衰，世間眼滅。所以者何？我蒙佛恩，得在學地，所業未成，而佛滅度。』」
<p/>佛告阿難：「止！止！勿憂莫悲泣也。汝侍我以<note n="d4.66"/>來，身行有慈，無二無量；言行有慈，意行有慈，無二無量<note n="d4.67"/>。阿難！汝供養我，功德甚大，若有供養諸天、魔、梵、沙門、婆羅門，無及汝者。汝<note n="d4.68"/>但精進，成道不久。」
<p/>爾時，世尊告諸比丘：「過去諸佛給侍弟子<note n="d4.69"/>亦如阿難，未來諸佛給侍弟子亦如阿難。然過去佛給侍弟子，語然後知；今我阿難，舉目卽知：如來須是，世尊須是。此是阿難未曾有法，汝等持之。轉輪聖王有四奇特未曾有法<note n="d4.70"/>，何等四？聖王行時，舉國民庶皆來奉迎，見已歡喜，聞教亦喜，瞻仰威顏，無有厭足。轉輪聖王若住、若坐，及與<note n="d4.71"/>臥時，國內臣民盡來王所，見王歡喜，聞教亦喜，瞻仰威顏，無有厭足，是為轉輪聖王四奇特法。今我阿難亦有此四奇特之法，何等四？阿難默然入比丘眾，見<note n="d4.72"/>皆歡喜，為眾說法，聞亦歡喜，觀其儀容，聽其說法，無有厭足。復次，阿難默然至比丘尼眾中、優婆塞眾中、優婆夷眾中，見俱歡喜，若與說法，聞亦歡喜，觀其儀容，聽其說法，無有厭足，是為阿難四未曾有奇特之法。」
<p/>爾時，阿難偏露右肩，右膝著地，而白佛言：「世尊！現在四方沙門耆舊多智<note n="d4.73"/>，明解經律，清德高行者來覲世尊，我因得<note n="d4.74"/>禮敬，親覲<note n="d4.75"/>問訊。佛滅度後，彼不復來，無所瞻對，當如之何？」
<p/>佛告阿難：「汝勿憂也。諸族姓子常有四念，何等四？一曰念佛生處，歡喜欲見，憶念不忘，生戀慕心。二曰念佛初得道處，歡喜欲見，憶念不忘，生戀慕心。三曰念佛轉法輪處，歡喜欲見，憶念不忘，生戀慕心。四曰念佛般泥洹處，歡喜欲見，憶念不忘，生戀慕心。阿難！我般泥洹後，族姓男女念佛生時，功德如是。佛得道時，神力如是。轉法輪時，度人如是。臨滅度時，遺法如是。各詣其處，遊行禮敬諸塔寺已，死皆生天，除得道者。」
<p/>佛告阿難：「我般涅槃後，諸釋種來，求為道者，當聽出家，授具足戒<note n="d4.76"/>，勿使留難。諸異學梵志來求為道，亦聽出家受<note n="d4.77"/>具足戒，勿試四月<note n="d4.78"/>。所以者何？彼有異論，若小稽留，則生本見。」
<p/>爾時，阿難長跪叉手，前白佛言：「闡怒<note n="d4.79"/>比丘虜[忄戶邕]<note n="d4.80"/>自用，佛滅度後，當如之何？」
<p/>佛告阿難：「我滅度後，若彼闡 *怒不順威儀，不受教誡，汝等當共行梵檀罰<note n="d4.81"/>，敕諸比丘不得與語，亦勿往 *返教授從事。」
<p/>是時，阿難復白佛言：「佛滅度後，諸女人輩未<note n="d4.82"/>受誨者，當如之何？」
<p/>佛告阿難：「莫與相見。」
<p/>阿難又白：「設相見者，當如之何？」
<p/>佛言：「莫與共語。」
<p/>阿難又白：「設與語者，當如之何？」
<p/>佛言：「當自撿心<note n="d4.83"/>。阿難！汝謂佛滅度後，無復覆護，失所持<note n="d4.84"/>耶？勿造斯觀，我成佛來所說經戒，卽是汝護，是汝所持<note n="d4.85"/>。阿難！自今日始，聽諸比丘捨小小戒<note n="d4.86"/>。上下相呼<note n="d4.87"/>，當順禮度<note n="d4.88"/>，斯則出家敬順之法。」
<p/>佛告諸比丘：「汝等若於佛、法、眾有疑，於道有疑者，當速諮問，宜及是時，無從後悔。及吾現存，當為汝說。時，諸比丘默然無言。
<p/>佛又告曰：「汝等若於佛、法、眾有疑，於道有疑，當速諮問，宜及是時<note n="d4.89"/>，無從後悔。及吾現存，當為汝說。」時，諸比丘又復默然。
<p/>佛復告曰：「汝等若自慚愧，不敢問者，當因知識，速來諮問<note n="d4.90"/>，宜及是時，無從後悔。」時，諸比丘又復默然。
<p/>阿難白佛言：「我信此眾皆有淨信，無一比丘疑佛、法、眾，疑於道者。」
<p/>佛告阿難：「我亦自知今此眾中最小比丘皆見道迹，不趣惡道，極七往 *返，必盡苦際。」爾時，世尊卽記莂千二百弟子所得道果。
<p/>時，世尊披鬱多羅僧，出金色臂，告諸比丘：「汝等當觀如來時時出世，如優曇鉢花時一現耳。」爾時，世尊重觀此義，而說偈言：
<p/>「右臂紫金色，佛現如靈瑞；
<p/>去來行無常，現滅無放逸。
<p/>「是故，比丘！無為放逸。我以不放逸故，自致正覺。無量眾善，亦由不放逸得，一切萬物無常存者。此是如來末後所說。」於是，世尊卽入初禪<note n="d4.91"/>，從初禪起，入第二禪。從第二禪起，入第三禪。從第<note n="d4.92"/>三禪起，入第四禪。從四禪起，入空處定。從空處<note n="d4.93"/>定起，入識處定。從識 *處定起，入不用定<note n="d4.94"/>。從不用定起，入有想無想定。從有想無想定起，入滅想定<note n="d4.95"/>。
<p/>是<note n="d4.96"/>時，阿難問阿那律<note n="d4.97"/>：「世尊已般涅槃耶？」
<p/>阿那律言：「未也，阿難！世尊今者在滅想定。我昔親從佛聞，從四禪起，乃般涅槃。」
<p/>於時<note n="d4.98"/>，世尊從滅想定起，入有想無想定。從有想無想定起，入不用定。從不用定起，入識處定。從識處定起，入空處定。從空處定起，入第四禪。從 *第四禪起，入第三禪。從三禪起，入第二禪。從二禪起，入第一禪。從第一禪起，入第二禪。從二禪起，入第三禪。從三禪起，入第四禪。從四禪起，佛般涅槃。當於爾時，地大震動，諸天、世人皆大驚怖。諸有幽冥日月光明所不照處，皆蒙大明，各得相見，迭相謂言：「彼人生此，彼人生此。」其光普遍，過<note n="d4.99"/>諸天光。
<p/>時，忉利天於虛空中，以文<note n="d4.100"/>陀羅花、優鉢羅、波<note n="d4.101"/>頭摩、拘摩頭<note n="d4.102"/>、分陀利花散如來上，及散眾會。又以天末栴檀<note n="d4.103"/>而散佛上，及散大眾。佛滅度已，時梵天王<note n="d4.104"/>於虛空中以偈頌曰：
<p/>「一切昏萌類<note n="d4.105"/>，皆當捨諸陰；
<p/>佛為無上尊，世間無等倫<note n="d4.106"/>。
<p/>如來大聖雄，有無畏神力；
<p/>世尊應久住，而今般涅槃<note n="d4.107"/>。」
<p/>爾時，釋提桓因<note n="d4.108"/>復作頌曰：
<p/>「陰行無有常，但為興衰法；
<p/>生者無不死，佛滅之為樂。」
<p/>爾時，毗沙門王<note n="d4.109"/>復作頌曰：
<p/>「福樹大叢林，無上福娑羅；
<p/>受供之良田，雙樹間滅度。」
<p/>爾時，阿那律復作頌曰：
<p/>「佛以無為住<note n="d4.110"/>，不用出入息；
<p/>本由寂滅來，靈曜<note n="d4.111"/>於是沒。」
<p/>爾時，梵摩<note n="d4.112"/>那比丘復作頌曰：
<p/>「不以懈慢心，約己修上慧；
<p/>無著無所染，離愛<note n="d4.113"/>無上尊。」
<p/>爾時，阿難比丘復作頌曰：
<p/>「天人懷恐怖，衣毛為之豎；
<p/>一切皆成就，正覺取滅度<note n="d4.114"/>。」
<p/>爾時，金毗羅神<note n="d4.115"/>復作<note n="d4.116"/>頌曰：
<p/>「世間失覆護，羣生永盲冥<note n="d4.117"/>；
<p/>不復覩正覺，人雄釋師子。」
<p/>爾時，密迹力士<note n="d4.118"/>復作頌曰：
<p/>「今世與後世，梵世諸天人，
<p/>更不復覩見，人雄釋師子。」
<p/>爾時，佛母摩耶<note n="d4.119"/>復作頌曰：
<p/>「佛生樓毗<note n="d4.120"/>園，其道廣流布；
<p/>還到本生處，永棄無常身。」
<p/>爾時，雙樹神<note n="d4.121"/>復作頌曰：
<p/>「何時當復以，非時花散佛；
<p/>十力<note n="d4.122"/>功德具，如來取滅度。」
<p/>爾時，娑羅園林神復作頌曰：
<p/>「此處最妙樂，佛於此生長；
<p/>卽此轉法輪，又於此滅度。」
<p/>爾時，四天王<note n="d4.123"/>復作頌曰：
<p/>「如來無上智，常說無常論；
<p/>解羣生苦縛，究竟入寂滅。」
<p/>爾時，忉利天王<note n="d4.124"/>復作頌曰：
<p/>「於億千萬劫，求<note n="d4.125"/>成無上道；
<p/>解羣生苦縛，究竟入寂滅。」
<p/>爾時，焰天<note n="d4.126"/>王復作頌曰：
<p/>「此是最後衣，纏裹如來身；
<p/>佛既滅度已，衣當何處<note n="d4.127"/>施？」
<p/>爾時，兜率陀天<note n="d4.128"/>王復作頌曰：
<p/>「此是末後身，陰、界於此滅；
<p/>無憂無喜想<note n="d4.129"/>，無復老死患。」
<p/>爾時，化自在天<note n="d4.130"/>王復作頌曰：
<p/>「佛於今後夜，偃右脇而臥；
<p/>於此娑羅園，釋師子滅度。」
<p/>爾時，他化自在天<note n="d4.131"/>王復作頌曰：
<p/>「世間永衰冥，星王月奄墜；
<p/>無常之所覆，大智日永翳。」
<p/>爾時，異<note n="d4.132"/>比丘而作頌曰：
<p/>「是身如泡沫，危脆誰當樂？
<p/>佛得金剛身，猶為無常壞。
<p/>諸佛金剛體，皆亦歸無常；
<p/>速滅如少雪，其餘復何異<note n="d4.133"/>？」
<p/>佛般涅槃已，時諸比丘悲慟殞絕，自投於地，宛轉號咷，不能自勝，歔欷而言：「如來滅度，何其駛<note n="d4.134"/>哉！世尊滅度，何其疾哉！大法淪翳，何其速哉！羣生長衰，世間眼滅。譬如大樹根拔，枝條摧折。又如斬蛇，宛轉迴遑，莫知所奉<note n="d4.135"/>。」
<p/>時，諸比丘亦復如是，悲慟殞絕，自投於地，宛轉號咷，不能自勝，歔欷而言：「如來滅度，何其 *駛哉！世尊滅度，何其疾哉！大法淪翳，何其速哉！羣生長衰，世間眼滅。」
<p/>爾時，長老阿那律告諸比丘：「止！止！勿悲！諸天在上，儻有怪責。」
<p/>時，諸比丘問阿那律：「上有幾天？」
<p/>阿那律言：「充滿虛空，豈可計量？皆於空中徘徊騷擾，悲號躃踊，垂淚而言：『如來滅度，何其 *駛哉！世尊滅度，何其疾哉！大法淪翳，何其速哉！羣生長衰，世間眼滅。譬如大樹根拔，枝條摧折。又如斬蛇，宛轉迴遑，莫知所 *奉。』是時，諸天亦復如是，皆於空中徘徊騷擾，悲號躃踊，垂淚而言：『如來滅度，何其駛 *哉！世尊滅度，何其疾哉！大法淪翳，何其速哉！羣生長衰，世間眼滅。』」
<p/>時，諸比丘竟夜達曉，講法語已，阿那律告阿難言：「汝可入城，語諸末羅：『佛已滅度，所欲施作，宜及時為。』」
<p/>是時，阿難卽起，禮佛足已，將一比丘，涕泣入城，遙見五百末羅以少因緣，集在一處。諸末羅見阿難來，皆起奉迎，禮足而立，白阿難言：「今來何早？」
<p/>阿難答言：「我今為欲饒益汝故，晨來至此。汝等當知：如來昨夜已取滅度，汝欲施作，宜及時為。」
<p/>時，諸末羅聞是語已，莫不悲慟，捫淚而言：「一何駛哉！佛般涅槃。一何疾哉！世間眼滅。」
<p/>阿難報曰：「止！止！諸君勿為悲泣，欲使有為不變易者，無有是處。佛已先說：『生者有死，合會有離；一切恩愛，無常存者。』」
<p/>時，諸末羅各相謂言：「宜各還歸，辦諸香花<note n="d4.136"/>及眾伎樂，速詣雙樹，供養舍利<note n="d4.137"/>，竟一日已，以佛舍利置於牀上，使末羅童子舉牀四角，擎持幡蓋<note n="d4.138"/>，燒香散華，伎樂供養，入東城門，遍諸里巷，使國人民<note n="d4.139"/>皆得供養；然後出西城門，詣高顯處而闍維之。」時，諸末羅作此論已，各自還家，供辦香華及眾伎樂，詣雙樹間，供養舍利。竟一日已，以佛舍利置於牀上，諸末羅等眾來<note n="d4.140"/>舉牀<note n="d4.141"/>，皆不能勝。
<p/>時，阿那律語諸末羅：「汝等且止，勿空疲勞，今者諸天欲來舉牀。」
<p/>諸末羅曰：「天以何<note n="d4.142"/>意，欲舉此义？」
<p/>阿那律曰：「汝等欲以香花伎樂供養舍利，竟一日已，以佛舍利置於牀上，使末羅童子舉牀四角，擎持幡蓋，燒香散花，伎樂供養，入東城門，遍諸里巷，使國人民皆得供養；然後出西城門，詣高顯處而闍維之。而諸天意欲留舍利七日之中，香花伎樂，禮敬供養；然後以佛舍利置於牀上，使末羅童子舉牀四角，擎持幡蓋，散花燒香，作眾伎樂，供養舍利，入東城門，遍諸里巷，使國人民皆得供養；然後出城北門，渡熙連禪河<note n="d4.143"/>，到天冠寺<note n="d4.144"/>而闍維之。是上天意，使牀不動。」
<p/>末羅曰：「諾！快哉斯言！隨諸天意。」
<p/>時，諸末羅自相謂言：「我等宜先入城，街里街里<note n="d4.145"/>，平治道路，掃灑燒香，還來至此，於七日中供養舍利。」時，諸末羅卽共入城，街里 *街里，平治道路，掃灑燒香，訖已出城，於雙樹間，以香花伎樂供養舍利。訖七日已，時日向暮，舉佛舍利置於牀上，末羅童子奉舉<note n="d4.146"/>四角，擎持幡蓋，燒香散花，作眾伎樂，前後導從，安詳而行。
<p/>時，忉利諸天以文陀羅花、優鉢羅花、 *波頭摩花、拘物頭花、分陀利花、天末栴檀散舍利上，充滿街路。諸天作樂，鬼神歌詠。時，諸末羅自相謂言：「且置人樂，請設天樂供養舍利。」
<p/>於是，末羅奉牀漸進，入東城門，止諸街巷，燒香散花，伎樂供養。時，有路夷<note n="d4.147"/>末羅女篤信佛道，手擎金花，大如車輪，供養舍利。時，有一老母舉聲讚曰：「此諸末羅為得大利，如來末後於此滅度，舉國士民快得供養。」
<p/>時，諸末羅設供養已，出城北門，渡熙連禪河，到天冠寺，置牀於地，告阿難曰：「我等當復以<note n="d4.148"/>何供養？」
<p/>阿難報曰：「我親從佛聞，親受佛教，欲葬<note n="d4.149"/>舍利者，當如轉輪聖王葬法。」
<p/>又問阿難：「轉輪聖王葬法云何？」
<p/>答曰：「聖王葬法：先以香湯洗浴其身，以新劫貝周遍纏身，五百張 *疊次如纏之。內身金棺，灌以麻油畢，舉金棺置於第二大鐵槨中，栴檀香槨次重於外。積眾名香，厚衣其上而闍維之。收拾<note n="d4.150"/>舍利，於四衢道起立塔廟，表剎懸繒，使國行人皆見王<note n="d4.151"/>塔，思慕正化，多所饒益。『阿難！汝欲葬我，先以香湯洗浴，用新劫貝周匝纏身，以五百張 *疊次如纏之。內身金棺，灌以麻油畢，舉金棺置於第二大鐵槨中，栴檀香槨次重於外。積眾名香，厚衣其上而闍維之。收撿舍利，於四衢道起立塔廟，表剎懸繒，使諸行人皆見佛塔，思慕如來法王道化，生獲福利，死得上天，除得道者。』」
<p/>時，諸末羅各相謂言：「我等還城，供辦葬具、香花、劫貝、棺槨、香油及與白疊。」時，諸末羅卽共入城，供辦葬具已，還到天冠寺，以淨香湯洗浴佛身，以新劫貝周匝纏身，五百張 *疊次如纏之。內身金棺，灌以香油， *奉舉金棺置於第二大鐵槨中，栴檀木槨重衣其外，以眾名香而𧂐其上。
<p/>時，有末羅大臣名曰路夷，執大炬火，欲燃佛𧂐<note n="d4.152"/>，而火不燃。又有大<note n="d4.153"/>末羅次前燃  *𧂐<note n="d4.154"/>，火又<note n="d4.155"/>不燃。時，阿那律語諸末羅言：「止！止！諸賢！非汝所能。火滅不燃，是諸天意。」
<p/>末羅又問：「諸天何故使火不燃？」
<p/>阿那律言：「天以大迦葉<note n="d4.156"/>將五百弟子從波婆<note n="d4.157"/>國來，今在半道<note n="d4.158"/>，及未闍維，欲見佛身，天知其意，故使<note n="d4.159"/>火不燃。」
<p/>末羅又言：「願遂此意。」
<p/>爾時，大迦葉將五百弟子從波 *婆國來，在道而行，遇一尼乾子手執 *文陀羅花。時，大迦葉遙見尼乾子，就往問言：「汝從何來？」
<p/>報言：「吾從拘尸城來。」
<p/>迦葉又言：「汝知我師<note n="d4.160"/>乎？」
<p/>答曰：「知。」
<p/>又問：「我師存耶？」
<p/>答曰：「滅度已來，已經七日，吾從彼來，得此天華。」迦葉聞之，悵然不悅。時，五百比丘聞佛滅度，皆大悲泣，宛轉號咷，不能自勝，捫淚而言：「如來滅度，何其 *駛哉！世尊滅度，何其疾哉！大法淪翳，何其速哉！羣生長衰，世間眼滅。譬如大樹根拔，枝條摧折。又如斬蛇，宛轉迴遑，莫知所 *奉。」
<p/>時，彼眾中有釋種子，字拔難陀<note n="d4.161"/>，止諸比丘言：「汝等勿憂，世尊滅度，我得自在。彼者<note n="d4.162"/>常言：『當應行是，不應行是。』自今已後，隨我所為。」
<p/>迦葉聞已，悵然不悅，告諸比丘曰：「速嚴衣鉢，時詣雙樹，及未闍維，可得見佛。」
<p/>時，諸比丘聞大迦葉語已，卽從座起，侍從迦葉，詣拘尸城，渡尼連禪河<note n="d4.163"/>水，到天冠寺，至阿難所。問訊已，一面住，語阿難言：「我等欲一面覲舍利，及未闍維，寧可見不？」
<p/>阿難答言：「雖未闍維，難復可見。所以然者，佛身既洗<note n="d4.164"/>以香湯，纏以劫貝，五百張 *疊次如纏之。藏於金棺，置於鐵槨中，栴檀香槨重衣其外，以為佛身難復可覩。」
<p/>迦葉請至三，阿難答如初，以為佛身難復得見。
<p/>時，大迦葉適<note n="d4.165"/>向香<note n="d4.166"/>𧂐，於時佛身從重槨<note n="d4.167"/>內雙出兩足，足有異色。迦葉見已，怪問阿難：「佛身金色，足<note n="d4.168"/>何故異？」
<p/>阿難報曰：「向者，有一老母悲哀而前手撫佛足，淚墮其上，故色異耳。」
<p/>迦葉聞已，又大不悅，卽向香𧂐，禮佛舍利。時，四部眾<note n="d4.169"/>及上諸天同時俱禮，於是佛足忽然不現。時，大迦葉繞澊三匝，而作頌曰：
<p/>「諸佛無等等<note n="d4.170"/>，聖智不可稱；
<p/>無等之聖智，我今稽首禮。
<p/>無等等沙門，最上無瑕穢；
<p/>牟尼<note n="d4.171"/>絕愛枝，大仙<note n="d4.172"/>天人尊<note n="d4.173"/>；
<p/>人中第一雄，我今稽首禮。
<p/>苦<note n="d4.174"/>行無等侶，離著而教人；
<p/>無染無垢塵，稽首無上尊。
<p/>三垢<note n="d4.175"/>垢已盡，樂於空寂行；
<p/>無二無疇<note n="d4.176"/>匹，稽首十力尊。
<p/>善逝<note n="d4.177"/>為最上，二足尊<note n="d4.178"/>中尊；
<p/>覺四諦止息，稽首安隱智。
<p/>沙門中無上，迴邪令入正；
<p/>世尊施<note n="d4.179"/>寂滅，稽首湛然滛。
<p/>無熱無瑕隙<note n="d4.180"/>，其心當寂定；
<p/>練除諸塵穢，稽首無垢尊。
<p/>慧眼無限量，甘露威<note n="d4.181"/>名稱；
<p/>希有難思議，稽首無等倫。
<p/>吼聲<note n="d4.182"/>如師子，在林無所畏；
<p/>降魔越四姓<note n="d4.183"/>，是故稽首禮<note n="d4.184"/>。」
<p/>大迦葉有大威德，四辯<note n="d4.185"/>具足，說此偈已，時彼佛𧂐不燒自燃。諸末羅等各相謂言：「今火猛熾，焰盛難止，闍維舍利，或能消<note n="d4.186"/>盡，當於何所求水滅之？」時，佛𧂐側有娑羅樹神，篤信佛道，尋以神力滅佛澊火。
<p/>時，諸末羅復相謂言：「此拘尸城左右十二由旬，所有香花，盡當採取，供佛舍利。」尋詣城側，取諸香花，以用供養。
<p/>時，波 *婆國末羅民眾，聞佛於雙樹滅度，皆自念言：今我宜往，求舍利分<note n="d4.187"/>，自於本土，起塔供養。時，波 *婆國諸末羅卽下國中，嚴四種兵──象兵、馬兵、車兵、步兵，到拘尸城，遣使者言：「聞佛眾祐，止此滅度，彼亦我師，敬慕之心，來請骨分，當於本國起塔供養。」
<p/>拘尸王答曰：「如是，如是，誠如所<note n="d4.188"/>言，但為世尊垂降此土，於茲滅度，國內士民，當自供養。遠勞諸君，舍<note n="d4.189"/>利分不<note n="d4.190"/>可得。」
<p/>時，遮羅頗<note n="d4.191"/>國諸跋離<note n="d4.192"/>民眾，及羅摩伽<note n="d4.193"/>國拘利<note n="d4.194"/>民眾、毗留提<note n="d4.195"/>國婆羅門眾、迦維羅衛<note n="d4.196"/>國釋種<note n="d4.197"/>民眾、毗舍離國離車<note n="d4.198"/>民眾，及摩竭王阿闍世<note n="d4.199"/>，聞<note n="d4.200"/>如來於拘尸城雙樹間而取滅度，皆自念言：今我宜往，求舍利分。
<p/>時，諸國王阿闍世等，卽下國中，嚴四種兵──象兵、馬兵、車兵、步兵，進渡<note n="d4.201"/>恆水<note n="d4.202"/>，卽敕婆羅門香姓<note n="d4.203"/>：「汝持我名，入拘尸城，致問諸末羅等：『起居輕利，遊步強耶？吾於諸賢，每相宗敬，鄰境義和，曾無諍訟。我聞如來於君國內而取滅度，唯無上尊，實我所天，故從遠來，求請骨分，欲還本土，起塔供養。設與我者，舉國重寶，與君共之。』」
<p/>時，香姓婆羅門受王教已，卽詣彼城，語<note n="d4.204"/>諸末羅曰：「摩竭大王致問無量：『起居輕利，遊步強耶？吾於諸君，每相宗敬，鄰境義和，曾無諍訟。我聞如來於君國內而取滅度，唯無上尊，實我所天，故從遠來，求請骨分，欲還本土，起塔供養。設與我者，舉國重寶，與君共之。』」
<p/>時，諸末羅報香姓曰：「如是，如是，誠如君言，但為世尊垂降此土，於茲滅度，國內士民自當供養。遠勞諸君，舍利分 *不可得。」
<p/>時，諸國王卽集羣臣，眾共立議，作頌<note n="d4.205"/>告曰：
<p/>「吾等和議<note n="d4.206"/>，遠來拜首，
<p/>遜言求分，如不見與，
<p/>四兵在此，不惜身命，
<p/>義而弗獲，當以力取。」
<p/>時，拘尸國卽集羣臣，眾共立議，以偈答曰：
<p/>「遠勞諸君，屈辱拜首，
<p/>如來遺形<note n="d4.207"/>，不敢<note n="d4.208"/>相許，
<p/>彼欲舉兵，吾斯亦有，
<p/>畢命相抵，未之有畏。」
<p/>時，香姓婆羅門曉眾人曰：「諸賢！長夜受佛教誡，口誦法言，心服仁化，一切眾生常念欲安，寧可爭<note n="d4.209"/>佛舍利共相殘害<note n="d4.210"/>？如來遺形欲<note n="d4.211"/>以廣益，舍利現在但當分取<note n="d4.212"/>。」
<p/>眾咸稱善，尋復議言：「誰堪分者？」
<p/>皆言<note n="d4.213"/>香姓婆羅門仁智平<note n="d4.214"/>均，可使分也。
<p/>時，諸國王卽命香姓：「汝為我等分佛舍利，均作八分。」
<p/>於時，香姓聞諸王語已，卽詣舍利所，頭面禮畢，徐前取佛上牙，別置一面。尋遣使者，齎佛上牙，詣阿闍世王所，語使者言：「汝以我聲，上白大王：『起居輕利，遊步強耶？舍利未至，傾遲無量耶？今付使者如來上牙，並可供養，以慰企望，明星出時，分舍利訖，當自奉送。』」
<p/>時，彼使者受香姓語已，卽詣阿闍世王所，白言：「香姓婆羅門致問無量：『起居輕利，遊步強耶？舍利未至，傾遲無量耶？今付使者如來上牙，並可供養，以慰企望，明星出時，分舍利訖，當自奉送。』」
<p/>爾時，香姓以一瓶受一<note n="d4.215"/>石許，卽分舍利，均為八分已，告眾人言：「願以此瓶，眾議見與，自欲於舍起塔供養。」
<p/>皆言：「智哉！是為知時。」卽共聽與。
<p/>時，有畢鉢<note n="d4.216"/>村人白眾人言：「乞地燋炭，起塔供養。」皆言與之。
<p/>時<note n="d4.217"/>，拘尸國人得舍利分，卽於其土起塔供養。波婆國人、遮羅國、羅摩伽國、毗留提國、迦維羅衛國、毗舍離國、摩竭國阿闍世王等，得舍利分已，各歸其國，起塔供養。香姓婆羅門持舍利瓶歸起塔廟，畢鉢村人持地燋炭歸起塔廟。當於爾時，如來舍利起於八塔，第九瓶塔，第十炭塔，第十一生時髮塔。何等時佛生？何等時出家<note n="d4.218"/>？何等時成道？何等時滅度？沸<note n="d4.219"/>星出時生，沸星出出家，沸星出成道，沸星出滅度<note n="d4.220"/>。
<p/>何等生二足尊？何等出叢林苦？
<p/>何等得最上道？何等入涅槃城？
<p/>沸星生二足尊，沸星出叢林苦，
<p/>沸星得最上道，沸星入涅槃城。
<p/>八日如來生，八日佛出家，
<p/>八日成菩提<note n="d4.221"/>，八日取滅度。
<p/>八日生二足尊，八日出叢林苦，
<p/>八日成最上道，八日入泥洹城。
<p/>二月如來生，二月佛出家，
<p/>二月成菩提，二月<note n="d4.222"/>取涅槃。
<p/>二月生二足尊，二月出叢林苦，
<p/>二月得最上道， *二月入涅槃城。
<p/>娑羅花熾盛，種種光相照；
<p/>於其本生處，如來取滅度。
<p/>大慈<note n="d4.223"/>般涅槃，多人稱讚禮；
<p/>盡度諸恐畏，決定取滅度。
<p/>佛說<note n="d4.224"/>長阿含經卷第四<note n="d4.225"/> 
<note n="d5.1"/>
<sid n="d3"/>（三）第一分典尊經<note n="d5.2"/>第三
<p/>如是我聞：
<p/>一時，佛在羅閱祇耆闍崛山，與大比丘眾千二百五十人俱。
<p/>爾時，執樂天般遮翼子<note n="d5.3"/>，於夜靜寂無人之時，放大光明<note n="d5.4"/>，照耆闍崛山，來至佛所，頭面禮佛足已，在一面立。時，般遮翼白世尊言：「昨<note n="d5.5"/>梵天王至忉利天，與帝釋共議。我親從彼聞，今者寧可向世尊說不？」
<p/>佛言：「汝欲說者，便可說之。」
<p/>般遮翼言：「一時，忉利諸天集法講堂，有所講論。時，四天王<note n="d5.6"/>隨其方面，各當位坐，提帝賴吒<note n="d5.7"/>天王在東方坐，其面西向，帝釋在前。毗樓勒<note n="d5.8"/>天王在南方坐，其面北向，帝釋在前。毗樓博叉<note n="d5.9"/>天王在西方坐，其面東向，帝釋在前。毗沙門<note n="d5.10"/>天王在北方坐，其面南向，帝釋在前。時，四天王皆先坐已，然後我坐。復有餘大神天<note n="d5.11"/>，皆先於佛所，淨修梵行，於此命終，生忉利天，使彼諸天，增益五福：一者天壽，二者天色，三者天名稱，四者天樂，五者天威德。時，諸忉利天皆踊躍歡喜言：『增益諸天眾，減損阿須倫<note n="d5.12"/>眾。』爾時，釋提桓因<note n="d5.13"/>知諸天人有歡喜心，卽為忉利諸天而作頌曰：
<p/>『忉利諸天人，帝釋相娛樂；
<p/>禮敬於如來，最上法之王<note n="d5.14"/>。
<p/>諸天受影福，壽、色、名、樂、威；
<p/>於佛修梵行，故來生此間。
<p/>復有諸天人，光色甚巍巍；
<p/>佛智慧弟子，生此復殊勝。
<p/>忉利及因提<note n="d5.15"/>，思惟此自樂；
<p/>禮敬於如來，最上法之 *王。』
<p/>「爾時，忉利諸天聞此偈已，倍復歡喜，不能自勝，增益諸天眾，減損阿須倫眾。釋提桓因見忉利天歡喜悅豫，卽告之曰：『諸賢！汝等頗欲聞如來八無等法<note n="d5.16"/>不？』時，忉利諸天言：『願樂欲聞。』
<p/>「帝釋報言：『諦聽！諦聽！善思念之。諸賢！如來、至真、等正覺，十號具足，不見過去、未來、現在有如來<note n="d5.17"/>、至真，十號具足，如佛者也。佛法微妙，善可講說，智者所行，不見過去、未來、現在有微妙法，如佛者也。佛由此法，而自覺悟，通達無礙，以自娛樂，不見過去、未來、現在能於此法而自覺悟，通達無礙，以自娛樂，如佛者也。諸賢！佛以此法自覺悟已，亦能開示涅槃徑路，親近漸至，入於寂滅。譬如恆河水、炎摩水<note n="d5.18"/>，二水並流，入於大海。佛亦如是，善能開示涅槃徑路，親近漸至，入於寂滅，不見過去、未來、現在有能開示涅槃徑路，如佛者也。諸賢！如來眷屬成就，剎利、婆羅門、居士、沙門、有智慧者，皆是如來成就眷屬，不見過去、未來、現在眷屬成就，如佛者也。諸賢！如來大眾成就，所謂比丘、比丘尼、優婆塞、優婆夷，不見過去、未來、現在大眾成就，如佛者也。諸賢！如來言行相應，所言如行，所行如言，如是則為法法成就，不見過去、未來、現在言行相應，法法
<p/>成就，如佛者也。諸賢！如來多所饒益，多所安樂，以慈愍心利益天人，不見過去、未來、現在多所饒益，多所安樂，如佛者也。諸賢！是為如來八無等法。』
<p/>「時，忉利天作是說言：『若使世間有八佛出者，當大增益諸天眾，減損阿須倫眾。』時，忉利天言：『且置八佛，正使七佛、六佛，乃至二佛出世者，亦大增益諸天眾，減損阿須倫眾，何況八佛？』時，釋提桓因告忉利天言：『我<note n="d5.19"/>從佛聞，親從佛受，欲使一時二佛出世，無有是處，但使如來久存於世，多所慈愍，多所饒益，天人獲安，則大增益諸天眾<note n="d5.20"/>，減損阿須倫眾。』」
<p/>時，般遮翼白佛言：「世尊！忉利諸天所以集法講堂上者，共議思惟，稱量觀察，有所教令，然後為四天王。四天<note n="d5.21"/>王受教已，各當位而坐，其坐未久，有大異光<note n="d5.22"/>照於四方。時，忉利天見此光已，皆大驚愕：『今此異光，將有何怪？』諸大神天有威德者，亦皆驚怖：『今此異光，將有何怪？』時，大梵王卽化為童子，頭五角髻<note n="d5.23"/>，在大<note n="d5.24"/>眾上虛空中立，顏貌端正，與眾超絕，身紫金色，蔽諸天光。時，忉利天亦不起迎，亦不恭敬，又不請坐。時，梵童子<note n="d5.25"/>隨所詣坐，坐生<note n="d5.26"/>欣悅<note n="d5.27"/>。譬如剎利水澆頭種，登王位時，踊躍歡喜。來<note n="d5.28"/>坐未久，復自變身，作童子像，頭五角髻，在大眾上虛空中坐，譬如力士坐於安座，嶷然不動，而作頌曰：
<p/>『忉利諸天人，帝釋相娛樂；
<p/>禮敬於如來，最上法之 *王。
<p/>諸天受影福，壽、色、名、樂、威；
<p/>於佛修梵行，故來生此間。
<p/>復有諸天人，光色甚巍巍；
<p/>佛智慧弟子，生此復殊勝。
<p/>忉利及因提，思惟此自樂；
<p/>禮敬於如來，最上法之 *王。』
<p/>「時，諸忉利天語童子曰：『吾等聞天帝釋稱說如來八無等法，歡喜踊躍，不能自勝。』時，梵童子語忉利天言：『何等如來八無等法？吾亦樂聞。』時，天帝釋卽為童子說如來八無等法。忉利諸天、童子<note n="d5.29"/>聞說已，倍復歡喜，不能自勝，增益諸天眾，減損阿須倫眾。是時，童子見天歡喜，復增欣躍<note n="d5.30"/>，卽告忉利天曰：『汝等欲聞一無等法<note n="d5.31"/>不？』天曰：『善哉！願樂欲聞。』
<p/>「童子告曰：『汝樂聞者，諦聽！諦受！當為汝說。』告諸天曰：『如來往昔為菩薩時，在所生處聰明多智。諸賢！當知過去久遠時，世有王名曰地主<note n="d5.32"/>，第一太子名曰慈悲<note n="d5.33"/>。王有大臣名曰典尊<note n="d5.34"/>，大臣有子名曰焰鬘<note n="d5.35"/>。太子慈悲有朋友，其朋亦與六剎利大臣而為朋友。地主大王欲入深宮遊戲娛樂時，卽<note n="d5.36"/>以國事委付典尊大臣，然後入宮作倡伎樂，五欲自娛。時，典尊大臣欲理國事，先問其子，然後決斷；有所處分，亦問<note n="d5.37"/>其子。
<p/>「『其後典尊忽然命終，時地主王聞其命終，愍念哀傷，撫膺而曰：咄哉！何辜失國良輔<note n="d5.38"/>？太子慈悲默自念言<note n="d5.39"/>：王失典尊以為憂苦，今我宜往諫於大王，無以彼喪而生憂苦。所以然者，典尊有子名曰焰鬘，聰明多智乃過其父，今可徵召以理國事。時，慈悲太子卽詣王所，具以上事白其父王。王<note n="d5.40"/>聞太子語已，卽召焰鬘而告之曰：吾今以汝補卿父處，授汝相印。彼時焰鬘受相印已，王欲入宮，復付後事。
<p/>「『時，相焰鬘明於治理，父先所為焰鬘亦知，父所不及焰鬘亦知。其後名稱流聞海內，天下咸稱為大典尊。時，大典尊後<note n="d5.41"/>作是念：今王地主年已朽邁，餘壽未幾，若以太子紹王位者，未為難也，我今寧可先往語彼六剎利大臣：今王地主年已朽邁，餘壽未幾，若以太子紹王位者，未為難也。君等亦當別封王土，居位之日，勿相忘也。
<p/>「『時，大典尊卽往詣六剎利大臣，而告之曰：諸君！當知今王地主年已朽邁，餘壽未幾，若以太子紹王位者，未為難也。汝等可往白太子此意：我等與尊<note n="d5.42"/>生小知舊<note n="d5.43"/>，尊苦我苦，尊樂我樂。今王衰老，年已朽邁，餘壽未幾，今者太子紹王位者，未為難也。尊設登位，當與我封。時，六剎利大臣聞其語已，卽詣太子，說如上事。太子報言：設吾登位，列土封國，當更與誰？
<p/>「『時，王未久忽然而崩，國中大臣尋拜太子補王正位。王居位已，默自思念：今立宰相，宜准先王。復<note n="d5.44"/>自思念：誰堪此舉？正當卽任大典尊位<note n="d5.45"/>。時，王慈悲卽<note n="d5.46"/>告大典尊：我今使汝卽於相位，授以印信，汝當勤憂，綜理國事。時，大典尊聞王教已，卽受印信。王每入宮，輒以後事付大典尊。
<p/>「『大典尊復自念言：吾今宜往六剎利所，問其寧憶昔所言不？卽尋往詣語剎利曰：汝今寧憶昔所言不？今者太子以登王位，隱處深宮，五欲自娛。汝等今者可往問王：王居天位，五欲自娛，寧復能憶昔所言不？時，六剎利聞是語已，卽詣王所，白大王言：王居天<note n="d5.47"/>位，五欲自娛，寧復能憶昔所言不？列土封邑，誰應居之？王曰：不忘昔言。列土封邑，非卿而誰？王復自念：此閻浮提<note n="d5.48"/>地，內廣外狹<note n="d5.49"/>，誰能分此以為七分？復自念言：唯有大典尊乃能分耳<note n="d5.50"/>。卽告之曰：汝可分此閻浮提地，使作七分。
<p/>「『時，大典尊卽尋分之，王所治城，村邑郡國，皆悉部分，六剎利國亦與分部。王自慶言：我願已果。時，六剎利復自慶幸：我願已果，得成此業，大典尊力也。六剎利王復自思念：吾國初建，當須宰輔，誰能堪任？如大典尊，卽當使之，通領國事。爾時，六剎利王卽命<note n="d5.51"/>典尊，而告之曰：吾國須相，卿當為吾通領國事。於是，六國各授相印。
<p/>「『時，大典尊受相印已，六王入宮遊觀娛樂，時皆以國事付大典尊。大典尊理七國事，無不成辦<note n="d5.52"/>。時，國內有七大居士，典尊亦為處分家事，又能教授七百梵志諷誦經典。七王敬視大典尊相，猶如神明，國七居士視如大王，七百梵志視如梵天。時，七國王、七大居士、七百梵志皆自念言：大典尊相，常與梵天相見，言語坐起親善。
<p/>「『時，大典尊默識七王、居士、梵志意，謂我常與梵天相見，言語坐起；然我實不見梵天，不與言語，不可餐默<note n="d5.53"/>，虛受此稱。我亦曾聞諸先宿言，於夏四月<note n="d5.54"/>閑居靜處，修四無量<note n="d5.55"/>者，梵天則下，與共相見。今我寧可修四無量，使梵天下，共相見不？於是，典尊至七王所而白王言：唯願大王顧臨國事！我欲於夏四月修四無量。七王告曰：宜知是時。大典尊相又告七居士：汝等各勤己務，吾欲夏<note n="d5.56"/>四月修四無量。居士曰：諾！宜知是時。又告七百梵志：卿等當勤諷誦，轉相教授，我欲於夏四月修四無量。梵志曰：諾！今者大師宜知是時。
<p/>「『時，大典尊於彼城東造閑靜室，於夏四月，卽於彼止，修四無量，然彼梵天猶不來下。典尊自念：我聞先宿舊<note n="d5.57"/>言，於夏四月，修四無量，梵天下現。今者寂然，聊無髣髴。時，大典尊以十五日月滿時，出其靜室，於露地坐。坐未久頃，有大光現，典尊默念：今此異光，將無是梵欲下瑞耶？
<p/>「『時，梵天王卽化為童子，五角髻，在典尊上虛空中坐，典尊見已，說頌曰：
<p/>此是何天像，在於虛空中，
<p/>光照於四方，如大火𧂐燃？
<p/>「『時，梵童子以偈報曰：
<p/>唯梵世<note n="d5.58"/>諸天，知我梵童子，
<p/>其餘人謂我，祀祠於大<note n="d5.59"/>神。
<p/>「『時，大典尊以偈報曰：
<p/>今我當諮承，奉誨致恭敬，
<p/>設種種上味，願天知我心。
<p/>「『時，梵童子復<note n="d5.60"/>以偈報曰：
<p/>典尊汝所修，為欲何志求？
<p/>今設此供養，當為汝受之。
<p/>「『又告大典尊：汝若有所問，自恣問之，當為汝說。時，大典尊𣈳自念言：我今當問現在事耶？問<note n="d5.61"/>未然事耶？復自念言：今世現事，用復問為？當問未然幽冥之事。卽向梵童子<note n="d5.62"/>以偈問曰：
<p/>今我問梵童，能決疑無疑，
<p/>學何住何法，得生於梵天？
<p/>「『時，梵童子以偈報曰：
<p/>當捨我人想<note n="d5.63"/>，獨處修慈心<note n="d5.64"/>，
<p/>除欲無臭穢，乃得生梵天。
<p/>「『時，大典尊聞是偈已，卽自念言：梵童子說偈，宜除臭穢，我不解此，今宜更問。時，大典尊卽以偈問曰：
<p/>梵偈言臭穢，願今為我說，
<p/>誰開<note n="d5.65"/>世間門<note n="d5.66"/>，墮惡不生天？
<p/>「『時，梵童子以偈報曰：
<p/>欺妄懷嫉妬，習慢<note n="d5.67"/>增上慢<note n="d5.68"/>，
<p/>貪欲瞋恚癡<note n="d5.69"/>，自恣藏於心。
<p/>此世間臭穢，今說令汝知，
<p/>此開世間門，墮惡不生天。
<p/>「『時，大典尊聞此偈已，復自念言：梵童子所說臭穢之義我今已解，但在家者無由得除，今我寧可捨世出家，剃除鬚髮，法服修道耶？
<p/>「『時，梵童子知其志念，以偈告曰：
<p/>汝能有勇猛，此志為勝妙；
<p/>智者之所為，死必生梵天。
<p/>「『於是，梵童子忽然不現。
<p/>「『時，大典尊還詣七王白言：大王！唯願垂神善理國事，今我意欲出家離世，法服修道。所以者何？我親於梵童子聞說臭穢，心甚惡之。若在家者，無由得除。彼時，七王卽自念言：凡婆羅門多貪財寶，我今寧可大開庫藏，恣其所須，使不出家。時，七國王卽命典尊，而告之曰：設有所須，吾盡相與，不足出家。時，大典尊尋白王曰：我今以為蒙王賜已，我亦大有財寶，今者盡留以上大王，願聽出家，遂我志願！
<p/>「『時，七國王復作是念：凡婆羅門多貪美色，今我寧可出宮婇女，以滿其意，使不出家。王卽命典尊而告之曰：若須婇女，吾盡與汝，不足出家。典尊報曰：我今已為蒙王賜已，家內自有婇女眾多，今盡放遣，求離恩愛，出家修道。所以然者？我親從梵童子聞說臭穢，心甚惡之。若在家者，無由得除。
<p/>「『時，大典尊向慈悲王，以偈頌曰：
<p/>王當聽我言，王為人中尊，
<p/>賜財寶婇女，此實<note n="d5.70"/>非所樂。
<p/>「『時，慈悲王以偈報曰：
<p/>檀特伽陵<note n="d5.71"/>城，阿婆布和<note n="d5.72"/>城，
<p/>阿槃大天<note n="d5.73"/>城，鴦伽瞻婆<note n="d5.74"/>城，
<p/>數<note n="d5.75"/>彌薩羅城，西陀路樓<note n="d5.76"/>城，
<p/>婆羅伽尸<note n="d5.77"/>城，盡汝典尊造。
<p/>五欲有所少，吾盡當相與；
<p/>宜共理國事，不足出家去。
<p/>「『時，大典尊以偈報曰：
<p/>我五欲不少，自不樂世間；
<p/>已聞天所語，無心復在家。
<p/>「『時，慈悲王以偈報曰：
<p/>大典尊所言，為從何天聞，
<p/>捨離於五欲？今問當答我。
<p/>「『時，大典尊以偈答曰：
<p/>昔我於靜處，獨坐自思惟；
<p/>時梵天王來，普放大光明；
<p/>我從彼聞已，不樂於世間。
<p/>「『時，慈悲王以偈告曰：
<p/>小住大典尊，共弘善法化；
<p/>然後俱出家，汝卽為我師。
<p/>譬如虛空中，清淨琉璃滿；
<p/>今我清淨信，充徧佛法中。
<p/>「『時，大典尊復作頌曰：
<p/>諸天及世人，皆應捨五欲，
<p/>蠲除諸穢汙，淨修於梵行。
<p/>「『爾時，七國王語大典尊曰：汝可留住七歲之中，極世五欲，共相娛樂，然後捨國，各付子弟，俱共出家，不亦善耶？如汝所獲，我亦當同。時，大典尊報七王曰：世間無常<note n="d5.78"/>，人命逝速，喘息之間，猶亦難保，乃至七歲，不亦遠耶？七王又言：七歲遠者，六歲、五歲……乃至一歲，留住靜宮，極世五欲，共相娛樂，然後捨國，各付子弟，俱共出家，不亦善耶？如汝所得，我亦宜同。時，大典尊復報王曰：此<note n="d5.79"/>世間無常，人命逝速，喘息之間，猶亦難保，乃至一歲尚亦久 *耳，如是七月……至於一月，猶復不可。王又語言：可至七日，留住深宮，極世五欲，共相娛樂，然後捨國，各付子弟，俱共出家，不亦善耶？大典尊答曰：七日不遠，自可留 *耳。唯願大王勿違信誓，過七日已，王若不去，我自出家。
<p/>「『時，大典尊又至七居士所語言：汝等各理己務，吾欲出家，修無為道。所以然者，我親從梵天聞說臭穢，心甚惡之。若在家者，無由得除。時，七居士報典尊曰：善哉！斯志！宜知是時，我等亦欲俱共出家，如汝所得，我亦宜同。
<p/>「『時，大典尊復詣七百梵志所，而告之曰：卿等當勤諷誦，廣探<note n="d5.80"/>道義，轉相教授，吾欲出家修無為道。所以然者，我親從梵天聞說臭穢，心甚惡之。若在家者，無由得除。時，七百梵志白典尊曰：大師！勿出家也。夫在家安樂，五欲自娛，多人侍從，心無憂苦。出家之人獨在空野<note n="d5.81"/>，所欲悉無，無可貪取。典尊報曰：吾若以在家為樂，出家為苦，終不出家；吾以在家為苦，出家為樂，故出家 *耳。梵志答曰：大師出家，我亦出家；大師所行，我亦盡當<note n="d5.82"/>行。
<p/>「『時，大典尊至諸妻所，而告之曰：卿等隨宜欲住者住，欲歸者歸。吾欲出家，求無為道。具論上事，明出家意。時，諸婦答曰：大典尊在，一如我夫，一如我父，設今出家，亦當隨從，典尊所行，我亦宜行。
<p/>「『過七日已，時大典尊卽剃除鬚髮，服三法衣<note n="d5.83"/>，捨家而去。時，七國王、七大居士、七百梵志及四十夫人，如是展轉，有八萬四千人同時出家，從大典尊。時，大典尊與諸大眾遊行諸國，廣弘道化，多所饒益。』
<p/>「爾時，梵王告諸天眾曰：『時，典尊大臣豈異人乎？莫造斯觀，今釋迦文佛<note n="d5.84"/>卽其身也。世尊爾時過七日已，出家修道，將諸大眾，遊行諸國，廣弘道化，多所饒益。汝等若於我言有餘疑者，世尊今在耆闍崛山，可往問也。如佛所言，當受持之
<p/>。』」
<p/>般遮翼言：「我以是緣，故來詣此。唯然，世尊！彼大典尊卽世尊是耶？世尊爾時過七日已，出家修道，與七國王乃至八萬四千人同時出家，遊行諸國，廣弘道化，多所饒益耶？」
<p/>佛告般遮翼曰：「爾時大典尊豈異人乎？莫造斯觀，卽我身是也。爾時，舉國男女行來舉動，有所破損<note n="d5.85"/>，皆尋<note n="d5.86"/>舉聲曰：『南無大典尊七王大相<note n="d5.87"/>！南無大典尊七王大相！』如是至三，般遮翼！時，大典尊有大德力，然不能為弟子說究竟道<note n="d5.88"/>，不能使得究竟梵行，不能使至安隱之處。其所說法，弟子受行，身壞命終，得生梵天；其次，行淺者生他化自在天；次生化自在天、兜率陀天、焰天、忉利天、四天王、剎利、婆羅門、居士大家，所欲自在。
<p/>「般遮翼！彼大典尊弟子，皆無疑<note n="d5.89"/>出家，有果報，有教誡<note n="d5.90"/>，然非究竟道，不能使得究竟梵行，不能使至安隱之處。其道勝者，極至梵天 *耳。今我為弟子說法，則能使其得究竟道、究竟梵行、究竟安隱，終歸涅槃。我所說法弟子受行者，捨有漏<note n="d5.91"/>成無漏<note n="d5.92"/>，心解脫、慧解脫<note n="d5.93"/>。於現法中，自身作證：生死已盡，梵行已立，所作已辦，更不受有。其次，行淺者斷五下結，卽於天上而般涅槃，不復還此。其次，三結<note n="d5.94"/>盡，薄淫、怒、癡<note n="d5.95"/>，一來世間而般涅槃<note n="d5.96"/>。其次，斷三結，得須陀洹<note n="d5.97"/>，不墮惡道，極七往返，必得涅槃。般遮翼！我諸弟子不 *疑出家，有果報，有教 *誡，究竟道法，究竟梵行，究竟安隱，終歸滅度。」
<p/>爾時，般遮翼聞佛所說，歡喜奉行！ 
<p/>佛說長阿含經卷第五
<sid n="d4"/> （四）佛說長阿含<note n="d5.98"/>第一分闍尼沙經<note n="d5.99"/>第四
<p/>如是我聞：
<p/>一時，佛遊那提<note n="d5.100"/>揵稚住處<note n="d5.101"/>，與大比丘眾千二百五十人俱。
<p/>爾時，尊者阿難在靜室坐，默自<note n="d5.102"/>思念：甚奇！甚特<note n="d5.103"/>！如來授人記別<note n="d5.104"/>，多所饒益。彼伽伽羅大臣命終，如來記之：此人命終，斷五下結，卽於天上而取滅度，不來此世。第<note n="d5.105"/>二迦陵伽，三毗伽陀，四伽利<note n="d5.106"/>輸，五遮樓，六婆耶樓，七婆頭樓，八藪婆頭，九他梨舍㝹，十藪達梨舍㝹，十一耶輸，十二耶輸多樓，諸大臣等命終，佛亦記之：斷五下結，卽於天上而取滅度，不來生此。復有餘五十人命終，佛亦記之：斷三結，淫、怒、癡薄，得斯陀含，一來此世便盡苦際。復有五百人命終，佛亦記之：三結盡，得須陀洹，不墮惡趣，極七往返必盡苦際。有佛弟子處處命終，佛皆記之：某生某處、某生某處。鴦伽國、摩竭國、迦尸國、居薩羅國、拔祇國、末羅國、支提國、拔沙國、居樓國、般闍羅<note n="d5.107"/>國、頗漯波<note n="d5.108"/>國、阿般提<note n="d5.109"/>國、婆蹉國、蘇羅娑<note n="d5.110"/>國、乾陀羅國、劍洴沙<note n="d5.111"/>國，彼十六大國<note n="d5.112"/>有命終者，佛悉記之。摩竭國人<note n="d5.113"/>皆是王種王所親任，有命終者，佛不記之。
<p/>爾時，阿難於靜室起，至世尊所，頭面禮足，在一面坐，而白佛言：「我向於靜室默自思念：甚奇！甚特！佛授<note n="d5.114"/>人記，多所饒益，十六大國有命終者，佛悉記之，唯摩竭國人，王所親任，有命終者，獨不蒙記。唯願世尊當為記之！唯願世尊當為記之，饒益一切，天人得安！又佛於摩竭國得道，其國人命終，獨不與記。唯願世尊當為記之！唯願世尊當為記之！又摩竭國缾沙<note n="d5.115"/>王為優婆塞，篤信於佛，多設供養，然後命終，由此王故，多人信解，供養三寶，而今如來不為授記。唯願世尊當與記之，饒益眾生，使天人得安！」爾時，阿難為摩竭國<note n="d5.116"/>人勸請世尊，卽從座起，禮佛而去。
<p/>爾時，世尊著衣持鉢，入那伽城乞食已，至大林處坐一樹下，思惟摩竭國人命終生處。時，去佛不遠，有一鬼神，自稱己名，白世尊曰：「我是闍尼沙！我是闍尼沙！」
<p/>佛言：「汝因何事，自稱己名為闍尼沙<note n="d5.117"/>？汝因何法，自以妙言稱見道迹？」
<p/>闍尼沙言：「非餘處也。我本為人王，於如來法中為優婆塞，一心念佛而取命終，故得生為毗沙門天王太子。自從是來，常照明諸法，得須陀洹，不墮惡道，於七生中常名闍尼沙。」
<p/>時，世尊於大林處隨宜住已，詣<note n="d5.118"/>那陀揵稚處，就座而坐，告一比丘：「汝持我聲，喚阿難來。」
<p/>對曰：「唯然！」卽承佛教，往喚阿難。
<p/>阿難尋來，至世尊所，頭面禮足，在一面住，而白佛言：「今觀如來顏色勝常，諸根<note n="d5.119"/>寂定。住何思惟，容色乃爾？」
<p/>爾時，世尊告阿難曰：「汝向因摩竭國人來至我所，請記而去。我尋於後，著衣持鉢，入那羅<note n="d5.120"/>城乞食，乞食訖已，詣彼大林，坐一樹下，思惟摩竭國人命終生處。時，去我不遠，有一鬼神，自稱己名，而白我言：『我是闍尼沙！我是闍尼沙！』阿難！汝曾聞彼闍尼沙名不？」
<p/>阿難白佛言：「未曾聞也。今聞其名，乃至<note n="d5.121"/>生怖畏，衣毛為豎。世尊！此鬼神必有大威德，故名闍尼沙 *耳。」
<p/>佛言：「我先問彼：『汝因何法，自以妙言稱見道迹？』闍尼沙言：『我不於餘處，不在餘法。我昔為人王，為世尊弟子，以篤信心為優婆塞，一心念佛，然後命終，為毗沙門天王作子，得須陀洹，不墮惡趣，極七往返，乃盡苦際。於七生<note n="d5.122"/>中，常名闍尼沙。一時，世尊在大林中一樹下坐，我時乘天千輻寶車，以少因緣，欲詣毗樓勒天王，遙見世尊在一樹下，顏貌端正，諸根寂定，譬如深淵澄淨<note n="d5.123"/>清明，見已念言：我今寧可往問世尊：摩竭國人有命終者，當生何所？又復一時，毗沙門王自於眾中，而說偈言：
<p/>我等不自憶，過去所更事；
<p/>今遭遇<note n="d5.124"/>世尊，壽命得增益。
<p/>「『又復一時，忉利諸天以少因緣，集在一處。時，四天王各當位坐，提帝<note n="d5.125"/>賴吒在東方坐，其面西向，帝釋在前。毗樓勒<note n="d5.126"/>天在南方坐，其面北向，帝釋在前。毗樓博<note n="d5.127"/>叉天王在西方坐，其面東向，帝釋在前。毗沙門天王在北方坐，其面南向，帝釋在前。時，四天王皆先坐已，然後我坐。復有餘諸大神天，皆先於佛所，淨修梵行，於此命終，生忉利天，增益諸天，受天五福：一者天壽，二者天色，三者天名稱，四者天樂，五者天威德。時，諸忉利天皆踊躍歡喜言：增益諸天眾，減損阿須倫眾。爾時，釋提桓因知忉利諸天有歡喜心，卽作頌曰：
<p/>忉利諸天人，帝釋相娛樂；
<p/>禮敬於如來，最上法之王<note n="d5.128"/>。
<p/>諸天受影福，壽、色、名、樂、威；
<p/>於佛修梵行，故來生此間。
<p/>復有諸天人，光色甚巍巍；
<p/>佛智慧弟子<note n="d5.129"/>，生此復殊勝。
<p/>忉利及因提，思惟此自樂；
<p/>禮敬於如來，最上法之王<note n="d5.130"/>。』
<p/>「闍尼沙神復言：『所以忉利諸天集法堂<note n="d5.131"/>者，共議思惟，觀察稱量，有所教令，然後敕四天王。四王受教已，各當位而坐。其坐未久，有大異光照於四方，時忉利天見此異光，皆大驚愕：今此異光將有何怪？餘大神天有威德者，皆亦驚怖<note n="d5.132"/>：今此異光將有何怪？時，大梵王卽化作童子，頭五角髻，在天眾上虛空中立，顏貌端正，與眾超絕，身紫金色，蔽諸天光。時，忉利天亦不起迎，亦不恭敬，又不請坐。時，梵童子隨所詣座<note n="d5.133"/>，座 *生欣悅，譬如剎利水澆頭種，登王位時，踊躍歡喜。其坐<note n="d5.134"/>未久，復自變身，作童子像，頭五角髻，在大眾上虛空中坐，譬如力士坐於安座，嶷然不動，而作頌曰：
<p/>調伏無上尊，教世生明處，
<p/>大明演明法，梵行無等侶，
<p/>使清淨眾生，生於淨妙天。
<p/>「『時，梵童子說此偈已，告忉利天曰：其有音聲，五種清淨，乃名梵聲。何等五？一者其音正直，二者其音和雅，三者其音清徹，四者其音深滿，五者周遍遠聞<note n="d5.135"/>。具此五者，乃名梵音。我今更說，汝等善聽！如來弟子摩竭優婆塞，命終有得阿那含，有得斯陀含，有得須陀洹者，有生他化自在天者，有生化自在天<note n="d5.136"/>、兜率天、焰天、忉利天、四天王者，有生剎利、婆羅門、居士大家，五欲自然者。時，梵童子以偈頌曰：
<p/>摩竭優婆塞，諸有命終者，
<p/>八萬四千人，吾聞俱得道。
<p/>成就須陀洹，不復墮惡趣，
<p/>俱乘平正路，得道能救濟。
<p/>此等羣生類，功德所扶持，
<p/>智慧捨恩愛，慚愧離欺妄。
<p/>於彼諸天眾，梵童記如是，
<p/>言得須陀洹，諸天皆歡喜。
<p/>「『時，毗沙門王聞此偈已，歡喜而言：世尊出世說真實法，甚奇！甚特！未曾有也。我本不知如來出世，說如是法，於未來世，當復有佛說如是法<note n="d5.137"/>，能使忉利諸天發歡喜心。
<p/>「『時，梵童子告毗沙門王曰：汝何故作此言？如來出世說如是法，為甚奇！甚<note n="d5.138"/>特！未曾有也<note n="d5.139"/>。如來以方便力說善不善，具足說法而無所得，說空淨法而有所得。此法微妙，猶如醍醐<note n="d5.140"/>。
<p/>「『時，梵童子又告忉利天曰：汝等諦聽！善思念之，當更為汝說。如來、至真善能分別說四念處。何謂<note n="d5.141"/>為四？一者內身身<note n="d5.142"/>觀，精勤不懈，專念不忘，除世貪憂。外身 *身觀，精勤不懈，專念不忘，除世貪憂。內外身觀，精勤不懈，專念不忘，除世貪憂<note n="d5.143"/>。受、意、法觀亦復如是，精勤不懈，專念不忘，除世貪憂。內身觀已，生他身智。內觀受已，生他受智。內觀意已，生他意智。內觀法已，生他法智。是為如來善能分別說四念處。復次，諸天！汝等善聽！吾當更說，如來善能分別說七定具<note n="d5.144"/>，何等為<note n="d5.145"/>七？正見、正志、正語、正業、正命、正方便、正念，是為如來善能分別說七定具。復次，諸天！如來善能分別說四神足，何等<note n="d5.146"/>謂四？一者欲定滅行成就修習神足<note n="d5.147"/>，二者精進定滅行成就修習神足，三者意定滅行成就修習神足，四者思惟定滅行成就修習神足，是為如來善能分別說四神足。
<p/>「『又告諸天：過去諸沙門、婆羅門以無數方便，現無量神足，皆由四神足起；正使當來沙門、婆羅門無數<note n="d5.148"/>方便，現無量神足，亦皆由是四神足起；如今現在沙門、婆羅門無數方便，現無量神足者，亦皆由是四神足起。時，梵童子卽自變化形為三十三身，與三十三天一一同坐，而告之曰：汝今見我神變力<note n="d5.149"/>不？答曰：唯然已見。梵童子曰：我亦修四神足故，能如是無數變化。
<p/>「『時，三十三天各作是念：今梵童子獨於我坐而說是語，而彼梵童一化身語，餘化<note n="d5.150"/>亦語；一化身默，餘化亦默。時，彼梵童還攝神足，處帝釋坐<note n="d5.151"/>，告忉利天曰：我今當說，汝等善聽！如來、至真自以己力開三徑路，自致正覺。何謂為三？或有眾生親近貪欲，習不善行，彼人於後近善知識，得聞法言，法法成就<note n="d5.152"/>，於是離欲捨不善行，得歡喜心，恬<note n="d5.153"/>然快樂，又於樂中，復生大喜。如人捨於麁食，食百味飯，食已充足，復求勝者。行者如是，離不善法，得歡喜樂，又於樂中，復生大喜，是為如來自以己力開初徑路，成最正覺。又有眾生多於瞋恚，不捨身、口、意惡業，其人於後遇善知識，得聞法言，法法成就，離身惡行、口、意惡行，生歡喜心， *恬然快樂，又於樂中，復生大喜。如人捨於麁食，食百味飯，食已充足，復求勝者。行者如是，離不善法，得歡喜樂，又於樂中，復生大喜，是為如來開第二徑路。又有眾生愚冥無智<note n="d5.154"/>，不識善惡，不能如實知苦、集<note n="d5.155"/>、盡、道，其人於後遇善知識，得聞法言，法法成就，識善不善，能如實知苦、 *集、盡、道，捨不善行，生歡喜心， *恬然快樂，又於樂中，復生大喜。如人捨於麁食，食百味飯，食已充足，復求勝者。行者如是，離不善法，得歡喜樂，又於樂中，復生大喜，是為如來開第三徑路。』」
<p/>時，梵童子於忉利天上說此正法，毗沙門天王復為眷屬說此正法，闍尼沙神復於佛前說是正法，世尊復為阿難說此正法，阿難復為比丘、比丘尼、優婆塞、優婆夷說是正法。
<p/>是時，阿難聞佛所說，歡喜奉行！
<p/>佛說<note n="d5.156"/>長阿含經卷第五<note n="d5.157"/> 
<note n="d6.1"/>
<sid n="d5"/>（五）第二分初小緣經<note n="d6.2"/>第一
<p/>如是我聞：
<p/>一時，佛在舍衛國清信園林鹿母講堂<note n="d6.3"/>，與大比丘眾千二百五十人俱。
<p/>爾時，有二婆羅門以堅固信往詣佛所，出家為道，一名婆悉吒<note n="d6.4"/>，二名婆羅墮<note n="d6.5"/>。爾時，世尊於靜室出，在講堂上彷徉經行。時，婆悉吒見佛經行，卽尋速疾詣婆羅墮，而語之言：「汝知不耶？如來今者出於靜室，堂上經行，我等可共詣世尊所，儻聞如來有所言說。時，婆羅墮聞其語已，卽共詣世尊所，頭面禮足，隨佛經行。
<p/>爾時，世尊告婆悉吒曰：「汝等二人出婆羅門種，以信堅固於我法中出家修道耶？」
<p/>答曰：「如是。」
<p/>佛言：「婆羅門<note n="d6.6"/>！今在我法中出家為道，諸婆羅門得無嫌責汝耶<note n="d6.7"/>？」
<p/>答曰：「唯然！蒙佛大恩，出家修道，實自為彼諸婆羅門所見嫌責。」
<p/>佛言：「彼以何事而嫌責汝？」
<p/>尋白佛言：「彼言：『我婆羅門種最為第一，餘者卑劣。我種清白，餘者黑冥。我婆羅門種出自梵天，從梵口生，於現法中得清淨解，後亦清淨。汝等何故捨清淨種，入彼瞿曇異法中耶？』世尊！彼見我於佛法中出家修道，以如此言而呵責我。」
<p/>佛告婆悉吒：「汝觀諸人愚冥無識猶如禽獸，虛假自稱：『婆羅門種最為第一，餘者卑劣。我種清白，餘者黑冥。我婆羅門種出自梵天，從梵口生，現得清淨，後亦清淨。』婆悉吒！今我無上正真道中不須種姓，不恃吾我憍慢之心，俗法須此，我法不爾。若有沙門、婆羅門，自恃種姓，懷憍慢心，於我法中終不得成無上證也。若能捨離種姓，除憍慢心，則於我法中得成道證，堪受正法。人惡下流，我法不爾。」
<p/>佛告婆悉吒：「有四姓種<note n="d6.8"/>，善惡居之<note n="d6.9"/>，智者所舉<note n="d6.10"/>，智者所責。何謂為四？一者剎利<note n="d6.11"/>種，二者婆羅門<note n="d6.12"/>種，三者居士<note n="d6.13"/>種，四者首陀羅<note n="d6.14"/>種。婆悉吒！汝聽剎利種中有殺生者，有盜竊者，有淫亂者，有欺妄者，有兩舌者，有惡口者，有綺語者，有慳貪者，有嫉妬者，有邪見者；婆羅門種、居士種、首陀羅種亦皆如是，雜十惡行。婆悉吒！夫不善行有不善報，為黑冥行則有黑冥報<note n="d6.15"/>。若使此報獨在剎利、居士、首陀羅種，不在婆羅門種者，則婆羅門種應得自言：『我婆羅門種最為第一，餘者卑劣。我種清白，餘者黑冥。我婆羅門種出自梵天，從梵口生，現得清淨，後亦清淨。』若使行不善行有不善報，為黑冥行有黑冥報<note n="d6.16"/>，必在婆羅門種、剎利、居士、首陀羅種者，則婆羅門不得獨稱：『我種清淨，最為第一。』
<p/>「婆悉吒！若剎利種中有不殺者，有不盜、不淫、不妄語、不兩舌、不惡口、不綺語、不慳貪、不嫉妬、不邪見；婆羅門種、居士、首陀羅種亦皆如是，同修十善。夫行善法必有善報，行清白行必有白報。若使此報獨在婆羅門，不在剎利、居士、首陀羅者，則婆羅門種應得自言：『我種清淨，最為第一。』若使四姓同有此報者，則婆羅門不得獨稱：『我種清淨，最為第一。』」
<p/>佛告婆悉吒：「今者現見婆羅門種，嫁娶產生，與世無異，而作<note n="d6.17"/>詐稱：『我是梵種，從梵口生，現得清淨，後亦清淨。』婆悉吒！汝今當知，今我弟子，種姓不同，所出各異，於我法中出家修道，若有人問：『汝誰種姓？』當答彼言：『我是沙門釋種子也。』亦可自稱：『我是婆羅門<note n="d6.18"/>種，親從口生，從法化生，現得清淨，後亦清淨。』所以者何？大梵名者卽如來號，如來為世間眼<note n="d6.19"/>，為<note n="d6.20"/>世間智，為世間法，為世間梵，為世間法輪，為世間甘露，為世間法主。
<p/>「婆悉吒！若剎利種中有篤信於佛<note n="d6.21"/>、如來、至真、等正覺，十號具足。篤信於法，信如來法，微妙清淨，現可修行，說無時節<note n="d6.22"/>，示泥洹<note n="d6.23"/>要，智者所知，非是凡愚所能及教。篤信於僧，性善質直，道果成就，眷屬成就，佛真弟子法法成就。所謂眾者，戒眾成就，定眾、慧眾、解脫眾、解脫知見眾成就，向須陀洹、得須陀洹，向斯陀含、得斯陀含，向阿那含、得阿那含，向阿羅漢、得阿羅漢，四雙八輩，是為如來弟子眾也。可敬可尊，為世福田，應受人供養<note n="d6.24"/>；篤信於戒，聖戒具足，無有缺漏，無諸瑕隙<note n="d6.25"/>，亦無點<note n="d6.26"/>汙，智者所稱，具足善寂。婆悉吒！諸婆羅門種、居士、首陀羅種亦應如是篤信於佛，信法、信眾，成就聖戒。婆悉吒！剎利種中亦有供養羅漢，恭敬禮拜者。婆羅門、居士、首陀羅亦皆供養羅漢，恭敬禮拜。」
<p/>佛告婆悉吒：「今我親族釋種亦奉波斯匿<note n="d6.27"/>王，宗事禮敬，波斯匿王復來供養禮敬於我，彼不念言：『沙門瞿曇出於豪族，我姓<note n="d6.28"/>卑下；沙門瞿曇出大財富、大威德家，我生下窮鄙陋小家故，致供養禮敬如來也。』波斯匿王於法觀法，明識真偽，故生淨信，致敬如來耳。
<p/>「婆悉吒！今當為汝說四姓本<note n="d6.29"/>緣。天地始終，劫盡壞時，眾生命終皆生光音天<note n="d6.30"/>，自然化生，以念為食<note n="d6.31"/>，光明自照，神足飛空。其後此地盡變為水，無不周遍。當於爾時，無復日月星辰，亦無晝夜年月歲數，唯有大冥<note n="d6.32"/>。其後此水變成大<note n="d6.33"/>地，光音諸天福盡命終，來生此間。雖來生此，猶以念食，神足飛空，身光自照，於此住久<note n="d6.34"/>，各自稱言：眾生！眾生！其後此地甘泉涌出，狀如酥<note n="d6.35"/>蜜。彼初來天性輕躁<note n="d6.36"/>者，見此泉已，默自念言：此為何物？可試嘗之。卽內指泉中，而試嘗之。如是再三，轉覺其美，便以手抄自恣食之。如是樂著，遂無厭足，其餘眾生復效食之。如是再三，復覺其美，食之不已，其身轉麁，肌肉堅䩕<note n="d6.37"/>，失天妙色，無復神足，履地而行，身光轉滅，天地大冥。
<p/>「婆悉吒！當知天地常法，大冥之後，必有日月星象<note n="d6.38"/>現於虛空，然後方有晝夜晦明、日月歲數。爾時，眾生但食地味<note n="d6.39"/>，久住世間，其食多者，顏色麁醜；其食少者，色猶悅澤，好醜端正<note n="d6.40"/>，於是始有。其端正者，生憍慢心，輕醜陋者；其醜陋者，生嫉惡心，憎端正者。眾生於是各共忿諍，是時甘泉自然枯涸，其後此地生自然地肥<note n="d6.41"/>，色味具足，香潔可食，是時眾生復取食之，久住世間。其食多者，顏色麁醜；其食少者，色猶悅澤。其端正者，生憍慢心，輕醜陋者；其醜陋者，生嫉惡心，憎端正者。眾生於是各共諍訟，是時地肥遂不復生。
<p/>「其後此地復生麁厚地肥，亦香美可食，不如前者，是時眾生復取食之，久住世間。其食多者，色轉麁醜；其食少者，色猶悅澤。端正醜陋，迭相是非，遂生諍訟，地肥於是遂不復生。其後此地生自然粳米，無有糠糩<note n="d6.42"/>，色味具足，香潔可食，是時眾生復取食之，久住於世，便有男女，互共相視，漸有情欲，轉相親近。其餘眾生見已，語言：『汝所為非！汝所為非！』卽排<note n="d6.43"/>擯驅遣出於人外，過三月已，然後還歸。」
<p/>佛告婆悉吒：「昔所非者，今以為是。時，彼眾生習於非法，極情恣欲，無有時節。以慚愧故，遂造屋舍，世間於是始有房舍。翫習非法，淫欲轉增，便有胞胎，因不淨生，世間胞胎始於是也。時，彼眾生食自然粳米，隨取隨生，無可窮盡。時，彼眾生有懈惰者，默自念言：朝食朝取，暮食暮取，於我勞勤，今欲併取，以終一日。卽尋併取。於後等侶喚共取米<note n="d6.44"/>，其人答曰：『我已併取，以供一日，汝欲取者，自可隨意。』彼人復自念言：此人黠慧，能先儲積，我今亦欲積糧，以<note n="d6.45"/>供三日。其人卽儲三日餘糧。有餘眾生復來語言：『可共取米。』答言：『吾已<note n="d6.46"/>先積三日餘糧，汝欲取者可往自取。』彼人復念：此人黠慧，先積餘糧，以供三日，吾當效彼，積糧以供五日。卽便往取。
<p/>「時，彼眾生競儲積已，粳米荒穢，轉生糠糩，刈已不生。時，彼眾生見此不悅，遂成憂迷，各自念言：我本初生，以念為食，神足飛空，身光自照，於世久住<note n="d6.47"/>。其後此地甘泉涌出，狀如酥蜜，香美可食，我等時共食之。食之轉久，其食多者，顏色麁醜；其食少者，色猶悅澤。由是食故，使我等顏色有異，眾生於是各懷是非，迭相憎嫉，是時甘泉自然枯竭。其後此地生自然地肥，色味具足，香美可食，時我曹等復取食之。其食多者，顏色麁醜；其食少者，顏色悅澤。眾生於是復懷是非，迭相憎嫉，是時地肥遂不復生。其後復生麁厚地肥，亦香美可食，時我曹等復取食之。多食色麁，少食色悅，復生是非，共相憎嫉，是時地肥遂不復現。更生自然粳米，無有糠糩，時我曹等復取食之，久住於世。其懈怠者，競共儲積，由是粳米荒穢，轉生糠糩，刈已不生，今當如何？復自<note n="d6.48"/>相謂言：『當共分地，別立幖幟。』卽尋分地，別立幖幟<note n="d6.49"/>。
<p/>「婆悉吒！由<note n="d6.50"/>此因緣，始有田地名生。彼時眾生別封田地，各立疆畔，漸生盜心，竊他禾稼。其餘眾生見已，語言：『汝所為非！汝所為非！自有田地，而取他物。自今已後，勿復爾也。』其彼眾生猶盜不已，其餘眾生復重呵責而猶不已，便以手加之<note n="d6.51"/>，告諸人言：『此人自有田稼，而盜他物。』其人復告：『此人打我。』時，彼眾人見二人諍已，愁憂不悅，懊惱而言：『眾生轉惡，世間乃有此不善，生穢惡不淨，此是生、老、病、死之原，煩惱苦報墮三惡道，由有田地致此諍訟。今者寧可立一人為主以治理之，可護者護，可責者責。眾共減米，以供給之，使理諍訟。』
<p/>「時，彼眾中自選一人，形體長大，顏貌端正，有威德者，而語之言：『汝今為我等作平等主，應護者護，應責者責，應遣者遣。當共集米，以相供給。』時，彼一人聞眾人言，卽與為主，斷理諍訟，眾人卽共集米供給。時，彼一人復以善言慰勞眾人，眾人聞已，皆大歡喜，皆共稱言：『善哉！大王！善哉！大王！』於是，世間便有王名，以正法治民，故名剎利，於是世間始有剎利名生。
<p/>「時，彼眾中獨有一人作如是念：家為大患，家為毒刺，我今寧可捨此居家，獨在山林，閑靜修道。卽捨居家，入於山林，寂默思惟，至時持器入村乞食，眾人見已，皆樂供養，歡喜稱讚：『善哉！此人能捨家居，獨處山林，靜默修道，捨離眾惡<note n="d6.52"/>。』於是，世間始有婆羅門名生。彼婆羅門中有不樂閑靜坐禪思惟者，便入人間，誦習為業，又自稱言：我是不禪人。於是，世人稱不禪婆羅門<note n="d6.53"/>。由入人間故，名為人間婆羅門<note n="d6.54"/>。於是，世間有婆羅門種。彼眾生中有人好營居業，多積財寶，因是眾人名為居士。彼眾生中有多機巧，多所造作，於是世間始有首陀羅工巧之名。
<p/>「婆悉吒！今此世間有四種名，第五有沙門眾名。所以然者，婆悉吒！剎利眾中，或時有人自厭己法，剃除鬚髮，而披法服<note n="d6.55"/>，於是始有沙門名生。婆羅門種、居士種、首陀羅種，或時有人自厭己法，剃除鬚髮，法服修道，名為沙門。婆悉吒！剎利種中，身行不善，口行不善，意行不善，身壞命終，必受苦報。婆羅門種、居士種、首陀羅種，身行不善，口行不善，意行不善，身壞命終，必受苦報。婆悉吒！剎利種中，有身行善，口、意行善，身壞命終，必受樂報。婆羅門、居士、首陀羅種中，身行善，口、意行善，身壞命終，必受樂報。婆悉吒！剎利種中<note n="d6.56"/>，身行二種，口、意行二種，身壞命終，受苦樂報。婆羅門種、居士種、首陀羅種，身行二種，口、意行二種，身壞命終，受苦樂報。
<p/>「婆悉吒！剎利種中，有剃除鬚髮，法服修道，修七覺意，道成不久。所以者何？彼族姓子<note n="d6.57"/>法服出家，修無上梵行，於現法中自身作證：生死已盡，梵行已立，所作已辦，不復受有。婆羅門、居士、首陀羅種中，有剃除鬚髮，法服修道，修七覺意，道成不久。所以者何？彼族姓子法服出家，修無上梵行，於現法中自身作證：生死已盡，梵行已立，所作已辦，不復受有。婆悉吒！此四種中皆出明行成就<note n="d6.58"/>羅漢，於五種<note n="d6.59"/>中為最第一。」
<p/>佛告婆悉吒：「梵天王頌曰：
<p/>『生中剎利勝，能捨種姓去；
<p/>明行成就者，世間最<note n="d6.60"/>第一。』
<p/>佛告婆悉吒：「此梵善說，非不善說；此梵善受，非不善受。我時卽印可其言。所以者何？今我如來、至真亦說是義：
<p/>生中剎利勝，能捨種姓去；
<p/>明行成就者，世間最第一。」
<p/>爾時，世尊說此法已，婆悉吒、婆羅墮無漏心解脫，聞佛所說，歡喜奉行！ 
<p/>佛說長阿含經卷第六
<sid n="d6"/>（六）佛說長阿含<note n="d6.61"/>第二分轉輪聖王修行經<note n="d6.62"/>第二
<p/>如是我聞：
<p/>一時，佛在摩羅醯搜人間遊行，與千二百五十比丘漸至摩樓國<note n="d6.63"/>。
<p/>爾時，世尊告諸比丘：「汝等當自熾燃，熾燃於法，勿他熾燃；當自歸依，歸依於法，勿他歸依？云何比丘當自熾燃，熾燃於法，勿他熾燃？當自歸依，歸依於法，勿他歸依？於是，比丘內身身觀，精勤無懈，憶念不忘，除世貪憂。外身身觀、內外身身觀，精勤無懈，憶<note n="d6.64"/>念不忘，除世貪憂。受、意、法觀，亦復如是，是為比丘自熾燃，熾燃於<note n="d6.65"/>法，不他熾燃<note n="d6.66"/>；自歸依，歸依於法，不他歸依。
<p/>「如是行者，魔不能嬈，功德日增。所以者何？乃往過去久遠世時，有王名堅固念，剎利水澆頭種，為轉輪聖王，領四天下。時，王自在以法治化，人中殊特，七寶具足：一者金輪寶，二者白象寶，三者紺馬寶，四者神珠寶，五者玉女寶，六者居士寶，七者主兵寶。千子具足，勇健雄猛。能伏怨敵，不用兵仗<note n="d6.67"/>，自然太平。堅固念王久治世已，時金輪寶𣈳於虛空忽離本處，時典輪者<note n="d6.68"/>速往白<note n="d6.69"/>王：『大王！當知今者輪寶離於本處。』時，堅固王聞已念言：我曾於先宿耆舊所聞，若轉輪聖王輪寶移者，王壽未幾。我今已受人中福樂，宜更方便受天福樂，當立太子領四天下，別封一邑與下髮師，命<note n="d6.70"/>下鬚髮，服三法衣，出家修道。
<p/>「時，堅固念王𣈳命太子而告之曰：『卿為知不？吾曾從先宿耆舊所聞：若轉輪聖王金輪離本處者，王壽未幾。吾今已受人中福樂，當更方便遷受天福。今欲剃除鬚髮，服三法衣，出家為道，以四天下委付於汝，宜自勉力，存恤民物。』是時，太子受王教已，時堅固念王;卽剃除鬚髮，服三法衣，出家修道。
<p/>「時，王出家過七日已，彼金輪寶忽然不現，其典輪者往白王言：『大王！當知今者輪寶忽然不現。』時王不悅，;卽往詣堅固念王所，到已白王：『父王！當知今者輪寶忽然不現。』時，堅固念王報其子曰：『汝勿懷憂以為不悅，此金輪寶者非汝父產，汝但勤行聖王正法。行正法已，於十五日月滿時，沐浴香湯，婇女圍遶，昇正法殿上，金輪神寶自然當現，輪有千幅，光色具足，天匠所造，非世所有。』
<p/>「子白父王：『轉輪聖王正法云何？當云何行？』王告子曰：『當依於法，立法具法，恭敬尊重，觀察於法，以法為首，守護正法。又當以法誨諸婇女，又當以法護視教誡<note n="d6.71"/>諸王<note n="d6.72"/>子、大臣、羣寮<note n="d6.73"/>、百官及諸人民、沙門、婆羅門，下至禽獸，皆當護視。』
<p/>「又告子曰：『又<note n="d6.74"/>汝土境所有沙門、婆羅門履行清真，功德具足，精進不懈，去離憍慢，忍辱仁愛，閑獨自修，獨自止息，獨到涅槃。自除貪欲，化彼除貪；自除瞋恚，化彼除瞋；自除愚癡，化彼除癡。於染不染，於惡不惡，於愚不愚，可著不著，可住不住，可居不居。身行質直，口言質直，意念質直；身行清淨，口言清淨，意念清淨，正命<note n="d6.75"/>清淨，仁慧<note n="d6.76"/>無厭，衣食知足，持鉢乞食，以福眾生。有如是人者，汝當數詣，隨時諮問，凡所修行，何善何惡？云何為犯？云何非犯？何者可親？何者<note n="d6.77"/>不可親？何者可作？何 *者不可作？施行何法，長夜受樂？汝諮問已，以意觀察，宜行則行，宜捨則捨。國有孤老，當拯給之；貧窮困劣，有來求<note n="d6.78"/>者，慎勿違逆。國有舊法，汝勿改易，此是轉輪聖王所修行法，汝當奉行。』」
<p/>佛告諸比丘：「時，轉輪聖王受父教已，如說修行。後於十五日月滿時，沐浴香湯，昇高殿上，婇<note n="d6.79"/>女圍遶，自然輪寶忽現<note n="d6.80"/>在前。輪有千輻，光色具足，天匠所造，非世所有，真金所成，輪徑丈四。時，轉輪王默自念言：我曾從先宿耆舊所聞，若剎利王水澆頭種，以十五日月滿時，沐浴香湯，昇寶殿上，婇女圍遶，自然金輪忽現在前，輪有千輻，光色具足，天匠所造，非世所有，真金所成，輪徑丈四，是則名為轉輪聖王。今此輪現，將無是耶？今我寧可試此輪寶。
<p/>「時，轉輪王;卽召四兵，向金輪寶偏露右臂，右膝著地，復以右手摩捫金輪，語言：『汝向東方，如法而轉，勿違常則。』輪;卽東轉。時，王;卽將四兵隨從其後，金輪寶前有四神導，輪所住處，王;卽止駕。爾時，東方諸小國王見大王至，以金鉢盛銀粟，銀鉢盛金粟，來趣王所，拜首白言：『善來，大王！今此東方土地豐樂，人民熾盛，志性仁和，慈孝忠順，唯願聖王於此治正！我等當給使左右，承受所當。』時，轉輪大王語小王言：『止！止！諸賢！汝等則為供養我已，但當以正法治，勿使偏枉，無令國內有非法行，此;卽名曰我之所治。』
<p/>「時，諸小王聞此教已，;卽從大王巡行諸國，至東海表；次行南方、西方、北方，隨輪所至，其諸國王各獻國土，亦如東方諸小國比。時，轉輪王既隨金輪，周行四海，以道開化，安慰民庶，已還本國。時，金輪寶在宮門上虛空中住，時轉輪王踊躍而言：『此金輪寶真為我瑞，我今真為轉輪聖王。』是為金輪寶成就。
<p/>「其王久治世已，時金輪寶𣈳於虛空忽離本處，其典輪者速往白王：『大王！當知今者輪寶離於本處。』時，王聞已;卽自念言：我曾於先宿耆舊所聞，若轉輪聖王輪寶移者，王壽未幾。我今已受人中福樂，宜更方便受天福樂，當立太子領四天下，別封一邑與下髮師，令下鬚髮，服三法衣，出家修道。
<p/>「時，王;卽命太子而告之曰：『卿為知不？吾曾從先宿耆舊所聞：若轉輪聖王金輪寶離本處者，王壽未幾。吾今已受人中福樂，當設方便遷受天樂。今欲剃除鬚髮，服三法衣，出家修道，以四天下委付於汝，宜自勉力，存恤民物。』爾時，太子受王教已，王;卽剃除鬚髮，服三法衣，出家修道。時，王出家過七日已，其金輪寶忽然不
<p/>現，典金輪者往白王言：『大王！當知今者輪寶忽然不現。』時王聞已，不以為憂，亦復不往<note n="d6.81"/>問父王意。時，彼父王忽然命終。
<p/>「自此以前，六轉輪王皆展轉相承，以正法治；唯此一王自用治國，不承舊法，其政<note n="d6.82"/>不平，天下怨訴，國土損減，人民凋落。時，有一婆羅門大臣往白王言：『大王！當知今者國土損減，人民凋落，轉不如常。王今國內多有知識，聰慧博達，明於古今，備知先王治政<note n="d6.83"/>之法，何不命集問其所知？彼自當答。』時，王;卽召羣臣，問其先王治政之道。時，諸智臣具以事答，王聞其言，;卽行舊 *政，以法護世，而猶<note n="d6.84"/>不能拯濟孤老，施及下窮。
<p/>「時，國人民轉至貧困，遂相侵奪，盜賊滋甚，伺察所得，將詣王所白言：『此人為賊，願王治之！』王;卽問言：『汝實為賊耶？』答曰：『實爾，我貧窮飢餓，不能自存，故為賊耳。』時，王;卽出庫物以供給之，而告之曰：『汝以此物供養父母，;幷恤親族，自今已後，勿復為賊。』餘人傳<note n="d6.85"/>聞有作賊者，王給財寶，於是復行劫
<p/>盜他物，復為伺察所得，將詣王所白言：『此人為賊，願王治之！』王復問言：『汝實為賊耶？』答曰：『實爾，我貧窮飢餓，不能自存，故為賊耳。』時，王復出庫財以供給之，復告之曰：『汝以此物供養父母，;幷恤親族，自今已後，勿復為賊。』
<p/>「復有人聞有作賊者，王給財寶，於是復行劫盜他物，復為伺察所得，將詣王所白言：『此人為賊，願王治之！』王復問言：『汝實為賊耶？』答曰：『實爾，我貧窮飢餓，不能自存，故為賊耳。』時王念言：先為賊者，吾見貧窮，給其財寶，謂當止息，而餘人聞，轉更相效<note n="d6.86"/>，盜賊日<note n="d6.87"/>滋，如是無已，我今寧可杻械其人，令於街巷，然後載之出城，刑於曠野，以誡<note n="d6.88"/>後人耶？
<p/>「時，王;卽敕左右，使收繫之，擊<note n="d6.89"/>鼓唱令，遍諸<note n="d6.90"/>街巷。訖已載之出城，刑於曠野。國人盡知彼為賊者，王所收繫，令於街巷，刑之曠野。時，人展轉自相謂言：『我等設為賊者，亦當如是，與彼無異。』於是，國人為自防護，遂造兵 *仗、刀劍、弓矢，迭相殘害，攻劫掠奪。自此王來始有貧窮，有貧窮已始有劫盜，有劫盜已始有兵 *仗，有兵 *仗已始有殺害，有殺害已則顏色憔悴<note n="d6.91"/>，壽命短促。時，人正壽四萬歲，其後轉少，壽二萬歲，然其眾生有壽、有夭、有苦、有樂。彼有苦者，便生邪淫、貪取之心，多設方便，圖謀他物。是時，眾生貧窮劫盜，兵 *仗殺害，轉更<note n="d6.92"/>滋甚，人命轉減，壽一萬歲。
<p/>「一萬歲時，眾生復相劫盜，為伺察所得，將詣王所白言：『此人為賊，願王治之！』王問言：『汝實作賊耶？』答曰：『我不作<note n="d6.93"/>。』便於眾中故作妄語。時，彼眾生以貧窮故便行劫盜，以劫盜故便有刀兵，以刀兵故便有殺害，以殺害故便有貪取、邪淫，以貪取、邪淫故便有妄語，有妄語故其壽轉減，至於千歲。千歲之時，便有口三惡行始出於世：一者兩舌，二者惡口，三者綺語。此三惡業展轉熾盛，人壽稍減至五百歲。五百歲時，眾生復有三惡行起：一者非法淫，二者非法貪，三者邪見。此三惡業展轉熾盛，人壽稍減，三百、二百，我今時<note n="d6.94"/>人，乃至百歲，少出多減。
<p/>「如是展轉，為惡不已，其壽稍減，當至十歲。十歲時人，女生五月<note n="d6.95"/>便<note n="d6.96"/>行嫁，是時世間酥油、石蜜、黑石蜜<note n="d6.97"/>，諸甘美味不復聞名，粳糧、禾稻變成草莠。繒、絹、錦、綾、劫貝、白㲲<note n="d6.98"/>，今世名服，時悉不現，織;麁毛縷以為上衣。是時，此地多生荊棘，蚊、虻、蠅、虱、蛇、蚖、蜂、蛆<note n="d6.99"/>，毒蟲眾多。金、銀、琉璃<note n="d6.100"/>、珠璣、名寶，盡沒於地，唯<note n="d6.101"/>有瓦石砂礫出於地上。
<p/>「當於爾時，眾生之類永不復聞十善之名，但有十惡充滿世間。是時，乃無善法之名，其人何由得修善行？是時<note n="d6.102"/>，眾生能為極惡，不孝父母，不敬師長，不忠不義，反<note n="d6.103"/>逆無道者便<note n="d6.104"/>得尊敬。如今能修善行，孝養父母，敬順師長，忠信懷義，順道修行<note n="d6.105"/>者便得尊敬。爾時，眾生多修十惡，多墮惡道，眾生相見，常欲相殺，猶如獵師見於羣鹿。時，此土地多有溝坑，溪澗深谷，土曠人希，行來<note n="d6.106"/>恐懼。爾時，當有刀兵劫起，手執草木，皆成戈鉾，於七日中，展轉相害。
<p/>「時，有智者遠逃叢林，依倚坑坎，於七日中懷怖畏心，發慈善言：『汝不害我，我不害汝，食草木子以存性命。』過七日已，從山林出。時有存者，得共相見，歡喜慶賀言：『汝不死耶？汝不死耶？』猶如父母唯有一子，久別相見，歡喜無量。彼人如是各懷歡喜，迭相慶賀，然後推問其家，其家親屬死亡者眾，復於七日中悲泣號咷，啼哭相向。過七日已，復於七日中共相慶賀，娛樂歡喜，尋自念言：吾等積惡彌廣，故遭此難，親族死亡，家屬覆沒，今者宜當少共修善。宜修何善？當不殺生。
<p/>「爾時，眾生盡<note n="d6.107"/>懷慈心，不相殘害，於是眾生色壽<note n="d6.108"/>轉增，其十歲者壽二十歲。二十時人復作是念：我等由少修善行，不相殘害故，壽命延長至二十歲，今者寧可更增少善。當修何善？已不殺生，當不竊盜。已修不盜，則壽命延長至四十歲。四十時人復作是念：我等由少修善，壽命延長，今者寧可更增少善。何善可修？當不邪淫。於是，其人盡不邪淫，壽命延長至八十歲。
<p/>「八十歲人復作是念：我等由少修善，壽命延長，今者寧可更增少善。何善可<note n="d6.109"/>修？當不妄語。於是，其人盡不妄語，壽命延長至百六十<note n="d6.110"/>。百六十時人復作是念：我等由少修善，壽命延長，我今寧可更增少<note n="d6.111"/>善。何善可修？當不兩舌。於是，其人盡不兩舌，壽命延長至三百二十歲。三百二十歲時人復作是念：我等由少<note n="d6.112"/>修善故，壽命延長，今者寧可更增少善。何善可修？當不惡口。於是，其人盡不惡口，壽命延長至六百四十。
<p/>「六百四十時人復作是念：我等由修善故，壽命延長，今者寧可更增少善。何善可修？當不綺語。於是，其人盡不綺語，壽命延長至二千歲。二千歲時人復作是念：我等由修善故，壽命延長，今者寧可更增少善。何善可修？當不慳貪。於是，其人盡不慳貪而行布施，壽命延長至五千歲。五千歲時人復作是念：我等由修善故，壽命延長，今者寧可更增少善。何善可修？當不嫉妬，慈心修善。於是，其人盡不嫉妬，慈心修善，壽命延長至於萬歲。
<p/>「萬歲時人復作是念：我等由修善故，壽命延長，今者寧可更增少善。何善可修？當行正見，不生顛倒。於是，其人盡行正見，不起顛倒，壽命延長至二萬歲。二萬歲時人復作是念：我等由修善故，壽命延長，今者寧可更增少善。何善可修？當滅三不善法：一者非法淫，二者非法貪，三者邪見。於是，其人盡滅三不善法，壽命延長至四萬歲。四萬歲時人復作是念：我等由修善故，壽命延長，今者寧可更增少善。何善可修？當孝養父母，敬事師長。於是，其人;卽孝養父母，敬事師長，壽命延長至八萬歲。
<p/>「八萬歲時人，女年五百歲始出行嫁。時，人當有九種病：一者寒，二者熱，三者飢，四者渴，五者大便，六者小便，七者欲，八者饕餮<note n="d6.113"/>，九者老。時，此大地坦然平整<note n="d6.114"/>，無有溝坑、丘墟、荊棘，亦無蚊、虻、蛇、蚖、毒蟲，瓦石、沙礫變成;瑠璃，人民熾盛，五穀平賤，豐樂無極。是時，當起八萬大城，村城鄰比，雞鳴相聞。當於爾時，有佛出世，名為彌勒<note n="d6.115"/>如來、至真、等正覺，十號具足，如今如來十號具足。彼於諸天、釋、梵、魔、若魔、天、諸沙門、婆羅門、諸天、世人中，自身作證，亦如我今於諸天、釋、梵、魔、若魔、天、沙門、婆羅門、諸天、世人中，自身作證。彼當說法，初言亦善，中下亦善<note n="d6.116"/>，義味具足，淨修梵行。如我今日說法，上中下言，皆悉真正，義味具足，梵行清淨。彼眾弟子有無數千萬，如我今日弟子數百。彼時，人民稱其弟子號曰慈子，如我弟子號曰釋子。
<p/>「彼時，有王名曰儴伽<note n="d6.117"/>，剎利水澆頭種轉輪聖王，典四天下，以正法治，莫不靡伏，七寶具足：一金輪寶、二白象寶、三紺馬寶、四神珠寶、五玉女寶、六居士寶、七主兵寶。王有千子，勇猛雄烈<note n="d6.118"/>，能卻外敵。四方敬順，不加兵 *仗，自然太<note n="d6.119"/>平。爾時，聖王建大寶幢，圍十六尋，上高千尋，千種雜色嚴飾其幢。幢有百觚，觚<note n="d6.120"/>有百枝，寶縷織成，眾寶間廁。於是，聖王壞此幢已，以施沙門、婆羅門、國中貧者，然後剃除鬚髮，服三法衣，出家修道，修無上行，於現法中自身作證：生死已盡，梵行已立，所作已辦，不受後有。」
<p/>佛告諸比丘：「汝等當勤修善行，以修善行，則壽命延長，顏色增益，安隱快樂，財寶豐饒，威力具足。猶如諸王順行轉輪聖王舊法，則壽命<note n="d6.121"/>延長，顏色增益，安隱快樂，財寶豐饒，威力具足。比丘亦如是，當修善法，壽命延長，顏色增益，安隱快樂，財寶豐饒，威力具足。
<p/>「云何比丘壽命延長？如是比丘修習欲定，精勤不懈，滅行成就，以修神足；修精進定、意定、思惟定，精勤不懈，滅行成就，以修神足，是為壽命延長。何謂比丘顏色增益？於是比丘戒律具足，成就威儀，見有小罪，生大怖畏。等學諸戒，周滿備悉，是為比丘顏色增益。何謂比丘安隱快樂？於是比丘斷除淫欲，去不善法，有覺、有觀，離生喜、樂，行第一禪。除滅覺、觀，內信歡悅，歛<note n="d6.122"/>心專一，無覺、無觀，定生喜、樂，行第二禪。捨喜守護，專念<note n="d6.123"/>不亂，自知身樂，賢聖所求，護念、樂<note n="d6.124"/>，行<note n="d6.125"/>第三禪。捨滅苦樂，先除憂喜，不苦不樂，護念清淨<note n="d6.126"/>，行第四禪，是為比丘安隱快樂。
<p/>「何謂比丘財寶豐饒？於是比丘修習慈心，遍滿一方，餘方亦爾，周遍廣普，無二無量，除眾結恨，心無嫉惡，靜默慈柔，以自娛樂，悲、喜、捨心<note n="d6.127"/>亦復如是，是為<note n="d6.128"/>比丘財寶豐饒。何謂比丘威力具足？於是比丘如實知苦聖諦，集<note n="d6.129"/>、盡、道諦亦如實知，是為比丘威力具足。」
<p/>佛告比丘：「我今遍觀諸有力者無過魔力，然漏盡比丘<note n="d6.130"/>力能勝彼。」
<p/>爾時，諸比丘聞佛所說，歡喜奉行！
<p/>佛說<note n="d6.131"/>長阿含經卷第六<note n="d6.132"/> 
<note n="d7.1"/>
<sid n="d7"/>（七）第二分弊<note n="d7.2"/>宿經<note n="d7.3"/>卷第三
<p/>爾時，童女迦葉<note n="d7.4"/>與五百比丘遊行拘薩羅國，漸詣斯波醯<note n="d7.5"/>婆羅門村，時童女迦葉在斯 *波醯村北尸舍婆<note n="d7.6"/>林止。時，有婆羅門名曰弊宿<note n="d7.7"/>，止斯 *波醯村。此村豐樂，民人眾多，樹木繁茂，波斯匿王別封<note n="d7.8"/>此村與婆羅門 *弊宿，以為梵分<note n="d7.9"/>。弊宿婆羅門常懷異見，為人說言：「無有他世<note n="d7.10"/>，亦無更生<note n="d7.11"/>，無善惡報。」
<p/>時，斯 *波醯村人聞童女迦葉與五百比丘，從拘薩羅國漸至此尸舍婆林，自相謂言：此童女迦葉有大名聞，已得羅漢，耆舊長宿，多聞廣博，聰明叡智，辯才應機，善於談論，今得見者，不亦善哉！時，彼村人日日次第往詣迦葉。爾時，弊宿在高樓上，見其村人羣<note n="d7.12"/>隊<note n="d7.13"/>相隨，不知所趣，卽問左右持蓋者<note n="d7.14"/>言：「彼人何故 *羣隊相隨？」
<p/>侍者答曰：「我聞童女迦葉將五百比丘遊拘薩羅國，至尸舍婆林，又聞其人有大名稱，已得羅漢，耆舊長宿，多聞廣博，聰明叡智，辯才應機，善於談論，彼諸人等，  *羣隊相隨，欲詣迦葉共相見耳。」
<p/>時，弊宿婆羅門卽敕侍者：「汝速往語諸人：『且住！當共俱行，往與相見。』所以者何？彼人愚惑，欺誑世間，說有他世，言有更生，言有善惡報；而實無他世，亦無更生，無善惡報。」
<p/>時，使者受教已，卽往語彼斯婆醯村人言：「婆羅門語：『汝等且住！當共俱詣，往與相見。』」
<p/>村人答曰<note n="d7.15"/>：「善哉！善哉！若能來者，當共俱行。」
<p/>使還尋白：「彼人已住，可行者行。」
<p/>時，婆羅門卽下高樓，敕侍者嚴駕，與彼村人前後圍遶，詣尸<note n="d7.16"/>舍婆林。到已下車，步進詣迦葉所，問訊訖，一面坐。其彼村人婆羅門、居士，有禮拜迦葉然後坐者，有問訊已而坐者，有自稱名已而坐者，有<note n="d7.17"/>叉手已而坐者，有默而坐者。時，弊宿婆羅門語童女迦葉言：「今我欲有所問，寧有閑暇見聽許不？」
<p/>迦葉報言<note n="d7.18"/>：「隨汝所問，聞已當知。」
<p/>婆羅門言：「今我論者，無有他世，亦無更生，無罪福報，汝論云何？」
<p/>迦葉答曰：「我今問汝，隨汝意答。今上日月，為此世耶？為他世耶？為人、為天耶？」
<p/>婆羅門答曰：「日月是他世，非此世也。是天，非人<note n="d7.19"/>。」
<p/>迦葉答曰：「以此可知，必有他世，亦有更生，有善惡報。」
<p/>婆羅門言：「汝雖云有他世，有更生及善惡報，如我意者，皆悉無有。」
<p/>迦葉問曰：「頗有因緣，可知無有他世，無有更生，無善惡報耶？」
<p/>婆羅門答曰：「有緣。」
<p/>迦葉問曰：「以何因緣，言無他世？」
<p/>婆羅門言：「迦葉！我有親族知識<note n="d7.20"/>，遇患困病，我往問言：『諸沙門、婆羅門各懷異見，言諸有殺生、盜竊、邪淫、兩舌、惡口、妄言、綺語、貪取<note n="d7.21"/>、嫉妬、邪見者，身壞命終，皆入地獄。我初不信，所以然者，初未曾見死已來還，說所墮處。若有人來說所墮處，我必信受。汝今是我所親，十惡亦備，若如沙門語者，汝死必入大地獄中，今我相信，從汝取定。若審有地獄者，汝當還來，語我使知，然後當信。』迦葉！彼命終已，至今不來。彼是我親，不應欺我，許而不來，必無後世。」
<p/>迦葉報曰：「諸有智者，以譬喻得解，今當為汝引喻解之。譬如盜賊，常懷奸詐，犯王禁法，伺察所得，將詣王所，白言：『此人為賊，願王治之！』王卽敕左右，收繫其人，遍令街巷，然後載之，出城付刑人者。時，左右人卽<note n="d7.22"/>將彼賊，付刑人者。彼賊以柔軟言，語守衛者：『汝可放我，見諸親里，言語辭別，然後當還。』云何，婆羅門！彼守衛者寧肯放不？」
<p/>婆羅門答曰：「不可。」
<p/>迦葉又言：「彼同人類，俱存現世，而猶不放，況汝所親，十惡備足，身死命終，必入地獄。獄鬼無慈，又非其<note n="d7.23"/>類，死生異世，彼若以軟言求於獄鬼：『汝暫放我，還到世間，見親族言語辭別，然後當還。』寧得放不？」
<p/>婆羅門答曰：「不可。」
<p/>迦葉又言：「以此相方，自足可知。何為守迷，自生邪見耶？」
<p/>婆羅門言：「汝雖引喻，謂有他世，我猶言無。」
<p/>迦葉復言：「汝頗更有餘緣，可知無他世耶？」
<p/>婆羅門報言：「我更有餘緣，知無他世。」
<p/>迦葉問曰：「以何緣知？」
<p/>答曰：「迦葉！我有親族，遇患篤重，我往語言：『諸沙門、婆羅門各懷異見，說有他世，言不殺、不盜、不淫、不欺、不兩舌、惡口、妄言、綺語、貪取、嫉妬、邪見者，身壞命終，皆生天上。我初不信，所以然者，初未曾見死已來還，說所墮處。若有人來<note n="d7.24"/>說所墮生，我必信耳。今汝是我所親，十善亦備，若如沙門語者，汝今命終，必生天上，今我相信，從汝取定。若審有天報者，汝當必來語我使知，然後當信。』迦葉！彼命終已，至今不來。彼是我親，不應欺我，許而不來，必無他世。」
<p/>迦葉又言：「諸有智者，以譬喻得解，我今當復為汝說喻。譬如有人，墮於深廁，身首沒溺。王敕左右，挽此人出<note n="d7.25"/>，以竹為篦，三刮其身，澡豆淨灰<note n="d7.26"/>，次如洗之，後以香湯，沐浴其體，細末眾香，坌其身上，敕除髮師，淨其鬚髮。又敕左右，重將洗沐，如是至三。洗以香湯，坌以香末；名衣上服，莊嚴其身；百味甘饍，以恣其口；將詣高堂，五欲<note n="d7.27"/>娛樂。其人復<note n="d7.28"/>能還入廁不？」
<p/>答 *曰：「不能，彼<note n="d7.29"/>處臭惡，何可還入？」
<p/>迦葉言：「諸天亦爾。此閻浮利地<note n="d7.30"/>，臭穢不淨。諸天在上，去此百由旬，遙聞人臭，甚於廁溷。婆羅門！汝親族知識，十善具足，然必生天；五欲自娛，快樂無極，寧當復肯還來，入此閻浮廁不？」
<p/>答曰：「不也。」
<p/>迦葉又言：「以此相方，自具<note n="d7.31"/>可知。何為守迷，自生邪見？」
<p/>婆羅門言：「汝雖引喻，言<note n="d7.32"/>有他世，我猶言無。」
<p/>迦葉復言：「汝頗更有餘緣，可知無他世耶？」
<p/>婆羅門報言：「我更有餘緣，知無他世。」
<p/>迦葉問曰：「以何緣知？」
<p/>答曰：「迦葉！我有親族，遇<note n="d7.33"/>患篤重，我往語言：『沙門、婆羅門各懷異見，說有後世，言不殺、不盜、不淫、不欺、不飲酒者，身壞<note n="d7.34"/>命終，皆生忉利天上。我亦不信，所以然者，初未曾見死已來還，說所墮處。若有人來說所墮生，我必信耳。今汝是我所親，五戒具足，身壞命終，必生忉利天上，今<note n="d7.35"/>我相信，從汝取定。若審有天福者，汝當還來，語我使知，然後當信。』迦葉！彼命終已，至今不來。彼是我親，不應有欺，許而不來，必無他世。」
<p/>迦葉答言：「此間百歲，正當忉利天上一日一夜耳。如是亦三十日為一月，十二月為一歲。如是彼天壽千歲。云何，婆羅門！汝親族五戒具足，身壞命終，必生忉利天上。彼生天已，作是念言：『我初生此，當二三日中，娛樂遊戲，然後來下報汝言。』者，寧得見不？」
<p/>答曰：「不也。我死久矣，何由相見？」
<p/>婆羅門言：「我不信也，誰來告汝有忉利天，壽命如是？」
<p/>迦葉言：「諸有智者，以譬喻得解，我今更當為汝引喻。譬如有人，從生而盲，不識五色，青、黃、赤、白、麁、細、長、短，亦不見日、月、星象<note n="d7.36"/>、丘陵、溝壑。有人問言：『青、黃、赤、白五色云何？』盲人答曰：『無有五色。』如是麁、細、長、短、日、月、星象、山陵、溝壑，皆言無有。云何，婆羅門！彼盲人言，是正答不？」
<p/>答曰：「不也。」
<p/>「所以者何？世間現有五色，青、黃、赤、白、麁、細、長、短，日、月、星象、山陵、溝壑，而彼言無。婆羅門！汝亦如是。忉利天壽，實有不虛，汝自不見，便言其無。」
<p/>婆羅門言：「汝雖言有，我猶不信。」
<p/>迦葉又言：「汝復作何緣，而知其無？」
<p/>答曰：「迦葉！我所封村人有作賊者，伺察所得，將詣我所，語我言：『此人為賊，唯願治之！』我答言：『收縛此人，著大釜<note n="d7.37"/>中，圍<note n="d7.38"/>蓋厚泥，使其牢密，勿令有<note n="d7.39"/>泄，遣人圍遶，以火煮之。』我時欲觀知其精神所出之處，將諸侍從，遶釜而觀，都不見其神去來處，又發釜看，亦不見神有往來之<note n="d7.40"/>處。以此緣故，知無他世。」
<p/>迦葉又言：「我今問汝，若能答者隨意報之。婆羅門！汝在高樓，息寢<note n="d7.41"/>臥時，頗曾夢見山林、江河、園觀、浴池、國邑、街巷不？」
<p/>答曰：「夢見。」
<p/>又問：「婆羅門！汝當夢時，居家眷屬侍衛汝不？」
<p/>答曰：「侍衛。」
<p/>又問：「婆羅門！汝諸眷屬見汝識神有出入不？」
<p/>答曰：「不見。」
<p/>迦葉又言：「汝今生存，識神出入，尚不可見，況於死者乎？汝不可以目<note n="d7.42"/>前現事觀於眾生。婆羅門！有比丘初夜、後夜捐<note n="d7.43"/>除睡眠，精勤不懈，專念道品。以三昧力<note n="d7.44"/>，修淨<note n="d7.45"/>天眼<note n="d7.46"/>；以天眼力，觀於眾生。死此生彼，從彼生此，壽命長短，顏色好醜，隨行受報，善惡之趣，皆悉知見。汝不可以穢濁肉眼，不能徹見眾生所趣，便言無也。婆羅門！以此可知，必有他世。」
<p/>婆羅門言：「汝雖引喻說有他世，如<note n="d7.47"/>我所見，猶無有也。」
<p/>迦葉又言：「汝頗更有因緣，知無他世耶？」
<p/>婆羅門言：「有。」
<p/>迦葉言：「以何緣知？」
<p/>婆羅門言：「我所封村人有作賊者，伺察所得，將詣我所，語我言：『此人為賊，唯願治之！』我敕左右收縛此人，生剝其皮，求其識神，而都不見。又敕左右臠割其肉，以求識神，又復不見。又敕左右截其筋、脉、骨間求神，又復不見。又敕左右打骨出髓，髓中求神，又復不見。迦葉！我以此緣，知無他世。」
<p/>迦葉復言：「諸有智者，以譬喻得解，我今復當為汝引喻：乃往過去久遠世時，有一國壞，荒毀未復，時有商賈五百乘車經過其土，有一梵志奉事火神，常止一林。時，諸商人皆往投宿，清旦別去，時事火梵志作是念言：向諸商人宿此林中，今者已<note n="d7.48"/>去，儻有遺漏可試往看。尋詣彼所，都無所見，唯有一小兒始年一歲，獨在彼坐，梵志復念：我今何忍見此小兒於我前死？今者寧可將此小兒至吾所止，養活之耶？卽抱小兒往所住處而養育之。其兒轉大，至十餘歲。
<p/>「時，此梵志以少因緣欲遊人間，語小兒曰：『我有少緣，欲暫出行，汝善守護此火，慎勿使滅。若火滅者，當以鑽鑽木，取火燃之。』具誡<note n="d7.49"/>敕已，出林遊行。梵志去後，小兒貪戲，不數視火，火遂便滅。小兒戲還，見火已滅，懊惱而言：『我所為非，我父去時，具約敕我：守護此火，慎勿令滅！而我貪戲，致使火滅，當如之何？』彼時<note n="d7.50"/>，小兒吹灰求火，不能得已；便以斧劈薪求火，復不能得；又復斬薪置於臼中，搗以求火，又不能得。
<p/>「爾時，梵志於人間還，詣彼林所，問小兒曰：『吾先敕汝使守護火，火不滅耶？』小兒對曰：『我向出戲，不時護視，火今已滅。』復問小兒：『汝以何方便更求火耶？』小兒報曰：『火出於木，我以斧破木求火，不得火<note n="d7.51"/>；復斬之令碎，置於臼中，杵搗求火，復不能得。』時，彼梵志以鑽鑽木出火，積薪而燃，告小兒曰：『夫欲求火，法應如此，不應破析<note n="d7.52"/>杵碎而求。』
<p/>「婆羅門！汝亦如是無有方便㓟<note n="d7.53"/>，剝死人而求識神，汝不可以目<note n="d7.54"/>前現事觀於眾生。婆羅門！有比丘初夜後夜 *捐除睡眠，精勤不懈，專念道品。以三昧力，修淨天眼；以天眼力，觀於眾生。死此生彼，從彼生此，壽命長短，顏色好醜，隨行受報，善惡之趣，皆悉知見。汝不可以穢濁肉眼，不能徹見眾生所趣，便言無也。婆羅門！以此可知，必有他世。」
<p/>婆羅門言：「汝雖引喻說有他世，如我所見，猶無有也。」
<p/>迦葉復言：「汝頗更有因緣，知無他世耶？」
<p/>婆羅門言：「有。」
<p/>迦葉言：「以何<note n="d7.55"/>緣知？」
<p/>婆羅門言：「我所封村人有作賊者，伺察所得，將詣我所，語我言：『此人為賊，唯願治之！』我敕左右<note n="d7.56"/>：『將此人以稱<note n="d7.57"/>稱之。』侍者受命，卽以 *稱稱。又告侍者：『汝將此人安徐殺之，勿損皮肉。』卽受我教，殺之無損。我復敕左右：『更重稱之。』乃重於本。迦葉！生稱<note n="d7.58"/>彼人<note n="d7.59"/>，識神猶在<note n="d7.60"/>，顏色悅豫，猶能言語，其身乃輕；死已重稱，識神已滅，無有顏色，不能語言<note n="d7.61"/>，其身更重，我以此<note n="d7.62"/>緣，知無他世。」
<p/>迦葉語婆羅門：「吾今問汝，隨意答我。如人稱鐵，先冷稱已，然後熱稱，何有光色柔軟而輕？何無光色堅䩕<note n="d7.63"/>而重？」
<p/>婆羅門言：「熱<note n="d7.64"/>鐵有色，柔軟而輕；冷鐵無色，剛強而重。」
<p/>迦葉語言：「人亦如是，生有顏色，柔軟而輕；死無顏色，剛強而重，以此可知，必有他世。」
<p/>婆羅門言：「汝雖引喻說有他世，如我所見，必無有也。」
<p/>迦葉言：「汝復有何緣，知無他世？」
<p/>婆羅門答言：「我有親族， *遇患篤重，時，我到彼語言：『扶此病人，令右脇臥。』視瞻、屈伸、言語如常；又使左臥，反覆宛轉，屈伸、視瞻、言語如常。尋卽命終，吾復使人扶轉，左臥右臥，反覆諦觀，不復屈伸、視瞻、言語，吾以是知，必無他世。」
<p/>迦葉復言：「諸有智者，以譬喻得解，今當為汝引喻：昔有一國不聞貝聲，時有一人善能吹貝，往到彼國，入一村中，執貝三吹，然後置地。時，村人男女聞聲驚動，皆就往問：『此是何聲，哀和清徹乃如是耶？』彼人指貝曰：『此物聲也。』時，彼村人以手觸貝曰：『汝可作聲！汝可作聲！』貝都不鳴，其主𣈳取貝三吹置地。時，村人言：『向者，美聲非是貝力，有手有口，有氣吹之，然後乃鳴。』人亦如是，有壽有識，有息出入，則能屈伸、視瞻、 *語言；無壽無識，無出入息，則無<note n="d7.65"/>屈伸、視瞻、語言。」
<p/>又語婆羅門：「汝今宜捨此惡邪見，勿為長夜自增苦惱。」
<p/>婆羅門言：「我不能捨，所以然者，我自生來長夜諷誦，翫習堅固，何可捨耶？」
<p/>迦葉復言：「諸有智者，以譬喻得解，我今當更為汝引喻：乃往久遠有一國土，其土邊疆，人民荒壞。彼國有二人，一智一愚，自相謂言<note n="d7.66"/>：『我是汝親，共汝出城，採穭<note n="d7.67"/>求財。』卽尋相隨，詣一空聚<note n="d7.68"/>，見地有麻，卽語愚者：『共取持歸。』時，彼二人各取一擔，復過前村，見有麻縷，其一智者言：『麻縷成功，輕細可取。』其一人言：『我已取麻，繫縛牢固，不能捨也。』其一智者卽取麻縷，重擔而<note n="d7.69"/>去。復共前進，見有麻布，其一智者言：『麻布成功，輕細可取。』彼一人言：『我已<note n="d7.70"/>取麻，繫縛牢固，不能復捨。』其一智者卽捨麻縷取布自重。復共前行，見有劫貝<note n="d7.71"/>，其一智者言：『劫貝價貴，輕細可取。』彼一人言：『我已取麻，繫縛牢固，齎來道遠，不能捨也。』時，一智者𣈳捨麻布而取劫貝。
<p/>「如是前行，見劫貝縷<note n="d7.72"/>，次見白疊<note n="d7.73"/>，次見白銅，次見白銀，次見黃金，其一智者言：『若無金者，當取白銀；若無白銀，當取白銅；……乃至麻縷；若無麻縷，當取麻耳。今者此村大有黃金，眾<note n="d7.74"/>寶之上，汝宜捨麻，我當捨銀，共取黃金，自重而歸。』彼一人言：『我取此麻，繫縛牢固，齎來道遠，不能捨也，汝欲取者，自隨汝意。』其一智者捨銀取金，重擔而歸其家，親族遙見彼人大得金寶，歡喜奉迎。時，得金者見親族迎，復大歡喜。其無智人負麻而歸居家，親族見之，不悅亦不起迎，其負麻者倍增憂愧<note n="d7.75"/>。婆羅門！汝今宜捨惡習邪見，勿為長夜自增苦惱，如負麻人執意堅固，不取金寶，負麻而歸，空自疲勞，親族不悅，長夜貧窮，自增憂苦也。」
<p/>婆羅門言：「我終不能捨此見也。所以者何？我以此見多所教授，多所饒益，四方諸王皆聞我名，亦盡知我是斷滅學者<note n="d7.76"/>。」
<p/>迦葉復言：「諸有智者，以譬喻得解，我今當更為汝引喻：乃往久遠有一國土，其土邊疆，人民荒壞。時有商人，有千乘車，經過其土，水穀、薪草不自供足，時商主念言：我等伴多，水穀、薪草不自供足，今者寧可分為二分<note n="d7.77"/>，其一分者於前發引。其前發導師<note n="d7.78"/>見有一人，身體麁大，目赤面黑，泥塗其身，遙見遠來，卽問：『汝從何來？』報言：『我從前村來。』又問彼言：『汝所來處，多有水穀、薪草不耶？』其人報言：『我所來處，豐有水穀，薪草無乏。我於中路逢天暴雨，其處多水，亦豐薪草。』又語商主：『汝曹車上若有穀草，盡可 *捐棄，彼自豐有，不須重車。』
<p/>「時，彼商主語眾商言：『吾向前行，見有一人，目赤面黑，泥塗其身，我遙問言：汝從何來？卽答我言：我從前村來。我尋復問：汝所<note n="d7.79"/>來處，豐有水穀、薪草不也？答我言：彼大豐耳。又語我言<note n="d7.80"/>：向於中路，逢天暴雨，此處多水，又<note n="d7.81"/>豐薪草。復語我言：君等車上若有穀草，盡可捐棄，彼自豐有，不須重車。汝等宜各棄諸穀草，輕車速進。』卽如其言，各共 *捐棄穀草，輕車速進。
<p/>「如是一日不見水草，二日、三日……乃至七日，又復不見。時，商人窮於曠澤，為鬼所食。其後一部，次復進路，商主時前復見一人，目赤面黑，泥塗其身，遙見問言：『汝從何來？』彼人答言：『從<note n="d7.82"/>前村來。』又問：『汝所來處，豐有水穀、薪草不耶？』彼人答曰：『大豐有耳。』又語商主<note n="d7.83"/>：『吾於中路，逢天暴雨，其處多水，亦豐薪草。』又語商主：『君等車上若有穀草，便可 *捐棄，彼自豐有，不須重車。』
<p/>「時，商主還語諸商人言：『吾向前行，見有一人，道<note n="d7.84"/>如此事：君等車上若有穀草<note n="d7.85"/>，可盡捐棄<note n="d7.86"/>，彼自豐有，不須重車。』時，商主言：『汝等穀草慎勿捐棄，須得新者然後當棄。所以者何？新陳相接，然後當得度此曠野。』時，彼商人重車而行，如是一日不見水草，二日、三日……至於七日，又亦不見。但見前人為鬼所食，骸骨狼藉。
<p/>「婆羅門！彼赤眼黑面者，是羅剎鬼<note n="d7.87"/>也。諸有隨汝教者，長夜受苦，亦當如彼。前部商人無智慧故，隨導師語，自沒其身。婆羅門！諸有沙門、婆羅門，精進智慧，有所言說，承用其教者，則長夜獲安，如彼後部商人有智慧故，得免危<note n="d7.88"/>難。婆羅門！汝今寧可捨此惡見，勿為長夜自增苦惱。」
<p/>婆羅門言：「我終不能捨所見也，設有人來強諫我者，生我忿耳，終不捨見。」
<p/>迦葉又言：「諸有智者，以譬喻得解，我今當復為汝引喻：乃昔久遠有一國土，其土邊疆，人民荒壞。時有一人，好喜養豬，詣他空村，見有乾<note n="d7.89"/>糞，尋自念言：此處饒糞，我豬豚飢，今當取草裹此乾糞，頭戴而歸。卽尋取草，裹糞而戴，於其中路，逢天大雨，糞汁流下，至於足跟，眾人見已，皆言：『狂人！糞塗<note n="d7.90"/>臭處，正使天晴<note n="d7.91"/>，尚不應<note n="d7.92"/>戴，況於雨中戴之而行？』其人方怒，逆罵詈言：『汝等自癡，不<note n="d7.93"/>知我家豬豚飢餓；汝若知者，不言我癡。』婆羅門！汝今寧可捨此惡見，勿守迷惑，長夜受苦。如彼癡子戴糞而行，眾人訶諫，逆更瞋罵，謂他不知<note n="d7.94"/>。」
<p/>婆羅門語迦葉言：「汝等若謂行善生天，死勝生者，汝等則當以刀自刎，飲毒而死，或五縛其身，自投高岸，而今貪生不能自殺者，則知死不勝生。」
<p/>迦葉復言：「諸有智者，以譬喻得解，我今當更為汝引喻：昔者，此斯波醯村有一梵志，耆舊長宿，年百二十。彼有二妻，一先有子，一始有娠。時，彼梵志未久命終，其大母子語小母<note n="d7.95"/>言：『所有財寶，盡應與我，汝無分也。』時小母言：『汝為小待，須我分娠<note n="d7.96"/>。若生男者，應有財分；若生女者，汝自嫁娶，當得財物。』彼子殷勤再三索財，小母答如初。其子又逼不已，時彼小母𣈳以利刀自決其腹，知為男女。」
<p/>語婆羅門言：「母<note n="d7.97"/>今自殺，復害胎子，汝婆羅門，亦復如是。既自殺身，復欲殺人。若沙門、婆羅門，精勤修善，戒德具足，久存世者，多所饒益，天人獲安。吾今末後為汝引喻，當使汝知惡見之殃。昔者，此斯 *波醯村有二伎人<note n="d7.98"/>，善於弄丸<note n="d7.99"/>，二人角<note n="d7.100"/> *伎，一人得勝。時，不如者語<note n="d7.101"/>勝者言<note n="d7.102"/>：『今日且停，明當更共試<note n="d7.103"/>。』其不如者卽歸家中，取其戲丸，塗以毒藥，曝<note n="d7.104"/>之使 *乾，明持此丸詣勝者所，語言：『更可 *角伎。』卽前共戲，先以毒丸授彼勝者：『勝者卽吞。』其不如者復授毒丸，得已隨吞<note n="d7.105"/>，其毒轉行，舉身戰動。時，不如者以偈罵曰：
<p/>『吾以藥塗丸，而汝吞不覺；
<p/>小 *伎汝為吞，久後自當知。』」
<p/>迦葉語婆羅門言：「汝今當速捨此惡見，勿為專迷，自增苦毒，如彼 *伎人，吞毒不覺。」
<p/>時，婆羅門白迦葉言：「尊者初設<note n="d7.106"/>月喻，我時已解。所以往返，不時受者，欲見迦葉辯才智慧，生牢固信耳。我今信受，歸依迦葉。」
<p/>迦葉報言：「汝勿歸我，如我所歸無上尊<note n="d7.107"/>者，汝當歸依。」
<p/>婆羅門言：「不審所歸無上尊者，今為所在？」
<p/>迦葉報言：「今我師世尊，滅度<note n="d7.108"/>未久。」
<p/>婆羅門言：「世尊若在，不避遠近，其當親見，歸依禮拜。今聞迦葉言，如來滅度，今卽歸依滅度如來及法、眾僧<note n="d7.109"/>。迦葉！聽我於正法中為優婆塞！自今已後，盡壽不殺、不盜、不淫、不欺、不飲酒<note n="d7.110"/>，我今當為一切大施<note n="d7.111"/>。」
<p/>迦葉語言：「若汝宰殺眾生，撾打僮<note n="d7.112"/>僕，而為會<note n="d7.113"/>者，此非淨福。又如磽确薄地<note n="d7.114"/>，多生荊棘，於中種植，必無所獲。汝若宰殺眾生，撾打僮僕，而為大會<note n="d7.115"/>，施邪見眾，此非淨福。若汝大施，不害眾生，不以杖楚加於僮僕，歡喜設會，施清淨眾，則獲大福。猶如良田，隨時種植<note n="d7.116"/>，必獲果實。」
<p/>「迦葉！自今已後，常淨施眾僧，不令斷絕。」
<p/>時，有一年少梵志，名曰摩頭<note n="d7.117"/>，在 *弊宿後立，弊宿顧語曰：「吾今<note n="d7.118"/>欲設一切大施，汝當為我經營<note n="d7.119"/>處分。」
<p/>時，年少梵志聞弊宿<note n="d7.120"/>語已，卽為經營，為大施已，而作是言：「願使弊宿今世、後世不獲福報。」
<p/>時，弊宿聞彼梵志經營施已，有如是言：「願使弊宿今世、後世不獲果報。」卽命梵志而告之曰：「汝審<note n="d7.121"/>有是言耶？」
<p/>答曰：「如是，實有是言。所以然者，今所設食，麁澀弊惡，以此施僧，若以示王，王尚不能以手暫向，況當食之<note n="d7.122"/>？現在所設，不可喜樂，何由後世得淨果報<note n="d7.123"/>？王施僧衣純以麻布，若以示王，王尚不能以足暫向，況能自著？現在所施，不可喜樂，何由後世得淨果報？」
<p/>時，婆羅門又告梵志：「自今已後，汝以我所食、我所著衣以施眾僧。」
<p/>時，梵志卽承教旨，以王所食、王所著衣供養眾僧。時，婆羅門設此淨施，身壞命終，生一下劣天<note n="d7.124"/>中；梵志經營會者，身壞命終，生忉利天。
<p/>爾時，弊宿婆羅門、年少梵志及斯婆醯婆羅門、居士等，聞童女迦葉所說，歡喜奉行！
<p/>佛說<note n="d7.125"/>長阿含經卷第七<note n="d7.126"/> 
<note n="d8.1"/>
<sid n="d8"/>（八）第二分散陀那經<note n="d8.2"/>第四
<p/>如是我聞：
<p/>一時，佛在羅閱祇毗訶羅山七葉樹窟<note n="d8.3"/>，與大比丘眾千二百五十人俱。
<p/>時，王舍城有一居士，名散陀那<note n="d8.4"/>，好行遊觀，日日出城，至世尊所。時，彼居士仰觀日時，默自念言：今往覲佛，非是時也，今者世尊必在靜室三昧思惟，諸比丘眾亦當禪靜，我今寧可往詣烏暫婆利梵志女林<note n="d8.5"/>中，須日時到，當詣世尊，禮敬問訊，;幷詣諸比丘所，致敬問訊。
<p/>時，梵志女林中有一梵志，名尼俱陀<note n="d8.6"/>，與五百梵志子俱止彼林。時，諸梵志眾聚一處，高聲大論，俱<note n="d8.7"/>說遮道濁亂之言，以此終日。或論國事，或論戰鬥兵仗<note n="d8.8"/>之事，或論國家義和之事，或論大臣及庶民事，或論車馬遊園林事，或論坐席、衣服、飲食、婦女之事，或論山海龜𣟂之事，但說如是遮道之論，以此終日。
<p/>時，彼梵志遙見散陀那居士來，卽敕其眾，令皆靜默：「所以然者，彼沙門<note n="d8.9"/>瞿曇<note n="d8.10"/>弟子今從外來，沙門瞿曇白衣弟子<note n="d8.11"/>中，此為最上，彼必來此，汝宜靜默。」時，諸梵志<note n="d8.12"/>各自默然。
<p/>散陀那居士至梵志所，問<note n="d8.13"/>訊已<note n="d8.14"/>，一面坐，語梵志曰：「我師世尊常樂閑靜，不好憒鬧，不如汝等與諸弟子處在人中，高聲大論，但說遮道無益之言。」
<p/>梵志又語居士言：「沙門瞿曇頗曾與人共言論不？眾人何由得知沙門有大智慧？汝師常好獨處邊地，猶如瞎牛食草，偏逐<note n="d8.15"/>所見。汝師瞿曇亦復如是，偏好獨見，樂無人處。汝師若來，吾等當稱以為瞎牛。彼常自言有大智慧，我以一言窮彼，能使默然如龜藏六，謂可無患，以一箭射，使無逃處。」
<p/>爾時，世尊在閑靜室，以天耳聞梵志居士有如是論，卽出七葉樹窟，詣烏暫婆利梵志女林。時，彼梵志遙見佛來，敕諸弟子：「汝等皆默，瞿曇沙門欲來至此，汝等慎勿起迎、恭敬禮拜，亦勿請坐，取一別座，與之令坐。彼既坐已，卿等當問：沙門瞿曇！汝從本來，以何法教訓於弟子，得安隱處<note n="d8.16"/>，淨修梵行？」
<p/>爾時，世尊漸至彼園，時彼<note n="d8.17"/>梵志不覺自起，漸迎世尊，而作是言：「善來，瞿曇！善來，沙門！久不相見，今以何緣而來至此？可前小坐。」爾時，世尊卽就其座<note n="d8.18"/>，熙<note n="d8.19"/>怡而笑，默自念言：此諸愚人不能自專，先立要令，竟不能全。所以然者，是佛神力令彼惡心自然敗壞。
<p/>時，散陀那居士禮世尊足，於一面坐。尼俱陀梵志問訊佛已，亦一面坐，而白佛言：「沙門瞿曇！從本以來，以何法教訓誨弟子，得安隱 *處，淨修梵行？」
<p/>世尊告曰：「且止！梵志！吾法深廣，從本以來，誨諸弟子，得安隱處，淨修梵行，非汝所及。」
<p/>又告梵志：「正使汝師及汝弟子所行道法，有淨不淨，我盡能說。」
<p/>時，五百梵志弟子各各舉聲，自相謂言：「瞿<note n="d8.20"/>曇沙門有大威勢，有大神力，他問己義，乃開<note n="d8.21"/>他義。」
<p/>時，尼俱陀梵志白佛言：「善哉！瞿曇！願分別之。」
<p/>佛告梵志：「諦聽！諦聽！當為汝說。」
<p/>梵志答言<note n="d8.22"/>：「願樂欲聞。」
<p/>佛告梵志：「汝所行者皆為卑陋，離服裸形<note n="d8.23"/>，以手障蔽，不瓨受食<note n="d8.24"/>，不受盂食<note n="d8.25"/>，不受兩壁中間食<note n="d8.26"/>，不受二人中間食<note n="d8.27"/>，不受兩刀中間食<note n="d8.28"/>，不受兩盂中間食<note n="d8.29"/>，不受共食家食<note n="d8.30"/>，不受懷妊家食，見狗在門則不受其食，不受多蠅家食，不受請食，他言先識則不受其食；不食魚，不食肉，不飲酒，不兩器食；一餐一咽，……至七餐止，受人益食，不過七益；或一日一食，或二日、三日、四日、五日、六日、七日一食；或復食菜<note n="d8.31"/>，或復食莠，或食飯汁，或食糜<note n="d8.32"/>米，或食稴<note n="d8.33"/>稻，或食牛糞，或食鹿糞，或食樹根、枝葉、果實，或食自落果。
<p/>「或被<note n="d8.34"/>衣，或被<note n="d8.35"/>莎衣，或衣樹皮，或草襜身，或衣鹿皮，或留<note n="d8.36"/>頭髮，或被毛編，或著塚間衣；或有常舉手者，或不坐牀<note n="d8.37"/>席，或有常蹲者；或有剃髮留髦<note n="d8.38"/>鬚者；或有臥荊棘者，或有臥果蓏上者，或有 *裸形臥牛糞上者；或一日三浴，或有一夜三浴，以無數眾苦，苦役此身。云何，尼俱陀！如此行者，可名淨法不？」
<p/>梵志答曰：「此法淨，非不淨也。」
<p/>佛告梵志：「汝謂為淨，吾當於汝淨法中說有垢穢<note n="d8.39"/>。」
<p/>梵志曰：「善哉！瞿曇！便可說之，願樂欲聞！」
<p/>佛告梵志：「彼苦行者，常自計念：我行如此，當得供養恭<note n="d8.40"/>敬禮事，是卽垢穢。彼苦行者，得供養已，樂著堅固，愛染不捨，不曉遠離，不知出要，是為垢穢。彼苦行者，遙見人來，盡共坐禪；若無人時，隨意坐臥，是為垢穢。
<p/>「彼苦行者，聞他正義，不肯印可，是為垢穢。彼苦行者，他有正問，悋而不答，是為垢穢。彼苦行者，設見有人供養沙門、婆羅門，則訶止之，是為垢穢。彼苦行者，若見沙門、婆羅門食更生物<note n="d8.41"/>，就呵責之，是為垢穢。彼苦行者，有不淨食，不肯施人；若有淨食，貪著自食，不見己過，不知出要，是為垢穢。彼苦行者，自稱己善，毀讎<note n="d8.42"/>他人，是為垢穢。彼苦行者，為殺、盜、淫、兩舌、惡口、妄言、綺語、貪取、嫉妬、邪見、顛倒，是為垢穢。
<p/>「彼苦行者，懈墮喜忘<note n="d8.43"/>，不習禪定，無有智慧，猶如禽獸，是為垢穢。彼苦行者，貢<note n="d8.44"/>高、憍慢<note n="d8.45"/>、慢<note n="d8.46"/>、增上慢<note n="d8.47"/>，是為垢穢。彼苦行者，無有信義，亦無反復，不持淨戒，不能精勤受人訓誨，常與惡人以為伴黨，為惡不已，是為垢穢。彼苦行者，多懷瞋恨，好為巧偽，自怙己見，求人長短，恆懷邪見，與邊見<note n="d8.48"/>俱，是為垢穢。云何，尼俱陀！如此行者可言淨不耶<note n="d8.49"/>？」
<p/>答曰：「是不淨，非是淨也。」
<p/>佛言：「今當於汝垢穢法中，更說清淨無垢穢法。」
<p/>梵志言：「唯願說之！」
<p/>佛言：「彼苦行者，不自計念：我行如是，當得供養恭敬禮事，是為苦行無垢法也。彼苦行者，得供養已，心不貪著，曉了遠離，知出要法，是為苦行無垢法也。彼苦行者，禪有常法，有人、無人，不以為異，是為苦行無垢法也。彼苦行者，聞他正義，歡喜印可，是為苦行無垢法也。彼苦行者，他有正問，歡喜解說，是為苦行離垢法也。
<p/>「彼苦行者，設見有人供養沙門、婆羅門，代其歡喜而不呵止，是為苦行離垢法也。彼苦行者，若見沙門、婆羅門食更生之物，不呵責之，是為苦行離垢法也。彼苦行者，有不淨食，心不悋惜；若有淨食，則不染著，能見己過，知出要法，是為苦行離垢法也。彼苦行者，不自稱譽，不毀他人，是為苦行離垢法也。彼苦行者，不殺、盜、淫、兩舌、惡口、妄言、綺語、貪取、嫉妬、邪見，是為苦行離垢法也。
<p/>「彼苦行者，精勤不忘，好習禪行，多修智慧，不愚如獸，是為苦行離垢法也。彼苦行者，不為貢高<note n="d8.50"/>、憍慢、自大，是為苦行離垢法也。彼苦行者，常懷信義，修反復行，能持淨戒，勤受訓誨，常與善人而為伴黨，積善不已，是為苦行離垢法也。彼苦行者，不懷瞋恨，不為巧偽，不恃<note n="d8.51"/>己見，不求人短，不懷邪見，亦無邊見，是為苦行離垢法<note n="d8.52"/>也。云何，梵志！如是苦行，為是清淨離垢法耶？」
<p/>答曰：「如是，實是清淨離垢法也。」
<p/>梵志白<note n="d8.53"/>佛言：「齊此<note n="d8.54"/>苦行，名為第一、堅固行<note n="d8.55"/>耶？」
<p/>佛言：「未也，始是皮<note n="d8.56"/>耳。」
<p/>梵志言：「願說樹節<note n="d8.57"/>！」
<p/>佛告梵志：「汝當善聽！吾今當說。」
<p/>梵志言：「唯然，願樂欲聞！」
<p/>「梵志！彼苦行者，自不殺生，不教人殺；自不偷盜<note n="d8.58"/>，不教人盜；自不邪淫，不教人淫；自不妄語，亦不教人為。彼以慈心遍滿一方<note n="d8.59"/>，餘方亦爾。慈心廣大，無二無量，無有結恨，遍滿世間。悲、喜、捨心，亦復如是。齊此苦行，名為樹節。」
<p/>梵志白佛言：「願說苦行堅固之義！」
<p/>佛告梵志：「諦聽！諦聽！吾當說之。」
<p/>梵志曰：「唯然，世尊！願樂欲聞！」
<p/>佛言：「彼苦行者，自不殺生，教人不殺；自不偷盜，教人不盜；自不邪淫，教人不淫；自不妄語，教人不妄語。彼以慈心遍滿一方，餘方亦爾。慈心廣大，無二無量，無有結恨，遍滿世間。悲、喜、捨心，亦復如是。彼苦行者，自識往昔無數劫事，一生、二生……至無數生，國土成敗，劫數終始，盡見盡知。又自見知：我曾生彼種姓，如是名字，如是飲食，如是壽命，如是所受苦樂，從彼生此，從此生彼。如是盡憶無數劫事，是為梵志彼苦行者牢固無壞。」
<p/>梵志白佛言：「云何為第一？」
<p/>佛言：「梵志！諦聽！諦聽！吾當說之。」
<p/>梵志言：「唯然，世尊！願樂欲聞！」
<p/>佛言：「彼苦行者，自不殺生，教人不殺；自不偷盜，教人不盜；自不邪淫，教人不淫；自不妄語，教人不欺。彼以慈心遍滿一方，餘方亦爾。慈心廣大，無二無量，無有結恨，遍滿世間。悲、喜、捨心，亦復如是。彼苦行者，自識往昔無數劫事，一生、二生……至無數生，國土成敗，劫數終始，盡見盡知。又自知見<note n="d8.60"/>：我曾生彼種姓，如是名字、飲食、壽命，如是所經苦樂，從彼生此，從此生彼。如是盡憶無數劫事，彼天眼淨觀眾生類，死此生彼，顏色好醜、善惡所趣，隨行所墮，盡見盡知。又知眾生身行不善，口行不善，意行不善，誹謗賢聖，信邪倒見，身壞命終，墮三惡道<note n="d8.61"/>。或有眾生身行善，口、意亦善，不謗賢聖，見正信行，身壞命終，生天、人中<note n="d8.62"/>。行者天眼清淨，觀見眾生，乃至隨行所墮，無不見知，是為苦行第一勝也。」
<p/>佛告梵志：「於此法中復有勝者，我常以此法化諸聲聞<note n="d8.63"/>，彼以此法得修梵行。」
<p/>時，五百梵志弟子各大舉聲，自相謂言：「今觀世尊為最尊上，我師不及。」
<p/>時，彼散陀那居士語梵志曰：「汝向自言：『瞿曇若來，吾等當稱以為瞎牛。』世尊今來，汝何不稱？又汝向言：『當以一言窮彼瞿曇，能使默然，如龜藏六，謂可無患，以一箭射，使無逃處。』汝今何不以汝一言窮如來耶？」
<p/>佛問梵志：「汝憶先時有是言不？」
<p/>答曰：「實有。」
<p/>佛告梵志：「汝豈不從先宿梵志聞諸佛、如來獨處山林，樂閑靜處，如我今日樂於閑居，不如汝法，樂於憒鬧，說無益事，以終日耶？」
<p/>梵志曰：「聞過去諸佛樂於閑靜，獨處山林，如今世尊，不如我法，樂於憒鬧，說無益事，以終日耶？」
<p/>佛告梵志：「汝豈不念：瞿曇沙門能說菩提<note n="d8.64"/>，自能調伏，能調伏人；自得止息，能止息人；自度彼岸，能使人度；自得解脫，能解脫人；自得滅度，能滅度人？」
<p/>時，彼梵志卽從座起，頭面作禮，手捫佛足，自稱己名曰：「我是尼俱陀梵志！我是尼俱陀梵志！今者自歸，禮世尊足。」
<p/>佛告梵志：「止！止！且住！使<note n="d8.65"/>汝心解，便為禮敬。」
<p/>時，彼梵志重禮佛足，在一面坐。
<p/>佛告梵志：「汝將無謂佛為利養而說法耶？勿起是心！若有利養，盡以施汝。吾所說法，微妙第一，為滅不善，增益善法。」
<p/>又告梵志：「汝將無謂佛為名稱，為尊重故，為導首故，為眷屬故，為大眾故，而說法耶？勿起此心！今汝眷屬盡屬<note n="d8.66"/>於汝。我所說法，為滅不善，增長善法。」
<p/>又告梵志：「汝將無謂佛以汝置不善聚、黑冥聚中耶？勿生是心！諸不善聚及黑冥聚汝但捨去，吾自為汝說善淨法。」
<p/>又告梵志：「汝將無謂佛黜<note n="d8.67"/>汝於善法聚、清白聚耶？勿起是心！汝但於善法聚、清白聚中精勤修行，吾自為汝說善淨法，滅不善行，增益善法。」
<p/>爾時，五百梵志弟子皆端心正意，聽佛所說。時，魔波旬作此念言：此五百梵志弟子端心正意，從佛聽法，我今寧可往壞其意。爾時，惡魔卽以己力壞亂其意。爾時，世尊告散陀那曰：「此五百梵志子端心正意，從我聽法，天魔波旬壞亂其意。今吾欲還，汝可俱去。」爾時，世尊以右手接散陀那居士置掌中<note n="d8.68"/>，乘虛而歸。
<p/>時，散陀那居士、尼<note n="d8.69"/>俱陀梵志及五百梵志子聞佛所說，歡喜奉行！ 
<p/>佛說長阿含經卷第八
<sid n="d9"/>（九）佛說長阿含<note n="d8.70"/>第二分眾集經<note n="d8.71"/>第五
<p/>如是我聞：
<p/>一時，佛於末羅<note n="d8.72"/>遊行，與千二百五十比丘俱，漸至波婆<note n="d8.73"/>城闍頭<note n="d8.74"/>菴婆園<note n="d8.75"/>。
<p/>爾時，世尊以十<note n="d8.76"/>五日月滿時，於露地坐，諸比丘僧前後圍繞。世尊於夜多說法已，告舍利弗言：「今者四方諸比丘集，皆共精勤，捐除睡眠。吾患背痛，欲暫止息，汝今可為諸比丘說法。」
<p/>對曰：「唯然，當如聖教。」
<p/>爾時，世尊卽四牒<note n="d8.77"/>僧伽梨，偃右脇如師子，累足而臥。
<p/>時，舍利弗告諸比丘：「今此波 *婆城有尼乾子命終未久，其後弟子分為二部，常共諍訟相求長短，迭相罵詈，各相是非：『我知此法，汝不知此；汝在邪見，我在正法。』言語錯亂，無有前後，自稱己言，以為真正：『我所言勝，汝所言負。我今能為談論之主，汝有所問，可來問我。』
<p/>「諸比丘！時，國人民奉尼乾者，厭患此輩鬥訟之聲，皆由其法不真正故。法不真正無由出要，譬如朽<note n="d8.78"/>塔不可復圬<note n="d8.79"/>，此非三耶三佛<note n="d8.80"/>所說。諸比丘！唯我釋迦無上尊法，最為真正可得出要，譬如新塔易可嚴飾，此是三耶三佛之所說也。諸比丘！我等今者，宜集法、律<note n="d8.81"/>，以防諍訟，使梵行久立，多所饒益，天、人獲安。諸比丘！如來說一正法，一切眾生皆仰食存。如來所說復有一法，一切眾生皆由行<note n="d8.82"/>住<note n="d8.83"/>，是為一法如來所說，當共集之，以防諍訟，使梵行久立，多所<note n="d8.84"/>饒益，天、人獲安。
<p/>「諸比丘！如來說二正法：一名，二色。復有二法：一癡<note n="d8.85"/>，二愛。復有二法：有見、無見<note n="d8.86"/>。復有二法：一無慚，二無愧。復有二法：一有慚，二有愧。復有二法：一盡智，二無生智。復有二法，二因二緣生於欲愛：一者淨妙色，二者不思惟。復有二法，二因二緣生於瞋恚：一者怨憎，二者不思惟。復有二法，二因二緣生於邪見：一者從他聞，二者邪思惟。復有二法，二因二緣生於正見：一者從他聞，二者正思惟。復有二法，二因二緣：一者學解脫<note n="d8.87"/>，二者無學解脫<note n="d8.88"/>。復有二法，二因二緣：一者有為界<note n="d8.89"/>，二者無為界。諸比丘！是為如來所說，當共撰集以防諍訟，使梵行久立，多所饒益，天、人獲安。
<p/>「諸比丘！如來說三正法，謂三不善根：一者貪欲，二者瞋恚，三者愚癡。復有三法，謂三善根：一者不貪，二者不恚，三者不癡。復有三法，謂三不善行：一者不善身行，二者不善口行，三者<note n="d8.90"/>不善意行。復有三法，謂三不善行：身不善行、口不善行、意不善行。復有三法，謂三惡行：身惡行、口惡行、意惡行。復有三法，謂三善行：身善行、口善行、意善行。復有三法，謂三不善想<note n="d8.91"/>：欲想、瞋想、害想。復有三法，謂三善想：無欲想、無瞋想、無害想。復有三法，謂三不善思<note n="d8.92"/>：欲思、恚思、害思。復有三法，謂三善思：無欲思、無恚思、無害思。
<p/>「復有三法，謂三福業<note n="d8.93"/>：施業、平等業、思惟業。復有三法，謂三受：樂受、苦受、不苦不樂受。復有三法，謂三愛<note n="d8.94"/>：欲愛、有愛、無有愛。復有三法，謂三有漏<note n="d8.95"/>：欲漏、有漏、無明漏。復有三法，謂三火<note n="d8.96"/>：欲火、恚火、愚癡火。復有三法，謂三求：欲求、有求、梵行求。復有三法，謂三增盛<note n="d8.97"/>：我增盛、世增盛、法增盛。復有三法，謂三界：欲界、恚界、害界。復有三法，謂三界：出離界、無恚界、無害界。復有三法，謂三界：色界、無色界、盡界。復有三法，謂三聚<note n="d8.98"/>：戒聚、定聚、慧聚。復有三法，謂三戒<note n="d8.99"/>：增盛戒、增盛定<note n="d8.100"/>、增盛慧。
<p/>「復有三法，謂三三昧<note n="d8.101"/>：空三昧、無願三昧、無相三昧。復有三法，謂三相<note n="d8.102"/>：止息相、精勤相、捨相。復有三法，謂三明<note n="d8.103"/>：自識宿命智明、天眼智明、漏盡智明<note n="d8.104"/>。復有三法，謂三變化：一者神足變化，二者知他心隨意說法，三者教誡。復有三法，謂三欲生本<note n="d8.105"/>：一者由現欲生人天，二者由化欲生化自在天，三者由他化欲生他化自在天。復有三法，謂三樂生<note n="d8.106"/>：一者眾生自然成辦，生歡樂心，如梵光音天初始生時。二者有眾生以念為樂，自唱善哉，如光音天。三者得止息樂，如遍淨天。
<p/>「復有三法，謂三苦：行苦、苦苦、變易苦<note n="d8.107"/>。復有三法，謂三根：未知欲知<note n="d8.108"/>根、知根、知已根。復有三法，謂三堂<note n="d8.109"/>：賢聖堂、天堂、梵堂。復有三法，謂三發<note n="d8.110"/>：見發、聞發、疑發。復有三法，謂三論：過去有如此事，有如是論；未來有如此事，有如是論；現在有如此事，有如是論。復有三法，謂三聚<note n="d8.111"/>：正定聚、邪定聚、不定聚<note n="d8.112"/>。復有三法，謂三憂：身憂、口憂、意憂。復有三法，謂三長老：年耆長老、法長老、作長老。復有三法，謂三眼：肉眼、天眼、慧眼<note n="d8.113"/>。諸比丘！是為如來所說正法，當共撰集，以防諍訟，使梵行久立，多所饒益，天、人獲安。
<p/>「諸比丘！如來說四正法，謂口四惡行：一者妄語，二者兩舌，三者惡口，四者綺語。復有四法，謂口四善行：一者實語，二者軟語，三者不綺語，四者不兩舌。
<p/>「復有四法，謂四不聖語：不見言見，不聞言聞，不覺言覺，不知言知。復有四法，謂四聖語：見則言見，聞則言聞，覺則言覺，知則言知。復有四法，謂四種食：摶食、觸食、念食、識食<note n="d8.114"/>。復有四法，謂四受<note n="d8.115"/>：有現作苦行後受苦報，有現作苦行後受樂報，有現作樂行後受苦報，有現作樂行後受樂報。復有四法，謂四受<note n="d8.116"/>：欲受、我受、戒受、見受。復有四法，謂四縛<note n="d8.117"/>：貪欲身縛、瞋恚身縛、戒盜身縛、我見身縛。
<p/>「復有四法，謂四刺<note n="d8.118"/>：欲刺、恚刺、見刺、慢刺。復有四法，謂四生<note n="d8.119"/>：卵生、胎生、濕生、化生。復有四法，謂四念處：於是，比丘內身身觀，精勤不懈，憶念不忘，捨世貪憂；外身身觀，精勤不懈，憶念不忘，捨世貪憂；內外身身觀，精勤不懈，憶念不忘，捨世貪憂。受、意、法觀，亦復如是。復有四法，謂四意斷：於是，比丘未起惡法，方便使不起；已起惡法，方便使滅；未起善法，方便使起；已起善法，方便思惟，使其增廣。
<p/>「復有四法，謂四神足：於是，比丘思惟欲定滅行<note n="d8.120"/>成就；精進定、意定、思惟定，亦復如是。復有四法，謂四禪：於是，比丘除欲、惡不善法，有覺、有觀，離生喜、樂，入於初禪。滅有覺、觀，內信、一心，無覺、無觀，定生喜、樂，入第二禪。離喜修捨、念、進，自知身樂，諸聖所求，憶念、捨、樂，入第三禪。離苦、樂行，先滅憂、喜，不苦不樂、捨、念、清淨，入第四禪<note n="d8.121"/>。復有四法，謂四梵堂<note n="d8.122"/>：一慈、二悲、三喜、四捨。復有四法，謂四無色定<note n="d8.123"/>：於是，比丘越<note n="d8.124"/>一切色想，先盡瞋恚想，不念異想<note n="d8.125"/>，思惟無量空處，捨空處已入識處，捨識處已入不用處，捨不用處已入有想無想處。
<p/>「復有四法，謂四法足<note n="d8.126"/>：不貪法足、不瞋法足、正念法足、正定法足。復有四法，謂四賢聖族<note n="d8.127"/>：於是，比丘衣服知足，得好不喜，遇惡不憂，不染不著，知<note n="d8.128"/>所禁忌，知出要路；於此法中精勤不懈，成辦其事，無闕無減，亦能教人成辦此事，是為第一知足住賢聖族。從本至今，未常惱亂。諸天、魔、梵、沙門、婆羅門、天及世間人，無能毀罵。飯食、牀<note n="d8.129"/>臥具、病瘦醫藥，皆悉知足，亦復如是。復有四法，謂四攝法<note n="d8.130"/>：惠施、愛語、利人、等利。復有四法，謂<note n="d8.131"/>四須陀洹支<note n="d8.132"/>：比丘於佛得無壞信，於法、於僧、於戒得無壞信。復有四法，謂四受證：見色受證、身受滅證、念宿命證、知漏盡證<note n="d8.133"/>。復有四法，謂四道：苦遲得、苦速得、樂遲得、樂速得。
<p/>「復有四法，謂四聖諦<note n="d8.134"/>：苦聖諦、苦集聖諦、苦滅聖諦、苦出要聖諦。復有四法，謂四沙門果：須陀洹果、斯陀含果、阿那含果、阿羅漢果。復有四法，謂四處：實處、施處、智處、止息處。復有四法，謂四智<note n="d8.135"/>：法智、未知智、等智、知他人<note n="d8.136"/>心智。復有四法，謂四辯才：法辯、義辯、詞<note n="d8.137"/>辯、應<note n="d8.138"/>辯。復有四法，謂四識住<note n="d8.139"/>處：色識住、緣色、住色<note n="d8.140"/>，與愛俱增長；受、想、行<note n="d8.141"/>中亦如是住。復有四法，謂四扼<note n="d8.142"/>：欲 *扼、有 *扼、見 *扼、無明 *扼。復有四法，謂四無 *扼：無欲 *扼、無有 *扼、無見 *扼、無無明 *扼。
<p/>「復有四法，謂四淨：戒淨、心淨、見淨、度疑淨。復有四法，謂四知：可受知受、可行知行、可樂知樂、可捨知捨。復有四法，謂四威儀：可行知行、可住知住、可坐知坐、可臥知臥。復有四法，謂四思惟：少思惟、廣思惟、無量思惟、無所有思惟。復有四法，謂四記論<note n="d8.143"/>：決定記論、分別記論、詰問記論、止住記論。復有四法，謂佛四不護法<note n="d8.144"/>：如來身行清淨，無有闕漏，可自防護；口行清淨、意行清淨、命行清淨，亦復如是。是為如來所說正法，當共撰集，以防諍訟，使梵行久立，多所饒益，天、人獲安。
<p/>「又，諸比丘！如來說五正法，謂五入：眼色、耳聲、鼻香、舌味、身觸。復有五法，謂五受陰：色受陰，受、想、行、識受陰。復有五法，謂五蓋<note n="d8.145"/>：貪欲蓋、瞋恚蓋、睡眠蓋、掉<note n="d8.146"/>戲蓋、疑蓋。復有五法，謂五下結<note n="d8.147"/>：身見結、戒盜結、疑結、貪欲結、瞋恚結。復有五法，謂五上結<note n="d8.148"/>：色愛、無色愛、無明、慢、掉<note n="d8.149"/>。復有五法，謂五根：信根、精進根、念根、定根、慧根。復有五法，謂五力：信力、精進力、念力、定力、慧力。
<p/>「復有五法，謂滅盡支<note n="d8.150"/>：一者比丘信佛、如來、至真、等正覺，十號具足<note n="d8.151"/>。二者比丘無病，身常安隱<note n="d8.152"/>。三者質直無有諛<note n="d8.153"/>諂，能如是者，如來則示涅槃徑路。四者自專其心，使不錯亂，昔所諷誦，憶持不忘。五者善於觀察法之起滅，以賢聖行，盡於苦本。復有五法，謂五發<note n="d8.154"/>：非時發、虛發、非義發、虛言發、無慈發。復有五法，謂五善發：時發、實發、義發、和言發、慈心發。復有五法，謂五憎嫉：住處憎嫉、檀越憎嫉、利養憎嫉、色憎嫉、法憎嫉。
<p/>「復有五法，謂五趣<note n="d8.155"/>解脫：一者身不淨想，二者食不淨想，三者一切行無常想，四者一切世間不可樂想，五者死想。復有五法，謂五出要界：一者比丘於欲不樂、不動，亦不親近，但念出要，樂於遠離，親近不怠，其心調柔，出要離欲，彼所因欲起諸漏纏，亦盡捨滅而得解脫，是為欲出要。瞋恚出要、嫉妬出要、色出要、身見出要，亦復如是。
<p/>「復有五法，謂五喜解脫入<note n="d8.156"/>。若比丘精勤不懈，樂閑靜處，專念一心，未解得解，未盡得盡，未安得安。何謂五？於是，比丘聞如來說法，或聞梵行者說，或聞師長說法，思惟觀察，分別法義，心得歡喜。得歡喜已，得法愛；得法愛已，身心安隱；身心安隱已，則得禪定；得禪定已，得實知見，是為初解脫入。於是，比丘聞法喜已，受持諷誦，亦復歡喜；為他人<note n="d8.157"/>說，亦復歡喜；思惟分別，亦復歡喜；於法得定，亦復如是。復有五法，謂五人<note n="d8.158"/>：中般涅槃、生般涅槃、無行般涅槃、有行般涅槃、上流阿迦尼吒<note n="d8.159"/>。諸比丘！是為如來所說正法，當共撰集，以防諍訟，使梵行久立，多所饒益，天、人獲安。
<p/>「又，諸比丘！如來說六正法，謂內六入：眼入、耳入、鼻入、舌入、身入、意入。復有六法，謂外六入：色入、聲入、香入、味入、觸入、法入。復有六法，謂六識身：眼識身，耳、鼻、舌、身、意識身。復有六法，謂六觸身：眼觸身，耳、鼻、舌、身、意觸身。復有六法，謂六受身：眼受身，耳、鼻、舌、身、意受身。復有六法，謂六想身<note n="d8.160"/>：色想、聲想、香想、味想<note n="d8.161"/>、觸想、法想。復有六法，謂六思身：色思、聲思、香思、味思、觸思、法思。復有六法，謂六愛身<note n="d8.162"/>：色愛身，聲、香、味、觸、法愛身。復有六法，六諍<note n="d8.163"/>本：若比丘好瞋不捨，不敬如來，亦不敬法，亦不敬眾，於戒穿漏，染汙不淨，好於眾中多生諍訟，人所憎惡，嬈亂淨眾，天、人不安。諸比丘！汝等當自內觀，設有瞋恨，如彼嬈亂者，當集和合眾，廣設方便，拔此諍本。汝等又當專念自觀，若結恨已滅，當更方便，遮止其心，勿復<note n="d8.164"/>使起。諸比丘！佷戾不諦、慳悋嫉妬、巧偽虛妄、自固<note n="d8.165"/>己見、謬受不捨、迷於邪見、與邊見俱，亦復如是。復有六法，謂六界：地界、火界、水界、風界、空界、識界。復有六法，謂六察行：眼察色，耳聲、鼻香、舌味、身觸、意察法<note n="d8.166"/>。
<p/>「復有六法，謂六出要界<note n="d8.167"/>。若比丘作是言：『我修慈心，更生瞋恚。』餘比丘語言：『汝勿作此言，勿謗如來，如來不作是說。欲使修慈解脫，更生瞋恚想，無有是處。佛言：除瞋恚已，然後得慈。』若比丘言：『我行悲解脫，生憎嫉心；行喜解脫，生憂惱心；行捨解脫，生憎愛心；行無我行，生狐疑心；行無想行，生眾亂想。』亦復如是。復有六法，謂六無上：見無上、聞無上、利養無上、戒無上、恭敬無上、憶念無上。復有六法，謂六思念：佛念、法念、僧念、戒念、施念、天念。是為如來所說正法，當共撰集，以防諍訟，使梵行久立，多所饒益，天、人獲安。
<p/>「諸比丘！如來說七正法，謂七非法：無信、無慚、無愧、少聞、懈怠、多忘、無智。復有七法，謂七正法：有信、有慚、有愧、多聞、精進、總持、多智。復有七法，謂七識住<note n="d8.168"/>：或有眾生，若干種身，若干種想，天及人<note n="d8.169"/>是，是初識住。或有眾生，若干種身而一想者，梵光音天<note n="d8.170"/>最初生時是，是二識住。或有眾生，一身若干種想，光音天是，是三識住。或有眾生，一身一想，遍淨天<note n="d8.171"/>是，是四識住。或有眾生，空處住、識處住、不用處住。
<p/>「復有七法，謂七勤法：一者比丘勤於戒行，二者勤滅貪欲，三者勤破邪見，四者勤於多聞，五者勤於精進，六者勤於正念，七者勤於禪定。復有七法，謂七想：不淨想、食不淨想、一切世間不可樂想、死<note n="d8.172"/>想、無常想、無<note n="d8.173"/>常苦想、苦無我想。復有七法，謂七三昧具<note n="d8.174"/>：正見、正思、正語、正業、正命、正方便、正念。復有七法，謂七覺意<note n="d8.175"/>：念覺意、法覺意、精進覺意、喜覺意、猗覺意、定覺意、護覺意。是為如來所說正法，當共撰集，以防諍訟，使梵行久立，多所饒益，天、人獲安。
<p/>「諸比丘！如來說八正法，謂世八法：利、衰、毀、譽、稱、譏、苦、樂。復有八法，謂八解脫：色觀色，一解脫。內無色想觀外色，二解脫。淨解脫，三解脫。度色想<note n="d8.176"/>滅瞋恚想住空處解脫，四解脫。度空處住識處，五解脫。度識處住不用處，六解脫。度不用處住有想無想處，七解脫。度有想無想處住想知滅，八解脫。復有八法，謂八聖道：正見、正志<note n="d8.177"/>、正語、正業、正命、正方便、正念、正定。復有八法，謂八人<note n="d8.178"/>：須陀洹向、須陀洹、斯陀含向、斯陀含、阿那含向、阿那含、阿羅漢向、阿羅漢。是為如來所說正法，當共撰集，以防諍訟，使梵行久立，多所饒益，天、人獲安。
<p/>「諸比丘！如來說九正法，所謂九眾生居：或有眾生，若干種身，若干種想，天及人是，是初眾生居。復有眾生，若干種身而一想者，梵光音天最初生時是，是二眾生居。復有眾生，一身若干種想，光音天是，是三眾生居。復有眾生，一身一想，遍淨天是，是四眾生居。復有眾生，無想無所覺知，無想天是，是五眾生居。復有眾生，空處住，是六眾生居。復有眾生，識處住，是七眾生居。復有眾生，不用處住，是八眾生居。復有眾生，住有想無想處，是九眾生居。是為如來所說正法，當共撰集，以防諍訟，使梵行久立，多所饒益，天、人獲安。
<p/>「諸比丘！如來說十正法。所謂十無學法<note n="d8.179"/>：無學正見、正思、正語、正業、正命、正念、正方便、正定、正智、正解脫。是為如來所說正法，當共撰集，以防諍訟，使梵行久立，多所饒益，天、人獲安。」
<p/>爾時，世尊印可舍利弗所說。時，諸比丘聞舍利弗所說，歡喜奉行！
<p/>佛說<note n="d8.180"/>長阿含經卷第八<note n="d8.181"/> 
<note n="d9.1"/>
<sid n="d10"/>（一○）第二分十上經<note n="d9.2"/>第六
<p/>如是我聞：
<p/>一時，佛遊鴦伽國，與大比丘眾千二百五十人俱，詣瞻婆<note n="d9.3"/>城，止宿伽伽池<note n="d9.4"/>側。
<p/>以十五日月滿時，世尊在露地坐，大眾圍遶，竟夜說法，告舍利弗<note n="d9.5"/>：「今者四方諸比丘集，皆各精勤，捐<note n="d9.6"/>除睡眠<note n="d9.7"/>，欲聞說法，吾患背痛，欲少止息，卿今可為諸比丘說法。」
<p/>時，舍利弗受佛教已，爾時世尊卽四牒<note n="d9.8"/>僧伽梨，偃右脅臥如師子，累足而臥。
<p/>爾時，耆年<note n="d9.9"/>舍利弗告諸比丘：「今我說法，上中下言，皆悉真正，義味具足，梵行清淨，汝等諦聽！善思念之，當為汝說。」
<p/>時，諸比丘受教而聽，舍利弗告諸比丘：「有十上法<note n="d9.10"/>，除眾結縛<note n="d9.11"/>，得至泥洹，盡於苦際，又能具足五百五十法，今當分別，汝等善聽！諸比丘！有一成<note n="d9.12"/>法、一修法、一覺法、一滅法、一退法、一增法、一難解法、一生法、一知法、一證法。云何一 *成法？謂於諸善法能不放逸。云何一修法？謂常自念身。云何一覺法？謂有漏觸<note n="d9.13"/>。云何一滅法？謂是我慢。云何一退法？謂不<note n="d9.14"/>惡露觀<note n="d9.15"/>。云何一增法？謂<note n="d9.16"/>惡露觀<note n="d9.17"/>。云何一難解法？謂無間定<note n="d9.18"/>。云何一生法？謂有漏解脫<note n="d9.19"/>。云何一知法？謂諸眾生皆仰食存。云何一證法？謂無礙心解脫<note n="d9.20"/>。
<p/>「又有二成法、二修法、二覺法、二滅法、二退法、二增法、二難解法、二生法、二知法、二證法。云何二 *成法？謂知慚、知愧。云何二修法？謂止與觀<note n="d9.21"/>。云何二覺法？謂名與色<note n="d9.22"/>。云何二滅法？謂無明、愛。云何二退法？謂毀戒、破見<note n="d9.23"/>。云何二增法？戒具、見具<note n="d9.24"/>。云何二難解法？有因有緣，眾生生垢；有因有緣，眾生得淨。云何二生法？盡智、無生智。云何二知法？謂是處、非處<note n="d9.25"/>。云何二證法？謂明與解脫。
<p/>「又有三成法、三修法、三覺法、三滅法、三退法、三增法、三難解法、三生法、三知法、三證法。云何三成法？一者親近善友，二者耳聞法音，三者法法成就<note n="d9.26"/>。云何三修法？謂三三昧：空三昧、無相三昧、無作三昧<note n="d9.27"/>。云何三覺法？謂三受：苦受、樂受、不苦不樂受<note n="d9.28"/>。云何三滅法？謂三愛：欲愛、有愛、無有愛。云何三退法？謂三不善根：貪不善根、恚不善根、癡不善根。云何三增法？謂三善根：無貪善根、無恚善根、無癡善根。云何三難解法？謂三難解：賢聖難解、聞法難解、如來<note n="d9.29"/>難解。云何三生法？謂三相：息止相、精進相、捨離相<note n="d9.30"/>。云何三知法？謂三出要界：欲出要至色界，色界出要至無色界；捨離一切諸有為法，彼名為盡<note n="d9.31"/>。云何三證法？謂三明：宿命智、天眼智、漏盡智。諸比丘！是為三十法，如實無虛，如來知已，平等說法。
<p/>「復有四成法、四修法、四覺法、四滅法、四退法、四增法、四難解法、四生法、四知法、四證法。云何四成法？謂四<note n="d9.32"/>輪法：一者住中國<note n="d9.33"/>，二者近善友，三者宿曾發精願<note n="d9.34"/>，四者宿植善本。云何四修法？謂四念處：比丘內身身觀，精勤不懈，憶念不忘，捨世貪憂；外身身觀，精勤不懈，憶念不忘，捨世貪憂；內外身身觀，精勤不懈，憶念不忘，捨世貪憂。受、意、法觀，亦復如是。云何四覺法？謂四食：摶食、觸食、念食、識食。云何四滅法？謂四受<note n="d9.35"/>：欲受、我<note n="d9.36"/>受、戒受、見<note n="d9.37"/>受。
<p/>「云何四退法？謂四扼<note n="d9.38"/>：欲 *扼、有 *扼、見 *扼、無明 *扼。云何四增法？謂四無 *扼：無欲 *扼、無有 *扼、無見 *扼、無無明 *扼。云何四難解法？謂有四聖諦：苦諦、集<note n="d9.39"/>諦、盡<note n="d9.40"/>諦、道諦。云何四生法？謂四智：法智、未知智、等智、知他心智。云何四知法？謂四辯才：法辯、義辯、辭辯、應辯<note n="d9.41"/>。云何四證法？謂四沙門果：須陀洹果、斯陀含果、阿那含果、阿羅漢果<note n="d9.42"/>。諸比丘！是為四十法，如實無虛<note n="d9.43"/>，如來知已，平等說法。
<p/>「復有五 *成法、五修法、五覺法、五滅法、五退法、五增法、五難解法、五生法、五知法、五證法。云何五 *成法？謂五滅盡枝<note n="d9.44"/>：一者信佛、如來、至真，十號具足。二者無病，身常安隱。三者質直無有諛諂，直趣如來涅槃徑路<note n="d9.45"/>。四者專心不亂，諷誦不忘。五者善於觀察法之起滅，以賢聖行盡於苦本。云何五修法？謂五根：信根、精進根、念根、定根、慧根。云何五覺法？謂五受陰<note n="d9.46"/>：色受陰，受、想、行、識受陰。
<p/>「云何五滅法？謂五蓋：貪欲蓋、瞋恚蓋、 *睡眠蓋、掉<note n="d9.47"/>戲蓋、疑蓋。云何五退法？謂五心礙結<note n="d9.48"/>：一者比丘疑佛，疑佛已，則不親近；不親近已，則不恭敬，是為初心礙結。又比丘於法、於眾、於戒，有穿漏行、不真正行、為汙染行，不親近戒，亦不恭敬，是為四心礙結。又復比丘於梵行人生惡害<note n="d9.49"/>心，心不喜樂，以麁惡言而毀罵之，是為五心礙結。云何五增法？謂五喜本：一悅、二念、三猗<note n="d9.50"/>、四樂、五定。
<p/>「云何五難解法？謂五解脫入。若比丘精勤不懈，樂閑靜處，專念一心，未解得解，未盡得盡，未安得安。何謂五？若比丘聞佛說法，或聞梵行者說，或聞師長說，思惟觀察，分別法義，心得歡喜；得歡喜已，便得法愛；得法愛已，身心安隱；身心安隱已，則得禪定；得禪定已，得如實智，是為初解脫入。於是，比丘聞法歡喜<note n="d9.51"/>，受持諷誦，亦復歡喜；為他人說，亦復歡喜；思惟分別，亦復歡喜；於法得定，亦復如是。
<p/>「云何五生法？謂賢聖五智定<note n="d9.52"/>：一者修三昧現樂後樂，生內外智。二者賢聖無愛<note n="d9.53"/>，生內外智。三者諸佛賢聖之所修行，生內外智。四者 *猗寂滅相，獨而無侶，而生內外智。五者於三昧一心入、一心起，生內外智。云何五知法？謂五出要界：一者比丘於欲不樂、不念，亦不親近，但念出要，樂於遠離，親近不怠，其心調柔，出要離欲，因欲起漏亦盡捨滅，而得解脫，是為欲出要。瞋恚出要、嫉妬出要、色出要、身見出要，亦復如是。云何五證法？謂五無學聚<note n="d9.54"/>：無學戒聚、定聚、慧聚、解脫聚、解脫知見聚。是為五十法，如實無虛，如來知已，平等說法。
<p/>「復有六 *成法、六修法、六覺法、六滅法、六退法、六增法、六難解法、六生法、六知法、六證法。云何六 *成法？謂六重法<note n="d9.55"/>。若有比丘修六重法，可敬可重，和合於眾，無有諍訟，獨行無雜。云何六？於是，比丘身常行慈，敬梵行者，住仁愛心，名曰重法。可敬可重，和合於眾，無有諍訟，獨行無雜。復次，比丘口慈、意慈，以法得養及鉢中餘，與人共之，不懷彼此。復次，比丘聖所行戒，不犯不毀，無有染汙，智者所稱，善具足持，成就定意。復次，比丘成就賢聖出要，平等盡苦，正見及諸梵行，是名重法。可敬可重，和合於眾，無有諍訟，獨行不雜。
<p/>「云何六修法？謂六念：念<note n="d9.56"/>佛、念法、念僧、念戒、念施、念天<note n="d9.57"/>。云何六覺法？謂六內入：眼入、耳入、鼻入、舌入、身入、意入。云何六滅法？謂六愛<note n="d9.58"/>：色愛、聲愛、香愛<note n="d9.59"/>，味、觸、法愛。云何六退法？謂六不敬法：不敬佛、不敬法、不敬僧、不敬戒、不敬定、不敬父母。云何六增法？謂六敬法：敬佛、敬法、敬僧、敬<note n="d9.60"/>戒、敬定、敬父母。云何六難解法？謂六無上：見無上、聞無上、利養無上、戒無上、恭敬無上、念無上。云何六生法？謂六等法<note n="d9.61"/>：於是，比丘眼見色無憂無喜，住捨專念；耳聲、鼻香、舌味、身觸、意法，不喜不憂，住捨專念。
<p/>「云何六知法？謂六出要界。若比丘作是言：『我修慈心，更生瞋恚。』餘比丘言：『汝勿作此言，勿謗如來。如來不作是說，欲使修慈解脫更生瞋恚者，無有是處。佛言：除瞋恚已，然後得慈。』若比丘言：『我行悲解脫，生憎嫉心；行喜解脫，生憂惱心；行捨解脫，生憎愛心；行無我行，生狐疑心；行無想行，生眾亂想。』亦復如是。云何六證法？謂六神通：一者神足通證，二者天耳通證，三者知他心通證，四者宿命通證，五者天眼通證，六者漏盡通證。是為六十法，諸比丘！如實無虛，如來知已，平等說法。
<p/>「復有七 *成法、七修法、七覺法、七滅法、七退法、七增法、七難解法、七生法、七知法、七證法。云何七 *成法？謂七財：信財、戒財、慚財、愧財、聞財、施財、慧財，是<note n="d9.62"/>為七財。云何七修法？謂七覺意。於是，比丘修念覺意，依無欲、依寂滅、依遠離，修法、修精進、修喜、修猗、修定、修捨，依無欲、依寂滅、依遠離。
<p/>「云何七覺法？謂七識住處：若有眾生，若干種身，若干種想，天及人是，是<note n="d9.63"/>初識住。復有眾生，若干種身而一想者，梵光音天最初生時是，是二識住。復有眾生，一身若干種想，光音天是，是三識住。復有眾生，一身一想，遍<note n="d9.64"/>淨天是，是四識住。或有眾生，空處住，是五識住。或識處住，是六識住。或不用處住，是七識住。云何七滅法？謂七使法<note n="d9.65"/>：欲愛使、有愛使、見使、慢使、瞋恚使、無明使、疑使。
<p/>「云何七退法<note n="d9.66"/>？謂七非法：謂<note n="d9.67"/>比丘無信、無慚、無愧、少聞、懈墮、多忘、無智。云何七增法？謂七正法：於是，比丘有信、有慚、有愧、多聞、不懈墮、強記、有智。云何七難解法？謂七正善法：於是，比丘好義、好法、好知時、好知足、好自攝、好集眾、好分別人。云何七生法？謂七想：不淨想、食不淨想、一切世間不可樂想、死想、無常想、無常苦想、苦無我想。
<p/>「云何七知法？謂七勤：勤於戒行、勤滅貪欲、勤破邪見、勤於多聞、勤於精進、勤於正念、勤於禪定。云何七證法？謂七漏盡力<note n="d9.68"/>。於是，漏盡比丘於一切諸苦、集、滅、味、過、出要，如實知見，觀欲如火坑，亦如刀劍，知欲見欲，不貪於欲，心不住欲。漏盡比丘逆順觀察，如實覺知，如實見已，世間貪嫉、惡不善法不漏不起，修四念處，多修多行；五根、五力、七覺意、賢聖八道，多修多行。諸比丘！是為七十法，如實不虛，如來知已，平等說法。
<p/>「復有八 *成法、八修法、八覺法、八滅法、八退法、八增法、八難解法、八生法、八知法、八證法。云何八 *成法？謂八因緣，不得梵行而得智，得梵行已智增多。云何為八？於是，比丘依世尊住，或依師長，或依智慧梵行者住，生慚愧心，有愛有敬，是謂初因緣。未得梵行而得智，得梵行已智增多。復次，依世尊住，隨時請問：『此法云何<note n="d9.69"/>義、何所趣？』時，諸尊長卽為開演甚深義理，是為二因緣。既聞法已，身心樂靜，是為三因緣。既樂靜已，不為遮道無益雜論，彼到眾中，或自說法，或請他說，猶復不捨賢聖默然，是為四因緣。多聞廣博，守持不忘，諸法深奧<note n="d9.70"/>，上中下善，義味諦誠<note n="d9.71"/>，梵行具足，聞已入心，見不流動，是為五因緣。修習精勤，滅惡增善，勉力堪任，不捨斯法，是為六因緣。有以智慧知起滅法，賢聖所趣，能盡苦際，是為七因緣。觀五受陰，生相、滅相，此色、色集、色滅，此受、想、行、識<note n="d9.72"/>，識集、識滅，是為八因緣。未得梵行而有智，得梵行已智增多。
<p/>「云何八修法？謂賢聖八道<note n="d9.73"/>：正見、正志、正語、正業、正命、正方便、正念、正定。云何八覺法？謂世八法：利、衰、毀、譽、稱、譏、苦、樂。云何八滅法？謂八邪：邪見、邪志<note n="d9.74"/>、邪語、邪業、邪命、邪方便、邪念、邪定。云何八退法？謂八懈怠法。何謂八懈怠？比丘乞食不得食<note n="d9.75"/>，便作是念：我於今日下村乞食不得，身體疲極，不能堪任坐禪、經行，今宜臥息。懈怠比丘𣈳便臥息，不肯精勤未得欲得、未獲欲獲、未證欲證，是為初懈怠。懈怠比丘得食既足，復作是念：我朝入村乞食，得食過足，身體沈重，不能堪任坐禪、經行，今宜寢息。懈怠比丘卽便寢息，不能精勤未得欲得、未獲欲獲、未證欲證。懈怠比丘設少執事，便作是念：我今日執事，身體疲極，不能堪任坐禪、經行，今宜寢息。懈怠比丘卽便寢息。懈怠比丘設欲執事，便作是念：明當執事，必有疲極，今者不得坐禪、經行，當豫臥息。懈怠比丘卽便臥息。懈怠比丘設少行來，便作是念：我朝行來，身體疲極，不能堪任坐禪、經行，我今宜當臥息。懈怠比丘卽便臥息。懈怠比丘設欲少行，便作是念：我明當行，必有疲極，今者不得坐禪、經行，當豫寢息。懈怠比丘卽尋<note n="d9.76"/>寢息，不能精勤未得欲得、未獲欲獲、未證欲證，是為六懈怠比丘。設遇小患，便作是念：我得重病，困篤羸瘦，不能堪任坐禪、經行，當須寢息。懈怠比丘卽尋寢息，不能精勤未得欲得、未獲欲獲、未證欲證。懈怠比丘所患已瘥<note n="d9.77"/>，復作是念：我病 *瘥未久，身體羸瘦，不能<note n="d9.78"/>堪任坐禪、經行，宜自寢息。懈怠比丘卽尋寢息，不能精勤未得欲得、未獲欲獲、未證欲證。云何八增法？謂八不怠。
<p/>「云何八精進？比丘入村乞食，不得食還，卽作是念：我身體輕便，少於睡眠<note n="d9.79"/>，宜可精進坐禪、經行，未得者得，未獲者獲，未證者證。於是，比丘卽便精進，是為初精進比丘。乞食得足，便作是念：我今入村，乞食飽滿，氣力充足，宜勤精進坐禪、經行，未得者得，未獲者獲，未證者證。於是，比丘卽尋精進。精進比丘設有執事，便作是念：我向執事，廢我行道，今宜精進坐禪、經行，未得者得，未獲者獲，未證者證。於是，比丘卽尋精進。精進比丘設欲<note n="d9.80"/>執事，便作是念：明當執事，廢我行道，今宜精進坐禪、經行，未得者得，未獲者獲，未證者證。於是，比丘卽便精進。精進比丘設有行來，便作是念：我朝行來，廢我行道，今宜精進坐禪、經行，未得者得，未獲者獲，未證者證。於是，比丘卽尋精進。精進比丘設欲行來，便作是念：我明<note n="d9.81"/>當行，廢我行道，今宜精進坐禪、經行，未得者得，未獲者獲，未證者證。於是，比丘卽便精進。精進比丘設遇患時，便作<note n="d9.82"/>是念：我得重病，或能命終，今宜精進，未得者得，未獲者獲，未證者證。於是，比丘卽便精進。精進比丘患得小 *瘥，復作是念：我病初 *瘥，或更增動，廢我行道，今宜精進坐禪、經行，未得者得，未獲者獲，未證者證。於是，比丘卽便精進坐禪、經行，是為八。
<p/>「云何八難解法？謂八不閑妨修梵行<note n="d9.83"/>，云何八？如來、至真出現於世，說微妙法，寂滅無為，向菩提道，有人生地獄中，是為不閑處，不得修梵行。如來、至真出現於世，說微妙法，寂滅無為，向菩提道，而有眾生在畜生中、餓鬼中、長壽天<note n="d9.84"/>中、邊地無識<note n="d9.85"/>，無佛法處，是為不閑處，不得修梵行。如來、至真、等正覺出現於世，說微妙法，寂滅無為，向菩提道，或有眾生生於中國，而有邪見，懷顛倒心，惡行成就，必入地獄，是為不閑處，不得修梵行。如來、至真、等正覺出現於世，說微妙法，寂滅無為，向菩提道，或有眾生生於中國，聾、盲、瘖、瘂不得聞法，修行梵行<note n="d9.86"/>，是為不閑處，不得修行梵行<note n="d9.87"/>。如來、至真、等正覺不出世間，無有能說微妙法，寂滅無為，向菩提道，而有眾生生於中國，彼<note n="d9.88"/>諸根具足，堪受聖教，而不值佛，不得修行梵行，是為八不閑。
<p/>「云何八生法？謂八大人覺<note n="d9.89"/>：道當少欲，多欲非道；道當知足，無厭非道；道當閑靜，樂眾非道；道當自守，戲笑非道；道當精進，懈怠非道；道當專念，多忘非道；道當定意，亂意非道；道當智慧，愚癡非道。云何八知法？謂八除入<note n="d9.90"/>：內有色<note n="d9.91"/>想，觀外色少，若好若醜，常觀常念，是為初除入。內有色想，觀外色無量，若好若醜，常觀常念，是為二除入。內無色想，外觀色少，若好若醜，常觀常念，是為三除入。內無色想，外觀色無量，若好若醜，常觀常念，是為四除入。內無色想，外觀色青，青色、青光、青見，譬如青蓮華，亦如青波羅㮈衣<note n="d9.92"/>，純一青色、青光、青見，作如是想，常觀常念，是為五除入。內無色想，外觀色黃，黃色、黃光、黃見，譬如黃華、黃波羅  *㮈衣，黃色、黃光、黃見，常念常觀，作如是想，是為六除入。內無色想，觀外色赤，赤色、赤光、赤見，譬如赤華、赤波羅  *㮈衣，純一赤色、赤光、赤見，常觀常念，作如是想，是為七除入。內無色想，外觀<note n="d9.93"/>色白，白色、白光、白見，譬如白華、白波羅  *㮈衣，純一白色、白光、白見，常觀常念，作如是想，是為八除入。
<p/>「云何八證法？謂八解脫：內有色想，觀外<note n="d9.94"/>色，一解脫。內無<note n="d9.95"/>色想，觀外色，二解脫。淨解脫，三解脫。度色想，滅瞋恚想，住空處，四解脫。度空處，住識處，五解脫。度識處，住不用處，六解脫。度不用處，住有想無想處<note n="d9.96"/>，七解脫。度有想無想處，住想知滅，八解脫。諸比丘！是為八十法，如實無虛，如來知已，平等說法。
<p/>「復有九 *成法、九修法、九覺法、九滅法、九退法、九增法、九難解法、九生法、九知法、九證法。云何九 *成法？謂九淨滅支<note n="d9.97"/>法<note n="d9.98"/>：戒淨滅 *支、心淨滅*支、見淨滅 *支、度疑淨滅 *支、分別淨滅 *支、道淨滅 *支、除淨滅 *支、無欲淨滅 *支、解脫淨滅 *支。云何九修法？謂九喜本<note n="d9.99"/>：一喜，二愛，三悅，四樂，五定，六如實知，七除捨，八無欲，九解脫。
<p/>「云何九覺法？謂九眾生居：或有眾生，若干種身若干種想，天及人是，是初眾生居。或有眾生，若干種身而一想者，梵光音天最初生時是，是二眾生居。或有眾生，一身若干<note n="d9.100"/>種想，光音天是，是三眾生居。或有眾生，一身一想，遍淨天是，是四眾生居。或有眾生，無想無所覺知，無想天是，是五眾生居。復有眾生，空處住，是六眾生居。復有眾生，識處住，是七眾生居。復有眾生，不用處住，是八眾生居。復有眾生，住有想無想處，是九眾生居。
<p/>「云何九滅法？謂九愛本<note n="d9.101"/>：因愛有求，因求有利，因利有用，因用有欲，因欲有著，因著有嫉，因嫉有守，因守有護。云何九退法？謂九惱法<note n="d9.102"/>：有人已侵惱我，今侵惱我，當侵惱我；我所愛者，已侵惱，今侵惱，當侵惱；我所憎<note n="d9.103"/>者，已愛敬，今愛敬，當愛敬。云何九增法？謂九<note n="d9.104"/>無惱：彼已侵我，我惱何益？已不生惱，今不生惱，當不生惱。我所愛者，彼已侵惱，我惱何益？已不生惱，今不生惱，當不生惱。我所憎者，彼已愛敬，我惱何益？已不生惱，今不生惱，當不生惱。
<p/>「云何九難解法？謂九梵行<note n="d9.105"/>：若比丘有信而不持戒，則梵行不具；比丘有信、有戒，則梵行具足。若比丘有信、有戒而不多聞，則梵行不具；比丘有信、有戒、有多聞，則梵行具足。若比丘有信、有戒、有多聞，不能說法，則梵行不具；比丘有信、有戒、有多聞，能說法，則梵行具足。若比丘有信、有戒、有多聞，能說法，不能養眾，則梵行不具；若比丘有信、有戒、有多聞，能說法、能養眾，則梵行具足。若比丘有信、有戒、有多聞，能說法、能養眾，不能於大眾中廣演法言，則梵行不具；若比丘有信、有戒、有多聞，能說法、能養眾、能於大眾廣演法言，則梵行具足。若比丘有信、有戒、有多聞，能說法、能養眾、能在大眾廣演法言，而不得四禪，則梵行不具；若<note n="d9.106"/>比丘有信、有戒、有<note n="d9.107"/>多聞，能說法、能養眾、能於大眾廣演法言，又得四禪，則梵行具足。若比丘有信、有戒、有<note n="d9.108"/>多聞，能說法、能養眾、在大眾中廣演法言，又得四禪，不於八解脫逆順遊行，則梵行不具；若<note n="d9.109"/>比丘有信、有戒、有多聞，能說法、能養眾、於大眾中廣演法言，具足四禪，於八解脫逆順遊行，則梵行具足。若比丘有信、有戒、有多聞，能說法、能養眾、在大眾中廣演法言，得四禪，於八解脫逆順遊行，然不能盡有漏成無漏，心解脫、智慧解脫，於現法中自身作證：生死已盡，梵行已立，所作已辦，更不受有，則梵行不具；若比丘有信、有戒、有多聞，能說法、能養眾、能在大眾廣演法言，成就四禪，於八解脫逆順遊行，捨有漏成無漏，心解脫、智慧解脫，於現法中自身作證：生死已盡，梵行已立，所作已辦，更不受有，則梵行具足。
<p/>「云何九生法？謂九想：不淨想、觀食不淨<note n="d9.110"/>想、一切世間不可樂想、死想、無常想、無常苦想、苦無我想、盡想、無欲想。云何九知法？謂九異法<note n="d9.111"/>：生果異、因果<note n="d9.112"/>異，生觸異、因觸異，生受異、因受異，生想異、因想異，生集異、因集異，生欲異、因欲異，生利異、因利異，生求異、因求異，生煩惱異、因煩惱異<note n="d9.113"/>。云何九證法？謂九盡：若入初禪，則聲刺滅。入第二禪，則覺觀刺滅。入第三禪，則喜刺滅。入第四禪，則出入息刺滅。入空處，則色想刺滅。入識處，則空想刺滅。入不用處，則識想刺滅。入有想無想處，則不用想刺滅。入滅盡定，則想受刺滅。諸比丘！是為九十法，如實不虛，如來知已，平等說法。
<p/>「復有十 *成法、十修法、十覺法、十滅法、十退法、十增法、十難解法、十生法、十知法、十證法。云何十 *成法？謂十救法<note n="d9.114"/>：一者比丘二百五十戒<note n="d9.115"/>具，威儀亦具，見有小罪，生大怖畏，平等學戒，心無傾邪<note n="d9.116"/>。二者得善知識。三者言語中正，多所合<note n="d9.117"/>受。四者好求善法，分布不悋。五者諸梵行人有所施設，輒往佐助，不以為勞，難為能為，亦教人為。六者多聞，聞便能持，未曾有忘。七者精進<note n="d9.118"/>，滅不善法，增長善法。八者常自專念，無有他想，憶本善行，若在目前。九者智慧成就，觀法生滅，以賢聖律而斷苦本。十者樂於閑居，專念思惟，於禪中間無有調戲。
<p/>「云何十修法？謂十正行<note n="d9.119"/>：正見、正志<note n="d9.120"/>、正語、正業、正命、正方便、正念、正定、正解脫、正智<note n="d9.121"/>。云何十覺法？謂十色入<note n="d9.122"/>：眼入、耳入、鼻入、舌入、身入、色入、聲入、香入、味入、觸入。云何十滅法？謂十邪行：邪見、邪 *志、邪語、邪業、邪命、邪方便、邪念、邪定、邪解脫、邪智。云何十退法？謂十不善行迹：身殺、盜、淫，口兩舌、惡罵、妄言、綺語，意貪取、嫉妬、邪見。云何十增法？謂十善行：身不殺、盜、淫，口不兩舌、惡罵、妄言、綺語，意不貪取、嫉妬、邪見。云何十難解法？謂十賢聖居：一者比丘除滅五枝，二者成就六枝，三者捨一<note n="d9.123"/>，四者依四，五者滅異諦，六者勝妙求，七者無濁想，八者身行已立，九者心解脫，十者慧解脫<note n="d9.124"/>。
<p/>「云何十生法？謂十稱譽處：若比丘自得信已，為他人說，亦復稱歎諸得信者。自持戒已，為他人說，亦復稱歎諸持戒者。自少欲已，為他人說，亦復稱歎諸少欲者。自知足已，為他人說，亦復稱歎諸知足者。自樂閑靜，為他人說，亦復稱歎樂閑靜者。自多聞已，為他人說，亦復稱歎諸多聞者。自精進已，為他人說，亦復稱歎諸精進者。自專念已，為他人說，亦復稱歎諸專念者。自得禪定，為他人說，亦復稱歎得禪定者。自得智慧，為他人說，亦復稱歎得智慧者。
<p/>「云何十知法？謂十滅法<note n="d9.125"/>：正見之人能滅邪見，諸緣邪見，起無數惡，亦盡除滅；諸因正見，生無數善，盡得成就正 *志、正語、正業、正命、正方便、正念、正定、正解脫、正智。正智之人能滅邪智，諸因邪智，起無數惡，悉皆<note n="d9.126"/>除滅；諸因正智，起無數善法，盡得成就。云何十證法？謂十無學法：無學正見、正 *志、正語、正業、正命、正方便、正念、正定、正解脫、正智。諸比丘！是為百法，如實無虛，如來知已，平等說法。」
<p/>爾時，舍利弗佛所印可，諸比丘聞舍利弗所說，歡喜奉行<note n="d9.127"/>！ 
<p/>佛說長阿含經卷第九
<sid n="d11"/>（一一）佛說長阿含<note n="d9.128"/>第二分增一<note n="d9.129"/>經第七
<p/>如是我聞：
<p/>一時，佛在舍衛國祇樹給孤獨園<note n="d9.130"/>，與大比丘眾千二百五十人俱。
<p/>爾時，世尊告諸比丘：「我與汝等說微妙法，上中下言，皆悉真<note n="d9.131"/>正，義味清淨，梵行具足，謂一增法也。汝等諦聽！善思念之，當為汝說。」
<p/>時，諸比丘受教而聽，佛告比丘：「一增法者，謂一 *成法、一修法、一覺法、一滅法、一證法。云何一 *成法？謂不捨善法。云何一修法？謂常自念身。云何一覺法？謂有漏觸。云何一滅法？謂有我慢。云何一證法？謂無礙心解脫。
<p/>「又有二 *成法、二修法、二覺法、二滅法、二證法。云何二成法？謂知慚、知愧。云何二修法？謂止與觀。云何二覺法？謂名與色。云何二滅法？謂無明、有愛。云何二證法？謂明與解脫。
<p/>「又有三 *成法、三修法、三覺法、三滅法、三證法。云何三 *成法？一者親近善友，二者耳聞法音，三者<note n="d9.132"/>法法成就。云何三修法？謂三三昧：空三昧、無相<note n="d9.133"/>三昧、無作三昧。云何三覺法？謂三受：苦受、樂受、不苦不樂受。云何三滅法？謂三愛：欲愛、有愛、無有愛。云何三證法？謂三明：宿命智、天眼智、漏盡智。
<p/>「又有四 *成法、四修法、四覺法、四滅法、四證法。云何四 *成法？一者住中國，二者近善友，三者自謹慎，四者宿植<note n="d9.134"/>善本。云何四修法？住四念處。比丘內身身觀，精勤不懈，憶念不忘，捨世貪憂；外身身觀，精勤不懈，憶念不忘，捨世貪憂；內外身身觀，精勤不懈，憶念不忘，捨世貪憂。受、意、法觀，亦復如是。云何四覺法？謂四食：摶<note n="d9.135"/>食、觸食、念食、識食。云何四滅法？謂四受：欲受、我受、戒受、見受。云何四證法？謂四沙門果：須陀洹果、斯陀含果、阿那含果、阿羅漢果。
<p/>「又有五 *成法、五修法、五覺法、五滅法、五證法。云何五 *成法？謂五滅盡支<note n="d9.136"/>：一者信佛、如來、至真，十號具足。二者無病，身常安隱。三者質直無有諛<note n="d9.137"/>諂，直<note n="d9.138"/>趣如來涅槃徑路。四者專心不亂，諷誦不忘。五者善於觀察法之起滅，以賢聖行盡於苦本。云何五修法？謂五根：信根、精進根、念根、定根、慧根。云何五覺法？謂五受陰：色受陰，受、想、行、識受陰。云何五滅法？謂五蓋：貪欲蓋、瞋恚蓋、睡眠蓋、掉<note n="d9.139"/>戲蓋、疑蓋。云何五證法？謂五無學聚：無學戒聚、無學定聚、慧聚、解脫聚、解脫知見聚。
<p/>「復有六 *成法、六修法、六覺法、六滅法、六證法。云何六 *成法？謂六重法。若有比丘修六重法，可敬可重，和合於眾，無有諍訟，獨行無雜。云何六？於是，比丘身常行慈及修梵行，住仁愛心，名曰重法，可敬可重，和合於眾，無有諍訟，獨行無雜。復次，比丘口慈、意慈，以己供養及鉢中餘，與人共之，不懷彼此。復次，比丘聖所行戒，不犯不毀，無有染汙，智者所稱，善具足持戒<note n="d9.140"/>，成就賢聖出要，平等盡苦，正見及諸梵行，是名重法，可敬可重，和合於眾，無有諍訟，獨行不雜。
<p/>「云何六修法？謂六念<note n="d9.141"/>：佛念、法念、僧念、戒念、施念、天念。云何六覺法？謂六內入：眼入、耳入、鼻入、舌入、身入、意入。云何六滅法？謂六愛：色愛、聲愛，香、味、觸、法愛。云何六證法？謂六神通：一者神足通證，二者天耳通證，三者知他心通證，四者宿命通證，五者天眼通證，六者漏盡通證。
<p/>「復有七 *成法、七修法、七覺法、七滅法、七證法。云何七 *成法？謂七財：信財、戒財、慚財、愧財、聞財、施財、慧<note n="d9.142"/>財，是<note n="d9.143"/>為七財。云何七修法？謂七覺意。於是，比丘修念覺意，依無欲、依寂滅、依遠離，修法、修精進、修喜<note n="d9.144"/>、修猗、修<note n="d9.145"/>定、修捨，依無欲、依寂滅、依遠離。
<p/>「云何七覺法？謂七識住處：若有眾生，若干種身若干種想，天及人，此是初識住。復有眾生，若干種身而一想者，梵光音天最初生時是，是二識住。復有眾生，一身若干種想，光音天是，是三識住。復有眾生，一身一想， *遍淨天是，是四識住處。復有眾生，空處住，是五識住。或識處住，是六識住。或不用處，是七識住。
<p/>「云何七滅法？謂七使法：欲愛使、有愛使、見使、慢使、瞋恚使、無明使、疑使。云何七證法？為七漏盡力。於是，漏盡比丘於一切諸苦、集、滅、味、過、出要，如實知見，觀欲如火坑，亦如刀劍，知欲見欲，不貪於欲，心不住欲；於中復善觀察，如實得知，如實見已，世間貪淫、惡不善法不起不漏<note n="d9.146"/>，修四念處，多修多行，五根、五力、七覺意、賢聖八道，多修多行。
<p/>「復有八 *成法、八修法、八覺法、八滅法、八證法。云何八 *成法？謂八因緣。未得梵行而得智，得梵行已智增多。云何為八？如是比丘依世尊住，或依師長，或依智慧梵行者住，生慚愧心，有愛有敬，是為初因緣；未得梵行而得智，得梵行已智增多。復次，依世尊住，隨時請問：『此法云何義、何所趣？』尊長<note n="d9.147"/>卽為開演深義，是為二因緣。既聞法已，身心樂靜，是為三因緣。不為遮道無益雜論，彼到眾中，或自說法，或請<note n="d9.148"/>他說，猶復不捨賢聖默然，是為四因緣<note n="d9.149"/>。多<note n="d9.150"/>聞廣博，守持不忘，諸法深奧，上中下善，義味誠諦，梵行具足；聞已入心，見不流動，是為五因緣。修習精勤，滅不善行，善行日增，勉力堪任，不捨斯法，是為六因緣。又以智慧知起滅法，聖賢所趣<note n="d9.151"/>能盡苦際，是為七因緣。又觀五受陰，生 *相、滅 *相；此色，色集、色滅；此受、想、行、識，識集、識滅，是為八因緣；未得梵行而有智，已得梵行智增多。
<p/>「云何八修法？謂賢聖八道：正見、正志、正語、正業、正命、正方便、正念、正定。云何八覺法？謂世八法：利、衰、毀、譽、稱、譏、苦、樂。云何八滅法？謂八邪：邪見、邪志<note n="d9.152"/>、邪語、邪業、邪命、邪方便、邪念、邪定。云何八證法？謂八解脫：色觀色，一<note n="d9.153"/>解脫。內有色想，外觀色，二解脫。淨解脫，三解脫。度色想，滅瞋恚想，住空處，四解脫。度空處，住識處，五解脫。度識處，住不用處，六解脫。度不用處，住有想無想處，七解脫。度有想無想處，住想知滅，八解脫。
<p/>「復有九 *成法、九修法、九覺法、九滅法、九證法。云何九 *成法？謂九淨滅*支法：戒淨滅 *支、心淨滅 *支、見淨滅 *支、度疑淨滅 *支、分別淨滅 *支、道淨滅 *支、除淨滅 *支、無欲淨滅 *支、解脫淨滅 *支。云何九修法？謂九喜本：一喜，二愛，三悅，四樂，五定，六如實知，七除捨，八無欲，九解脫。云何九覺法？謂九眾生居。或有眾生，若干種身若干種想，天及人是，是<note n="d9.154"/>初眾生居。或有眾生，若干種身而一想者，梵光音天最初生時是，是二眾生居。或有眾生，一身若干種想，光音天是，是三眾生居。或有眾生，一身一想，遍淨天是，是四眾生居。或有眾生<note n="d9.155"/>，無想無所覺知，無想天是，是五眾生居。復有眾生，空處住，是六眾生居。復有眾生，識處住，是七眾生居。復有眾生，不用處住，是八眾生居。復有眾生，住有想無想處，是九眾生居。
<p/>「云何九滅法？謂九愛本：因愛有求，因求有利，因利有用，因用有欲，因欲有著，因著有嫉，因嫉有守，因守有護。云何九證法？謂九盡：若入初禪，則聲刺滅。入第二禪，則覺觀刺滅。入第三禪，則喜刺滅。入第四禪，則出入息刺滅。入空處，則色想刺滅。入識處，則空想刺滅。入不用處，則識想刺滅。入有想無想處，則不用想刺滅。入滅盡定，則想受刺滅。
<p/>「復有十 *成法、十修法、十覺法、十滅法、十證法。云何十 *成法？謂十救法：一者比丘二百五十戒具，威儀亦具，見有小罪，生大怖畏，平等學戒，心無傾邪。二者得善知識。三者言語中正，多所堪忍。四者好求善法，分布不悋。五者諸梵行人有所施設，輒往佐助，不以為勞，難為能為，亦教人為。六者多聞，聞便能持，未曾有忘。七者精勤，滅不善法，增長善法。八者常自專念，無有他想，憶本善行，如在目前。九者智慧成就，觀法生滅，以賢聖律斷於苦本。十者樂於閑居，專念思惟，於禪中間無有調<note n="d9.156"/>戲。
<p/>「云何十修法？謂十正行：正見、正志、正語、正業、正命、正方便、正念、正定、正解脫、正智。云何十覺法？謂十色入：眼入、耳入、鼻入、舌入、身入、色入、聲入、香入、味入、觸入。云何十滅法？謂十邪行：邪見、邪志、邪語、邪業、邪命、邪方便、邪念、邪定、邪解脫、邪智。云何十證法？謂十無學法：無學正見、正志、正語、正業、正命、正方便、正念、正定、正解脫、正智。諸比丘！此名一增法，我今為汝等說如是法，吾為如來、為諸弟子所應作者，皆已備悉，慈愍殷勤，訓誨汝等，汝等亦宜勤奉行之！諸比丘！當在閑居樹下空處，精勤坐禪，勿自放恣。今不勉力，後悔何益？此是我教，勤受持之。」
<p/>爾時，諸比丘聞佛所說，歡喜奉行！
<p/>佛說<note n="d9.157"/>長阿含經卷第九<note n="d9.158"/> 
<note n="d10.1"/><note n="d10.2"/>
<sid n="d12"/>（一二）第<note n="d10.3"/>二分三聚經<note n="d10.4"/>第八
<p/>如是我聞：
<p/>一時，佛在舍衛國祇樹給孤獨園，與大比丘眾千二百五十人俱。
<p/>爾時，世尊告諸比丘：「我與汝等說微妙法，義味清淨，梵行具足，謂三聚法。汝等諦聽！思惟念之，當為汝說。」時，諸比丘受教而聽。
<p/>佛告比丘：「三法聚者：一法趣惡趣，一法趣善趣，一法趣涅槃。云何一法趣於惡趣？謂無仁慈，懷毒害心，是謂一法將向惡趣。云何一法趣於善趣？謂不以惡心加於眾生，是為一法將向善趣。云何一法趣於涅槃？謂能精勤，修身念處，是為一法將向涅槃。
<p/>「復有二法趣向惡趣，復有二法趣向善趣，復有二法趣向涅槃。云何二法趣向惡趣？一謂毀戒，二謂破見。云何二法趣向善趣？一謂戒具，二謂見具。云何二法趣向涅槃？一謂為止，二謂為觀。
<p/>「復有三法趣向惡趣，三法向惡趣，三法向涅槃。云何三法向惡趣？謂三不善根：貪不善根、恚不善根、癡不善根。云何三法向善趣？謂三善根：無貪善根、無恚善根、無癡善根。云何三法趣向涅槃？謂三三昧：空三昧、無相三昧、無作三昧。
<p/>「又有四法趣向惡趣，四法向善趣，四法向涅槃。云何四法向惡趣？謂愛語。恚語。怖語、癡語。云何四法向善趣？謂不愛語、不恚語、不怖語、不癡語。云何四法向涅槃？謂四念處？身念處、受念處、意念處、法念處。
<p/>「復有五法向惡趣，五法向善趣，五法向涅槃。云何五法向惡趣？謂破五戒？殺、盜、淫逸<note n="d10.5"/>、妄語、飲酒。云何五法向善趣？謂持五戒？不殺、不盜、不淫、不欺、不飲酒。云何五法趣向涅槃？謂五根：信根、精進根、念根、定根、慧根。
<p/>「又有六法向惡趣，六法向善趣，六法向涅槃。云何六法向惡趣？謂六不敬：不敬佛、不敬法、不敬僧、不敬戒、不敬定、不敬父母。云何六法向善趣？謂六敬法：敬佛、敬法、敬僧、敬戒、敬定、敬父母。云何六法向涅槃？謂六思念：念佛、念法、念僧、念戒、念施、念天。
<p/>「又有七法向惡趣，七法向善趣，七法向涅槃。云何七法向惡趣？謂殺生、不與取、淫逸<note n="d10.6"/>、妄語、兩舌、惡口、綺語。云何七法向善趣？謂不殺生、不盜、不淫、不欺、不兩舌、不惡口、不綺語。云何七法向涅槃？謂七覺意：念覺意、擇<note n="d10.7"/>法覺意、精進覺意、猗覺意、定覺意、喜覺意、捨覺意。
<p/>「又有八法向惡趣，八法向善趣，八法向涅槃。云何八法向惡趣？謂八邪行：邪見、邪志<note n="d10.8"/>、邪語、邪業、邪命、邪方便、邪念、邪定。云何八法向善趣？謂世正見、正 *志、正語、正業、正命、正方便、正念、正定。云何八法向涅槃？謂八賢聖道：正見、正志、正語、正業、正命、正方便、正念、正定。
<p/>「又有九法向惡趣，九法向善趣，九法向涅槃。云何九法向惡趣？謂九惱：有人已侵惱我，今侵惱我，當侵惱我；我所愛者，已侵惱，今侵惱，當侵惱；我所憎者，已愛敬，今愛敬，當愛敬。云何九法向善趣？謂九無惱：彼已侵我，我惱何益？已不生惱，今不生惱，當不生惱；我所愛者，彼已侵惱，我惱何益？已不生惱，今不生惱，當不生惱；我所憎者，彼已愛敬，我惱何益？已不生惱，當不生惱，今不生惱。云何九法向涅槃？謂九善<note n="d10.9"/>法：一喜、二愛、三悅、四樂、五定、六實知、七除捨、八無欲、九解脫。
<p/>「又有十法向惡趣，十法向善趣，十法向涅槃。云何十法向惡趣？謂十不善：身殺、盜、淫，口兩舌、惡罵、妄言、綺語，意貪取、嫉妬、邪見。云何十法向善趣？謂十善行：身不殺、盜、淫，口不兩舌、惡罵、妄言、綺語，意不貪取、嫉妬、邪見。云何十法向涅槃？謂十直道：正見、正志、正語、正業、正命、正方便、正念、正定、正解脫、正智。諸比丘！如是十法，得至涅槃，是名三聚微妙正法。我為如來、為眾弟子所應作者，無不周備，憂念汝等，故演經道。汝等亦宜自憂其身，當處閑居、樹下思惟，勿為懈怠。今不勉力，後悔無益。」
<p/>諸比丘聞佛所說，歡喜奉行！ 
<p/>佛說長阿含經卷第十
<sid n="d13"/>（一三）佛說長阿含(<note n="d10.10"/>第二分大緣方便經<note n="d10.11"/>第九
<p/>如是我聞：
<p/>一時，佛在拘流沙<note n="d10.12"/>國劫摩沙<note n="d10.13"/>住處，與大比丘眾千二百五十人俱。
<p/>爾時，阿難<note n="d10.14"/>在閑靜處，作是念言：甚奇！甚特！世尊所說十二因緣<note n="d10.15"/>法之光明，甚深難解！如我意觀，猶如目前，以何為深<note n="d10.16"/>？於是，阿難卽從靜室起，至世尊所，頭面禮足，在一面坐，白世尊言：「我向於靜室，默自思念：甚奇！甚特！世尊所說十二因緣法之光明，甚深難解！如我意觀，如在目前，以何為深？」
<p/>爾時，世尊告阿難曰：「止！止！勿作此言：十二因緣法之光明，甚深難解！阿難！此十二因緣難見難知，諸天、魔、梵、沙門、婆羅門、未見緣者，若欲思量觀察分別其義者，則皆荒迷，無能見者。阿難！我今語汝老死有緣，若有問言：『何等是老死緣？』應答彼言：『生是老死緣。』若復問言：『誰是生緣？』應答彼言：『有是生緣。』若復問言：『誰是有緣？』應答彼言：『取是有緣。』若復問言：『誰是取緣？』應答彼言：『愛是取緣。』若復問言<note n="d10.17"/>：『誰是愛緣？』應答彼言：『受是愛緣。』若復問言：『誰是受緣？』應答彼言：『觸是受緣。』若復問言：『誰為觸緣？』應答彼言：『六入是觸緣。』若復問言：『誰為六入緣？』應答彼言：『名色是六入緣。』若復問言：『誰為名色緣？』應答彼言：『識是名色緣。』若復問言：『誰為識緣？』應答彼言：『行是識緣。』若復問言：『誰為行緣？』應答彼言：『癡<note n="d10.18"/>是行緣。』阿難！如是緣癡有行，緣行有識，緣識有名色，緣名色有六入，緣六入有觸，緣觸有受，緣受有愛，緣愛有取，緣取有有，緣有有生，緣生有老、死、憂、悲、苦惱，大患所集，是為此大苦陰。」
<p/>佛告阿難：「緣生有老死，此為何義？若使一切眾生無有生者，寧有老死不？」
<p/>阿難答曰<note n="d10.19"/>：「無也。」
<p/>「是故，阿難<note n="d10.20"/>！以此緣，知老死由生，緣生有老死。我所說者，義在於此。」
<p/>又告阿難：「緣有有生，此為<note n="d10.21"/>何義？若使一切眾生無有欲有、色有<note n="d10.22"/>、無色有<note n="d10.23"/>者，寧有生不？」
<p/>答曰：「無也。」
<p/>「阿難！我以此緣，知生由有，緣有有生。我所說者，義在於此。」
<p/>又告阿難：「緣取有有，此為何義？若使一切眾生無有欲取、見取、戒取、我取<note n="d10.24"/>者，寧有有不？」
<p/>答曰：「無也。」
<p/>「阿難！我以此緣，知有由取，緣取有有。我所說者，義在於此。」
<p/>又告阿難：「緣愛有取，此為何義？若使一切眾生無有欲愛、有愛、無有愛<note n="d10.25"/>者，寧有取不？」
<p/>答曰：「無有。」
<p/>「阿難！我以此緣，知取由愛，緣愛有取。我所說者，義在於此<note n="d10.26"/>。」
<p/>又告阿難：「緣受有愛，此為何義？若使一切眾生無有樂受、苦受、不苦不樂受<note n="d10.27"/>者，寧有愛不？」
<p/>答曰：「無也。」
<p/>「阿難！我以此緣，知愛由受，緣受有愛。我所說者，義在於此。阿難！當知因愛有求，因求有利，因利有用，因用有欲，因欲有著，因著有嫉，因嫉有守，因守有護。阿難！由有護故，有刀杖、諍訟，作無數惡。我所說者，義在於此。阿難！此為何義？若使一切眾生無有護者，當有刀杖、諍訟，起無數惡不？」答曰：「無也。」
<p/>「是故，阿難！以此因緣，知刀杖、諍訟由護而起，緣護有刀杖、諍訟。阿難！我所說者，義在於 *此。」
<p/>又告阿難：「因守有護，此為何義？若使一切眾生無有守者，寧有護不？」
<p/>答曰：「無也。」
<p/>「阿難！我以此緣，知護由守，因守有護。我所說者，義在於此。阿難！因嫉有守，此為何義？若使一切眾生無有嫉者，寧有守不？」
<p/>答曰：「無也。」
<p/>「阿難！我以<note n="d10.28"/>此緣，知守由嫉，因嫉有守。我所說者，義在於此。阿難！因著有嫉，此為何義？若使一切眾生無有著者，寧有嫉不？」
<p/>答曰：「無也。」
<p/>「阿難！我以此緣，知嫉由著，因著有嫉。我所說者，義在於此。阿難！因欲有著，此為何義？若使一切眾生無有欲者，寧有著不？」
<p/>答曰：「無也。」
<p/>「阿難！我以此緣，知著由欲，因欲有著。我所說者，義在於此。阿難！因用有欲，此為何義？若使一切眾生無有用者，寧有欲不？」
<p/>答曰：「無也。」
<p/>「阿難！我以此義，知欲由用，因用有欲。我所說者，義在於此。阿難！因利有用，此為何義？若使一切眾生無有利者，寧有用不？」
<p/>答曰：「無也。」
<p/>「阿難！我以此義，知用由利，因利有用。我所說者，義在於此。阿難！因求有利，此為何義？若使一切眾生無有求者，寧有利不？」
<p/>答曰：「無也。」
<p/>「阿難！我以此緣，知利由求，因求有利。我所說者，義在於此。阿難！因愛有求，此為何義？若使一切眾生無有愛者，寧有求不？」
<p/>答曰：「無也。」
<p/>「阿難！我以此緣，知求由愛，因愛有求。我所說者，義在於此。」
<p/>又告阿難：「因愛有求，……至於守護；受亦如是，因受有求，……至於守護。」
<p/>佛告阿難：「緣觸有受，此為何義？阿難！若使無眼、無色、無眼識者，寧有觸不？」
<p/>答曰：「無也。」
<p/>「若無耳、聲、耳識，鼻、香、鼻識，舌、味、舌識，身、觸、身識，意、法、意識者，寧有觸不？」
<p/>答曰：「無也。」
<p/>「阿難！若使一切眾生無有觸者，寧有受不？」
<p/>答曰：「無也。」
<p/>「阿難！我以是義，知受由觸，緣觸有受。我所說者，義在於此。阿難！緣名色有觸，此為何義？若使一切眾生無有名色者，寧有心觸<note n="d10.29"/>不？」
<p/>答曰：「無也。」
<p/>「若使一切眾生無形色相貌者，寧有身觸<note n="d10.30"/>不？」
<p/>答曰：「無也。」
<p/>「阿難！若無名色，寧有觸不？」
<p/>答曰：「無也。」
<p/>「阿難！我以是緣，知觸由名色，緣名色有觸。我所說者，義在於此。阿難！緣識有名色，此為何義？若識不入母胎者，有名色不？」
<p/>答曰：「無也。」
<p/>「若識入胎不出者，有名色不？」
<p/>答曰：「無也。」
<p/>「若識出胎，嬰孩敗壞，名色得增長不？」
<p/>答曰：「無也。」
<p/>「阿難！若無識者，有名色不？」
<p/>答曰：「無也。」
<p/>「阿難！我以是緣，知名色由識，緣識有名色。我所說者，義在於此。阿難！緣名色有識，此為何義？若識不住名色，則識無住處；若識<note n="d10.31"/>無住處，寧有生、老、病、死、憂、悲、苦惱不？」
<p/>答曰：「無也。」
<p/>「阿難！若無名色，寧有識不？」
<p/>答曰：「無也。」
<p/>「阿難！我以是緣，知識由名色，緣名色有識。我所說者，義在於此。阿難！是故名色緣識，識緣名色，名色緣六入，六入緣觸、觸緣受、受緣愛、愛緣取，取緣有，有緣生，生緣老、死、憂、悲、苦惱<note n="d10.32"/>，大苦陰集。」
<p/>「阿難！齊是為語，齊是為應，齊是為限，齊此為演說，齊是為智觀，齊是為眾生。阿難！諸比丘於此法中，如實正觀，無漏心解脫。阿難！此比丘當名為慧解脫。如是解脫比丘如來終亦知，如來不終亦知，如來終不終亦知，如來非終非不終亦知。何以故？阿難！齊是為語，齊是為應，齊是為限，齊是為演說，齊是為智觀，齊是為眾生；如是盡知己，無漏心解脫比丘不知不見如是知見<note n="d10.33"/>。阿難！夫計我者，齊幾名我見<note n="d10.34"/>，名色與受，俱計以為我。有人言：『受非我，我是受。』或有言：『受非我，我非受，受法是我<note n="d10.35"/>。』或有言：『受非我，我非受，受法非我，但愛<note n="d10.36"/>是我<note n="d10.37"/>。』
<p/>「阿難！彼見我者，言受是我，常語彼言：『如來說三受：樂受、苦受、不苦不樂受。當有樂受時，無有苦受、不苦不樂受；有苦受時，無有樂受、不苦不樂受；有不苦不樂受時，無有苦受、樂受。』所以然者，阿難！樂觸緣生樂受，若樂觸滅受亦滅。阿難！苦觸緣生苦受，若苦觸滅受亦滅。不苦不樂觸緣生不苦不樂受，若不苦不樂觸滅受亦滅。阿難！如兩木相攢<note n="d10.38"/>則有火生<note n="d10.39"/>，各<note n="d10.40"/>置異處則無有火。此亦如是，因樂觸緣故生樂受，苦樂觸滅受亦俱滅。因苦觸緣故生苦受，若苦觸滅受亦俱滅。因不苦不樂觸緣生不苦不樂受，若不苦不樂觸滅受亦俱滅。阿難！此三受有為無常，從因緣生，盡法、滅法，為朽壞法，彼非我有，我非彼有，當以正智<note n="d10.41"/>如實觀之。阿難！彼見我者，以受<note n="d10.42"/>為我，彼則為非。
<p/>「阿難！彼見我者，言受非我，我是受者，當語彼言：『如來說三受：苦受、樂受、不苦不樂受。若樂受是我者，樂受滅時，則有二我，此則為過。若苦受是我者，苦受滅時，則有二我，此則為過。若不苦不樂受是我者，不苦不樂受滅時，則有二我，此則為過。』阿難！彼見我者，言：『受非我，我是受。』彼則為非。阿難！彼計我者，作是<note n="d10.43"/>說：『受非我，我非受，受法是我。』當語彼言：『一切無受，汝云何言有受法，汝是受法耶？』對曰：『非是。』是故，阿難！彼計我者，言：『受非我，我非受，受法是我。』彼則為非。
<p/>「阿難！彼計我者，作是言：『受非我，我非受，受法非我，但愛是我。』者，當語彼言：「一切無受，云何有 *愛？汝是 *愛耶？』對曰：『非也。』是故，阿難！彼計我者，言：『受非我，我非受，受法非我， *愛是我。』者，彼則為非。阿難！齊是為語，齊是為應，齊是為限，齊是為演說，齊是為智觀，齊是為眾生。阿難！諸比丘於此法中如實正觀，於無漏心解脫。阿難！此比丘當名為慧解脫。如是解脫心比丘，有我亦知，無我亦知，有我無我亦知，非有我非無我亦知。何以故？阿難！齊是為語，齊是為應，齊是為限，齊是為演說，齊是為智觀，齊是為眾生；如是盡知已，無漏心解脫比丘不知不見如是知見。」
<p/>佛語阿難：「彼計我者，齊已為定，彼計我者，或言少色<note n="d10.44"/>是我，或言多色<note n="d10.45"/>是我，或言少無色<note n="d10.46"/>是我，或言多無色<note n="d10.47"/>是我。阿難！彼言少色是我者，定少色是我，我所見是，餘者為非。多色是我者，定多色是我，我所見是，餘者為非。少無色是我者，定言少無色是我，我所見是，餘者為非。多無色是我者，定多無色是我，我所見是，餘者為非。」
<p/>佛告阿難：「七識住，二入處<note n="d10.48"/>，諸有沙門、婆羅門言：『此處安隱，為救、為護、為舍、為燈、為明、為歸，為不虛妄，為不煩惱。』云何為七？或有眾生，若干種身若干種想，天及人，此是初識住處。諸沙門、婆羅門言：『此處安隱，為救、為護、為舍、為燈、為明、為歸、為不虛妄、為不煩惱。』阿難！若比丘知初識住，知集<note n="d10.49"/>、知滅<note n="d10.50"/>、知味<note n="d10.51"/>、知過<note n="d10.52"/>、知出要<note n="d10.53"/>，如實知者。阿難！彼比丘言：『彼非我，我非彼。』如實知見。或有眾生，若干種身而一想，梵光音天是。或有眾生，一身若干種想，光音天是。或有眾生一身一想，遍淨天是。或有眾生，住空處。或有眾生，住識處。或有眾生，住不用處。是為七識住處。或有沙門、婆羅門言：『此處安隱，為救、為護、為舍、為燈、為明、為歸，為不虛妄，為不煩惱。』阿難！若比丘知七識住，知 *集、知滅、知味、知過、知出要，如實知見。彼比丘言：『彼非我，我非彼。』如實知見。是為七識住。
<p/>「云何二入處，無想入、非想非無想入<note n="d10.54"/>？是為，阿難<note n="d10.55"/>！此二入處，或有沙門、婆羅門言：『此處安隱，為救、為護、為舍、為燈、為明、為歸，為不虛妄，為不煩惱。』阿難！若比丘知二入處，知集、知滅、知味、知過、知出要，如實知見，彼比丘言：『彼非我，我非彼。』如實知見。是為二入。
<p/>「阿難！復有八解脫。云何八？色觀色，初解脫。內色想、觀外色，二解脫。淨解脫，三解脫。度色想，滅有對想，不念雜想，住空處，四解脫。度空處，住識處，五解脫。度識處，住不用處，六解脫。度不用處，住有想無想處，七解脫。滅盡定，八解脫。阿難！諸比丘於此八解脫，逆順遊行，入出自在，如是比丘得俱解脫。<note n="d10.56"/>」
<p/>爾時，阿難聞佛所說，歡喜奉行！ 
<p/>佛說長阿含經卷第十
<sid n="d14"/>（一四）佛說長阿含<note n="d10.57"/>第二分釋提桓因問經<note n="d10.58"/>第十
<p/>如是我聞：
<p/>一時，佛在摩竭國菴婆羅<note n="d10.59"/>村北，毗陀<note n="d10.60"/>山因陀婆<note n="d10.61"/>羅窟中。
<p/>爾時，釋提桓因發微妙善心，欲來見佛：今我當往至世尊所。
<p/>時，諸忉利天聞釋提桓因發微<note n="d10.62"/>妙善心，欲詣佛所，卽尋詣帝釋，白言：「善哉！帝釋！發妙善心，欲詣如來，我等亦樂侍從詣世尊所。」
<p/>時，釋提桓因卽告執樂神般遮翼<note n="d10.63"/>曰：「我今欲詣世尊所，汝可俱行，此忉利諸天亦當與我俱詣佛所。」
<p/>對曰：「唯然。」時，般遮翼持琉璃琴<note n="d10.64"/>，於帝釋前忉利天眾中鼓琴供養。
<p/>時，釋提桓因、忉利諸天及般遮翼，於法堂上忽然不現，譬如力士屈伸臂頃，至摩竭國北毗陀山中。
<p/>爾時，世尊入火焰三昧<note n="d10.65"/>，彼毗陀山同一火色，時國人見，自相謂言：「此毗陀山同一火色，將是如來諸天之力。」
<p/>時，釋提桓因告般遮翼曰：「如來、至真甚難得覩，而能垂降此閑靜處，寂默無聲，禽獸為侶，此處常有諸大神天侍衛世尊。汝可於前鼓琉璃琴娛樂世尊，吾與諸天尋於後往。」
<p/>對曰：「唯然。」卽受教已，持琉璃琴於先詣佛。去佛不遠，鼓琉璃琴，以偈歌曰：
<p/>「跋陀<note n="d10.66"/>禮汝父，汝父甚端嚴；
<p/>生汝<note n="d10.67"/>時吉祥，我心甚愛樂。
<p/>本以小因緣<note n="d10.68"/>，欲心於中生；
<p/>展轉遂增廣，如供養羅漢。
<p/>釋子專四禪，常樂於閑居；
<p/>正意求甘露，我專念亦爾。
<p/>能仁<note n="d10.69"/>發道心，必欲成正覺；
<p/>我今求彼女，必欲會亦爾。
<p/>我心生染著，愛好不捨離；
<p/>欲捨不能去，如象為鉤制。
<p/>如熱遇涼風，如渴得冷泉；
<p/>如取涅槃者，如水滅於火。
<p/>如病得良醫，飢者得美食；
<p/>充足生快樂，如羅漢遊法。
<p/>如象被深鉤，而猶不肯伏；
<p/>𩣺<note n="d10.70"/>突難禁制，放逸不自止。
<p/>猶如清涼池，眾花覆水上；
<p/>疲熱象沐浴，舉身得清涼。
<p/>我前後所施，供養諸羅漢；
<p/>世有福報者，盡當與彼供<note n="d10.71"/>。
<p/>汝死當共死，汝無我活為？
<p/>寧使我身死，不能無汝存。
<p/>忉利天之主，釋<note n="d10.72"/>今與我願；
<p/>稱汝禮節具，汝善思察之。」
<p/>爾時，世尊從三昧起<note n="d10.73"/>，告般遮翼言：「善哉！善哉！般遮翼！汝能以清淨音和琉璃琴稱讚如來，琴聲、汝音，不長不短，悲和哀婉，感動人心。汝琴所奏，眾義備有，亦說欲縛，亦說梵行，亦說沙門，亦說涅槃。」
<p/>爾時，般遮翼白佛言：「我念世尊昔鬱鞞羅<note n="d10.74"/>尼連禪<note n="d10.75"/>水邊，阿遊波陀尼俱律<note n="d10.76"/>樹下初成佛道時，有尸漢陀<note n="d10.77"/>天大將子及執樂天王<note n="d10.78"/>女，共於一處，但設欲樂。我於爾時見其心爾，卽為作頌，頌說欲縛，亦說梵行，亦說沙門，亦說涅槃。時，彼天女聞我偈已，舉目而笑語我言：『般遮翼！我未見如來，我曾於忉利天法講堂上，聞彼諸天稱讚如來，有如是德，有如是力。汝常懷信，親近如來，我今意欲與汝共為知識。』世尊！我時與一言之後，不復與語。」
<p/>時，釋提桓因作是念：此般遮翼已娛樂如來訖，我今寧可念於彼人。時，天帝釋卽念彼人。時，般遮翼復生念言：今天帝釋乃能念我。卽持琉璃琴詣帝釋所，帝釋告曰：「汝以我名;幷稱忉利天意，問訊世尊：『起居輕利，遊步強耶？』」
<p/>時，般遮翼承帝釋教，卽詣世尊所，頭面禮足，於一面住，白世尊言：「釋提桓因及忉利諸天故，遣我來問訊世尊：『起居輕利，遊步強耶？』」
<p/>世尊報曰：「使汝帝釋及忉利天壽命延長，快樂無患。所以然者，諸天、世人及阿須輪<note n="d10.79"/>諸眾生等，皆貪壽命、安樂、無患。」
<p/>爾時，帝釋復自念言：我等宜往禮覲世尊。卽與忉利諸天往詣佛所，頭面禮足，卻住一面，時，帝釋白佛言：「不審我今去世尊遠近可坐？」
<p/>佛告帝釋曰：「汝天眾多，但近我坐。」
<p/>時，世尊所止因陀羅窟，自然廣博，無所障礙。爾時，帝釋與忉利諸天及般遮翼皆禮佛足，於一面坐，帝釋白佛言：「一時，佛在舍衛國婆羅門<note n="d10.80"/>舍，爾時世尊入火焰三昧，我時以少因緣，乘千輻寶車，詣毗樓勒<note n="d10.81"/>天王所，於空中過，見一天女叉手在世尊前立，我尋語彼女言：『若世尊三昧起者，汝當稱我名字，問訊世尊：起居輕利，遊步強耶？』不審彼女後竟為我達此心不？世尊！寧能憶此事不？」
<p/>佛言：「憶耳。彼女尋以汝聲致問於我，吾從定起，猶聞汝車聲。」
<p/>帝釋白佛言：「昔者，我以少緣，與忉利諸天集在法堂，彼諸舊天<note n="d10.82"/>皆作是言：『若如來出世，增益諸天眾，減損阿須輪眾。』今我躬見世尊，躬身<note n="d10.83"/>自知，躬自作證，如來、至真出現於世，增益諸天眾，減損阿須輪眾。此有瞿夷釋女<note n="d10.84"/>，於世尊所淨修梵行，身壞命終，生忉利天宮，卽為我子。忉利諸天皆稱言：『瞿夷大天子<note n="d10.85"/>有大功德，有大威力。』復有餘三比丘，於世尊所淨修梵行，身壞命終，生於卑下執樂神中，常日日<note n="d10.86"/>來為我給使，瞿夷見已，以偈觸嬈<note n="d10.87"/>曰：
<p/>『汝為佛弟子，我本在家時，
<p/>以衣食供養，禮拜致恭恪。
<p/>汝等名何人？躬受佛教誡；
<p/>淨眼<note n="d10.88"/>之所說，汝不觀察之。
<p/>我本禮敬汝，從佛聞上法<note n="d10.89"/>；
<p/>生三十三天，為帝釋作子。
<p/>汝等何不觀？我所有功德；
<p/>本為女人身，今為帝釋子。
<p/>汝等本俱共，同修於梵行；
<p/>今獨處卑賤，為吾等給使。
<p/>本為弊惡行，今故受此報；
<p/>獨處於卑賤，為吾等給使。
<p/>生此處不淨，為他所觸嬈；
<p/>聞已當患厭，此處可厭患。
<p/>從今當精勤<note n="d10.90"/>，勿復為人使；
<p/>二人勤精進，思惟如來法。
<p/>捨彼所戀著，觀欲不淨行；
<p/>欲縛不真實，誑惑於世間。
<p/>如象離羈靽<note n="d10.91"/>，超越忉利天；
<p/>釋及忉利天，集法講堂上。
<p/>彼已勇猛力，超越忉利天；
<p/>釋歎未曾有，諸天亦見過。
<p/>此是釋迦子，超越忉利天；
<p/>患厭於欲縛，瞿夷說此言。
<p/>摩竭國有佛，名曰釋迦文；
<p/>彼子本<note n="d10.92"/>失意，其後還得念。
<p/>三人中一人，故為執樂神；
<p/>二人見道諦，超越忉利天。
<p/>世尊所說法，弟子不懷疑；
<p/>俱共同聞法，二人勝彼一。
<p/>自見殊勝已，皆生光音天；
<p/>我觀見彼已，故來至佛所。』」
<p/>帝釋白佛言：「願開閑暇，一決我疑。」
<p/>佛言：「隨汝所問，吾當為汝一一演說。」
<p/>爾時，帝釋卽白佛言：「諸天、世人、乾沓和<note n="d10.93"/>、阿修<note n="d10.94"/>羅及餘眾生等，盡與何結<note n="d10.95"/>相應，乃至<note n="d10.96"/>怨讎、刀杖相向？」
<p/>佛告帝<note n="d10.97"/>釋言：「怨結之生，皆由貪嫉，故使諸天、世人、阿 *修羅、餘眾生等，刀杖相加。」
<p/>爾時，帝釋卽白佛言：「實爾！世尊！怨結之生，由貪嫉故，使諸天、世人、阿*修羅、餘眾生等，刀杖相加。我今聞佛所說，疑網悉除，無復疑也。但不解此貪嫉之生，何由而起？何因何緣？誰為原首？從誰而有？從誰而無？」
<p/>佛告帝釋：「貪嫉之生，皆由愛憎；愛憎為因，愛憎為緣，愛憎為首，從此而有，無此則無。」
<p/>爾時，帝釋卽白佛言：「實爾！世尊！貪嫉之生，皆由愛憎；愛憎為因，愛憎為緣，愛憎為首，從此而有，無此則無。我今聞佛所說，迷惑悉除，無復疑也。但不解愛憎復<note n="d10.98"/>何由而生？何因何緣？誰為原首？從誰而有？從誰而無？」
<p/>佛告帝釋：「愛憎之生，皆由於欲；因欲緣欲，欲為原首，從此而有，無此則無。」
<p/>爾時，帝釋白佛言：「實爾！世尊！愛憎之生，皆由於欲；因欲緣欲，欲為原首，從此而有，無此則無。我今聞佛所說，迷惑悉除，無復疑也。但不知此欲復何由而<note n="d10.99"/>生？何因何緣？誰為原首？從誰而有？從誰而無？」
<p/>佛告帝釋：「愛由想<note n="d10.100"/>生，因想緣想，想為原首，從此而有，無此𣈳<note n="d10.101"/>無。」
<p/>爾時，帝釋白佛言：「實爾！世尊！愛由想生，因想緣想，想為原首，從此而有，無此則無。我今聞佛所說，無復疑也。但不解想復何由而生？何因何緣？誰為原首？從誰而有？從誰而無？」
<p/>佛告帝釋：「想之所生，由於調戲<note n="d10.102"/>；因調緣調，調為原首，從此而有，無此則無。帝釋！若無調戲則無想，無想則無欲，無欲則無愛憎，無愛憎則無貪嫉；若無貪嫉，則一切眾生不相傷害。帝釋！但緣調為本，因調緣調，調為原首，從此有想，從想有欲，從欲有愛憎，從愛憎有貪嫉；以貪嫉故，使羣生等共相傷害。」
<p/>帝釋白佛言：「實爾！世尊！由調有想，因調緣調，調為原首，從此有想，由調而有，無調則無。若本無調者則無想，無想則無欲，無欲則無愛憎，無愛憎則無貪嫉，無貪嫉則一切羣生不相傷害；但想由調生，因調緣調，調為原首，從調有想，從想有欲，從欲有愛憎，從愛憎有貪嫉，從貪嫉使一切眾<note n="d10.103"/>生共相傷害。我今聞佛所說，迷惑悉除，無復疑也。」
<p/>爾時，帝釋復白佛言：「一切沙門、婆羅門盡除調戲在滅迹<note n="d10.104"/>耶？為不除調戲在滅迹耶？」
<p/>佛告帝釋：「一切沙門、婆羅門不盡除調戲在滅迹也。所以然者，帝釋！世間有種種界，眾生各依己界，堅固守持，不能捨離，謂己為實，餘者為虛。是故，帝釋！一切沙門、婆羅門不盡除調戲而在滅迹。」
<p/>爾時，帝釋白佛言：「實爾！世尊！世間有種種眾生，各依己界，堅固守持，不能捨離，謂己為是，餘為虛妄，是故一切沙門、婆羅門不盡除調戲而在滅迹。我聞佛言，疑惑悉除，無復疑也。」
<p/>帝釋復白佛言：「齊幾調在滅迹耶？」
<p/>佛告帝釋：「調戲有三：一者口，二者想，三者求。彼口所言，自害、害他，亦二俱害；捨此言已，如所言，不自害、不害他，不二俱害，知時比丘如口所言，專念不亂。想亦自害、害他，亦二俱害；捨此想已，如所想，不自害、不害他，二俱不害，知時比丘如所想，專念不亂。帝釋！求亦自害、害他<note n="d10.105"/>，亦二俱害；捨此求已，如所求，不自害、不害他，不二俱害，知時比丘如所求，專念不亂。」
<p/>爾時，釋提桓因言：「我聞佛所說，無復狐疑。」
<p/>又白佛言：「齊幾名賢聖捨心？」
<p/>佛告帝釋：「捨心<note n="d10.106"/>有三：一者喜身，二者憂身，三者捨身。帝釋！彼喜身者，自害、害他，亦二俱害；捨此喜已，如所喜，不自害、不<note n="d10.107"/>害他，二俱不害，知時比丘專念不忘，卽名受具足戒<note n="d10.108"/>。帝釋！彼憂身者，自害、害彼，亦二俱害；捨此憂已，如所憂，不自害、 *不害他，二俱不害，知時比丘專念不忘，卽名受具足戒。復次，帝釋！彼捨身者，自害、害他，亦二俱害；捨此身<note n="d10.109"/>已，如所捨，不自害、不害他，二俱不害，知時比丘專念不忘，是卽名為受具足戒。」
<p/>帝釋白佛言：「我聞佛所說，無復狐疑。」
<p/>又白佛言：「齊幾名賢聖律諸根具足<note n="d10.110"/>？」
<p/>佛告帝釋：「眼知色，我說有二：可親、不可親。耳聲、鼻香、舌味、身觸、意法，我說有二：可親、不可親。」
<p/>爾時，帝釋白佛言：「世尊！如來略說，未廣分別，我以具解。眼知色，我說有二：可親、不可親。耳聲、鼻香、舌味、身觸、意法有二：可親、不可親。世尊！如眼觀色，善法損減，不善法增，如此眼知色，我說不可親；耳聲、鼻香、舌味、身觸、意知法，善法損減，不善法增，我說不可親。世尊！如眼見色，善法增長，不善法減，如是眼知色，我說可親；耳聲、鼻香、舌味、身觸、意知法，善法增長，不善法減，我說可親。」
<p/>佛告帝釋：「善哉！善哉！是名賢聖律諸根具足。」
<p/>帝釋白佛言：「我聞佛所說，無復狐疑。」
<p/>復白佛言：「齊幾比丘名為究竟、究竟梵行、究竟安隱、究竟無餘？」
<p/>佛告帝釋：「為愛所苦，身得滅者<note n="d10.111"/>，為究竟、究竟梵行、究竟安隱、究竟無餘<note n="d10.112"/>。」
<p/>帝釋白佛言：「我本長夜，所懷疑網，今者如來開發所疑。」
<p/>佛告帝釋：「汝昔頗曾詣沙門、婆羅門所問此義不？」
<p/>帝釋白佛言：「我自憶念：昔者，曾詣沙門、婆羅門所諮問此義。昔我一時曾<note n="d10.113"/>集講堂，與諸天眾共論：『如來為當出世？為未出世？』時共推求，不見如來出現於世，各自還宮，五欲娛樂。世尊！我復於後時見諸大神天，自恣五欲已，漸各命終。時我，世尊！懷大恐怖，衣毛為豎。時，見沙門、婆羅門處在閑靜，去家離欲<note n="d10.114"/>，我尋至彼所問言：『云何名究竟？』我問此義，彼不能報。彼既不知，逆問我言：『汝為是誰？』我尋報言：『我是釋提桓因。』彼復問言：『汝是何釋？』我時答言：『我是天帝釋，心有所疑，故來相問耳。』時，我與彼如所知見，說於釋義。彼聞<note n="d10.115"/>我言，更為我弟子，我今是佛弟子，得須陀洹道，不墮餘趣，極七往返<note n="d10.116"/>，必成道果，唯願世尊記我為斯陀含！」說此語已，復作頌曰：
<p/>「由彼染穢想<note n="d10.117"/>，故生我狐疑；
<p/>長夜與諸天，推求於如來。
<p/>見諸出家人，常在閑靜處；
<p/>謂是佛世尊，故往稽首言。
<p/>我今<note n="d10.118"/>故來問，云何為究竟？
<p/>問已<note n="d10.119"/>不能報，道迹之所趣。
<p/>今日無等尊<note n="d10.120"/>，是我久所求；
<p/>已觀察己行，心已正思惟。
<p/>唯聖先已知，我心之所行；
<p/>長夜所修業，願淨眼記之。
<p/>歸<note n="d10.121"/>命人中上，三界無極尊<note n="d10.122"/>；
<p/>能斷恩愛刺，今禮日光尊<note n="d10.123"/>。」
<p/>佛告帝釋：「汝憶本得喜樂、念樂時不？」
<p/>帝釋答曰：「如是，世尊！憶昔所得喜樂、念樂。世尊！我昔曾與阿須輪共戰，我時得勝，阿須輪退，我時則還，得歡喜、念樂，計此歡喜、念樂，唯<note n="d10.124"/>有穢惡刀杖喜樂、鬥訟喜樂。今我於佛所得喜、念樂，無有刀杖、諍訟之樂。」
<p/>佛告帝釋：「汝今得喜樂、念樂，於中欲求何功德果？」
<p/>爾時，帝釋白佛言：「我於喜樂、念樂中，欲求五功德果。何等五？」;卽說偈言：
<p/>「我後若命終，捨於天上壽；
<p/>處胎不懷患，使我心歡喜<note n="d10.125"/>。
<p/>佛度未度者，能說正真道；
<p/>於三佛<note n="d10.126"/>法中，我要修梵行。
<p/>以智慧身<note n="d10.127"/>居，心自見正諦；
<p/>得達本所起<note n="d10.128"/>，於是長解脫。
<p/>但當勤修行，習佛真實智；
<p/>設不獲道證，功德<note n="d10.129"/>猶勝天。
<p/>諸有神妙天，阿迦尼吒<note n="d10.130"/>等；
<p/>下至末後身，必當生彼處。
<p/>我今於此處，受天清淨身；
<p/>復得增壽命，淨眼我自知。」
<p/>說此偈已，白佛言：「我於喜樂、念樂中，欲得如是五功德果。」
<p/>爾時，帝釋語忉利諸天曰：「汝於忉利天上梵童子前恭敬禮事，今於佛前復設此敬者，不亦善哉！」
<p/>其語未久，時梵童子忽然於虛空中天眾上立，向天帝釋而說偈曰：
<p/>「天王清淨行，多利益眾生；
<p/>摩竭帝釋主，能問如來義。」
<p/>時，梵童子說此偈已，忽然不現。是時，帝釋卽從座起，禮世尊足，遶佛三匝，卻行而退。忉利諸天及般遮翼亦禮佛足，卻行而退。時，天帝釋少復前行，顧語般遮翼曰：「善哉！善哉！汝能先於佛前鼓琴娛樂，然後我及諸天於後方到。我今知<note n="d10.131"/>汝補汝父位，於乾沓和中最為上首<note n="d10.132"/>，當以彼跋<note n="d10.133"/>陀乾沓和王女與汝<note n="d10.134"/>為妻。」
<p/>世尊說此法時，八萬四千諸天遠塵離垢，諸法法眼生。
<p/>時，釋提桓因、忉利諸天及般遮翼聞佛所說，歡喜奉行！
<p/>佛說長阿含經卷第十<note n="d10.135"/> 
<note n="d11.1"/><note n="d11.2"/>
<sid n="d15"/>（一五）第二分阿㝹夷經<note n="d11.3"/>第十一<note n="d11.4"/>
<p/>如是我聞：
<p/>一時，佛在冥寧<note n="d11.5"/>國阿㝹夷土<note n="d11.6"/>，與大比丘眾千二百五十人俱。
<p/>爾時，世尊著衣持鉢，入阿㝹夷城乞食。爾時，世尊默自念言：我今乞食，於時如早，今宜往詣房伽婆梵志園<note n="d11.7"/>觀。比丘<note n="d11.8"/>須<note n="d11.9"/>時至，然後乞食。爾時，世尊卽詣彼園，時彼梵志遙見佛來，卽起奉迎，共相問訊，言：「善來，瞿曇！不面來久。今以何緣乃能屈顧？唯願瞿曇就此處坐！」爾時，世尊卽就其座<note n="d11.10"/>。
<p/>時，彼梵志於一面坐，白世尊言：「先夜隸車子<note n="d11.11"/>善宿<note n="d11.12"/>比丘來至我所，語我言：『大師！我不於佛所修梵行也。所以然者，佛疏外我。』彼人見向說瞿曇過，雖有此言，我亦不受。」
<p/>佛告梵志：「彼善宿所言，知汝不受耳。昔我一時在毗舍離<note n="d11.13"/>獼猴<note n="d11.14"/>池側集法堂上，時此善宿來至我所，語我言：『如來外我，我不於如來所修梵行也。』我時告曰：『汝何故言：我不於如來所修梵行，如來外我耶？』善宿報我言：『如來不為我現神足變化<note n="d11.15"/>。』
<p/>「時，我語言：『吾可請汝於我法中淨修梵行，當為汝現神足耶？復當<note n="d11.16"/>語我：如來當為我現神足變化，然後我當修梵行耶？』時，善宿報我言：『不也，世尊！』佛告善宿：『我亦不語汝言：汝於我法中淨修梵行，當為汝現神足變化。汝亦不言為我現神足者，當修梵行。云何，善宿！如汝意者，謂如來能現神足、為不能現耶？我所說法，彼法能得出要，盡苦際不耶？』善宿白佛言：『如是，世尊！如來能現神足，非為不能；所可說法，能得出要，盡諸苦際，非為不盡。』『是故，善宿！我所說法修梵行者，能現神足，非為不能；出要離苦，非不能離。汝於此法欲何所求？』
<p/>「善宿言：『世尊！不能隨時教我，我父祕術，世尊盡知，悋不教我。』佛言：『善宿！我頗曾言：汝於我法中修梵行者，教汝父術耶？汝頗復言：教我父術者，當於佛所修梵行耶？』答曰：『不也。』『是故，善宿！我先無此言，汝亦無言，今者何故作此語耶？云何，善宿！汝謂如來能說汝父祕術，為不能說耶？所可說法，能得出要，盡苦際不耶？』善宿報言：『如來能說父之祕術，非為不能；說法出要，能盡苦際，非為不能。』佛告善宿：『若我能說汝父祕術，亦能說法出要離苦，汝於我法中復欲何求？』
<p/>「又告善宿：『汝先於毗舍離跋闍<note n="d11.17"/>土地，無數方便，稱歎如來，稱歎正法，稱歎眾僧。譬如有人八種稱歎彼清涼池，使人好樂：一冷，二輕，三柔，四清，五甘，六無垢，七飲無饜，八便身。汝亦如是，於毗舍離跋闍土，稱歎如來，稱歎正法，稱歎眾僧，使人信樂。善宿！當知今汝退者，世間當復有言：善宿比丘多有知識，又是世尊所親，亦是世尊弟子，不能盡形淨修梵行，捨戒就俗處，卑陋行。』梵志！當知我時備語，不順我教，捨戒就俗。
<p/>「梵志！一時，我在獼猴池側法講堂上，時有尼乾子，字伽羅樓<note n="d11.18"/>，在彼處止，人所宗敬，名稱遠聞，多有知識，利養備具。時，善宿比丘著衣持鉢，入毗舍離城乞食，漸漸轉到尼乾子所。爾時，善宿以深遠義問尼乾子，彼不能答，便生瞋恚。善宿自念：『我觸嬈此人，將無長夜有苦惱報耶<note n="d11.19"/>？』梵志！當知時善宿比丘於乞食後，執持衣鉢，來至我所，頭面禮足<note n="d11.20"/>，在一面坐。善宿爾時亦不以此緣告我。我語之曰：『愚人！汝寧可自稱為沙門釋子耶？』善宿尋報我言：『世尊！何故稱我為愚？不應自稱為釋子耶？』我告之曰：『愚人！汝曾往至尼乾子所問深遠義，彼不能報，便生瞋恚。汝時自念：我今觸此尼乾，將無長夜有苦惱報耶？汝有是念不？』
<p/>「善宿白佛言：『彼是羅漢<note n="d11.21"/>，何緣乃有此嫉恚心？』我時答曰：『愚人！羅漢何緣有嫉恚心？非我羅漢有嫉恚心，汝今自謂彼是羅漢，彼有七苦行，長夜執持。何謂七？一盡形壽不著衣裳。二盡形壽不飲酒食肉，而不食飯及與麨麵<note n="d11.22"/>。三盡形壽不犯梵行。四盡形壽毗舍離有四石塔<note n="d11.23"/>──東名憂園塔、南名象塔、西名多子塔、北名七聚塔；盡形壽不離四塔，為四苦行。而彼後當犯此七苦行已，於毗舍離城外命終。譬如野干<note n="d11.24"/>疥癩衰病，死丘塚間，彼尼乾子亦復如是；自為禁法，後盡犯之。本自誓言：盡形不著衣服，後還著衣。本自誓言：盡形壽不飲酒噉肉，不食飯及麨麵，而後盡食。本自誓言：不犯梵行，而後亦犯。本言：不越四塔──東憂園塔、南象塔、西多子塔、北七聚塔；今盡違<note n="d11.25"/>離不復親近。彼人自違此七誓已，出毗舍離
<p/>城，塚間命終。』佛告善宿曰：『愚人！汝不信我言，汝自往觀，自當知耳。』」
<p/>佛告梵志：「一時，比丘善宿著衣持鉢，入城乞食。乞食已，還出城，於空塚間見尼乾子於彼命終。見已，來至我所，頭面禮足，在一面坐，不以此事而語我言。梵志！當知我爾時語善宿曰：『云何，善宿！我先所記尼乾子如我語不？』對曰：『如是，如世尊言。』梵志！當知我與善宿現神通證，而彼言：『世尊不為我現。』
<p/>「又一時我在冥寧國白土之邑，時有尼乾子，名究羅帝<note n="d11.26"/>，在白土住，人所宗敬，名稱遠聞，多得利養。時，我著衣持鉢，入城乞食，時善宿比丘隨我後行，見究羅帝尼乾子在糞堆<note n="d11.27"/>上伏舐糠糟。梵志！當知時善宿比丘見此尼乾子在糞 *堆上伏舐糠糟已，作是念言：世間諸有阿羅漢、向阿羅漢道者無有及此，此<note n="d11.28"/>尼乾子其道最勝。所以者何？此人苦行乃能如是，除捨憍慢，於糞 *堆上伏舐糠糟。
<p/>「梵志！時，我右旋告善宿曰：『汝意<note n="d11.29"/>愚人！寧可自稱為釋子耶？』善宿白佛言：『世尊！何故稱我為愚？不應自稱為釋子耶？』佛告善宿言<note n="d11.30"/>：『汝愚人！觀此究羅帝蹲糞 *堆上伏食糠糟，汝見已，作是念：諸世間阿羅漢及向阿<note n="d11.31"/>羅漢者，此究羅帝最為尊上。所以者何？今此究羅帝乃能苦行，除捨憍慢，蹲糞 *堆上伏舐糠糟<note n="d11.32"/>。汝有是念不？』答我言：『實爾。』善宿又言：『何故，世尊！於阿羅漢所生嫉妬心？』佛告愚人：『我不於羅漢所生嫉妬<note n="d11.33"/>心，何為於羅漢所生 *嫉妬心？汝今愚人！謂究羅帝真阿羅漢，此人卻後七日當腹脹命終，生起屍餓鬼中<note n="d11.34"/>，常苦飢餓，其命終後，以葦索繫抴於塚間。汝若不信者，可先往語之。』
<p/>「時，善宿卽往詣究羅帝所，語<note n="d11.35"/>言：『彼沙門瞿曇記汝：卻後七日當腹脹命終，生起屍餓鬼中，死已以葦索繫抴於塚間。』善宿復白<note n="d11.36"/>：『汝當省食，勿使彼言當也。』梵志！當知時究羅帝至滿七日腹脹而死，卽生起屍餓鬼中，死已<note n="d11.37"/>以葦索繫抴於塚間。爾時，善宿聞佛語已，屈指計日，至七日已，時善宿比丘卽<note n="d11.38"/>往至祼形村中，到已，問其村人曰：『諸賢！究羅帝今何所在？』報曰：『已取命終。』問曰：『何患命終耶？』答曰：『腹脹。』問曰：『云何殯送？』答曰：『以葦索繫抴於塚間。』
<p/>「梵志！時，善宿聞此語已，卽往塚間。欲至未至，時彼死屍並動膝腳，忽爾而蹲，時彼善宿故前到死屍所，語言：『究羅帝！汝命終耶？』死屍答言：『我已命終。』問曰：『汝以何患命終？』死屍答言：『瞿曇記我：七日後腹脹命終。我如其言，至滿七日，腹脹命終。』善宿復問：『汝生何處？』屍卽報言：『彼瞿曇所記：當生起屍餓鬼中。我今日<note n="d11.39"/>生起屍餓鬼中。』善宿問曰：『汝命終時，云何殯送？』屍答曰：『瞿曇所記：以葦索繫抴於塚間。實如彼言，以葦索繫抴於塚間。』時，死屍語善宿曰：『汝雖出家，不得善利。瞿曇沙門說如此事，汝常不信。』作是語已，死屍還臥。
<p/>「梵志！時，善宿比丘來至我所，頭面禮足，在一面坐，不以此緣語我。我尋語曰：『如我所記，究羅帝者實爾以不？』答曰：『實爾，如世尊言。』梵志！我如是數數為善宿比丘現神通證，而彼猶言：『世尊不為我現神通。』」
<p/>佛告梵志：「我於一時在獼猴池法<note n="d11.40"/>講堂上，時有梵志，名曰波梨子<note n="d11.41"/>，在彼處止，人所宗敬，名稱遠聞，多有利養，於毗舍離大眾之中，作如是說：『沙門瞿曇自稱智慧，我亦智慧；沙門瞿曇自稱神足<note n="d11.42"/>，我亦有神足；沙門瞿曇得超越道，我亦得超越道。我當與彼共現神足，沙門現一，我當現二；沙門現二，我當現四；沙門現八，我現十六；沙門現十六，我現三十二；沙門現三十二，我現六十四。隨彼沙門所現多少，我盡當<note n="d11.43"/>倍。』
<p/>「梵志！時，善宿比丘著衣持鉢，入城乞食，見波梨梵志於大眾中作如是說<note n="d11.44"/>：『沙門瞿曇自稱智慧，我亦智慧；沙門瞿曇自稱神足，我亦有神足；沙門瞿曇得超越道，我亦得超越道。我當與彼共現神足，沙門現一，我當現二；沙門現四，我當現八；……乃至隨沙門所現多少，我盡能倍。』時，善宿比丘乞食已，來至我所，頭面禮，一面坐，語我言：『我於晨朝著衣持鉢，入城乞食，時聞毗舍離波梨子於大眾中作是<note n="d11.45"/>說言：沙門瞿曇有大智慧，我亦有大智慧；沙門瞿曇有神足，我亦有神足；瞿曇現一，我當現二；……乃至隨瞿曇所現多少，我盡能倍。』具以此事而來告我。我語善宿言：『彼波梨子於大眾中不捨此語，不捨此見，不捨此慢，來至我所者，終無是處。若彼作是念：我不捨此語，不捨此見，不捨此慢，而至沙門瞿曇所者，彼頭卽當破為七分。欲使彼人不捨此語，不捨見慢，而能來者，無有是處。』
<p/>「善宿言：『世尊護口，如來護口。』佛告善宿：『汝何故言：世尊護口，如來護口？』善宿言：『彼波梨子有大威神，有大德力，脫當來者將無見<note n="d11.46"/>世尊虛耶？』佛告善宿：『如來所言頗有二耶？』對曰：『無也。』又告善宿：『若無二者，汝何故言：世尊護口，如來護口？』善宿白佛言：『世尊為自知<note n="d11.47"/>見彼波梨子？為諸天來語？』佛言：『我亦自知，亦諸天來語故知。此毗舍離阿由陀<note n="d11.48"/>大將，身壞命終，生忉利天，彼<note n="d11.49"/>來語我言：波梨梵志子不知羞慚，犯戒妄語，在毗舍離，於大眾中作如是誹謗言：阿由陀大將身壞命終，生起屍鬼中。然我實身壞命終，生忉利天。波梨子我先自知，亦諸天來語故知。』佛告愚人善宿：『汝不信我言者，入毗舍離，隨汝唱之，我食後當往<note n="d11.50"/>詣波梨梵志子所。』」
<p/>佛告梵志：「時，彼善宿過其夜已，著衣持鉢，入城乞食。時，彼善宿向毗舍離城中眾多婆羅門<note n="d11.51"/>、沙門<note n="d11.52"/>、梵志<note n="d11.53"/>，具說此言：『波梨梵志子於大眾中說如此言：沙門瞿曇有大智慧，我亦有大智慧；沙門瞿曇有大威力，我亦有大威力；沙門瞿曇有大神足，我亦有大神足；沙門現一，我當現二；……乃至沙門隨所現多少，我盡當倍。而今沙門瞿曇欲詣彼波梨子所，汝等眾人<note n="d11.54"/>盡可詣彼。』時，波梨梵志在道而行，善宿見已，速詣其所，語言：『汝於毗舍離大眾中作如是言：沙門瞿曇有大智慧，我亦有大智慧；……乃至沙門瞿曇，隨所現神足多少，我盡當<note n="d11.55"/>倍。瞿曇聞此言，今欲來至汝所，汝可速歸。』報言：『我當歸耳！我當歸耳！』作此語已，尋自惶懼，衣毛為豎，不還本處，乃詣道頭波梨梵志林<note n="d11.56"/>中，坐繩牀上，愁悶迷亂。」
<p/>佛告梵志：「我於食後與眾多隸車、沙門、婆羅門、梵志、居士<note n="d11.57"/>詣波梨子住處，就座而坐。於彼眾中有梵志名曰遮羅，時眾人喚彼遮羅而告之曰：『汝詣道頭林中語波梨子言：今眾多隸車、沙門、婆羅門、梵志、居士盡集汝林。眾共議言：梵志波梨於大眾中自唱此言：沙門瞿曇有大智慧，我亦有大智慧；……乃至瞿曇隨現神足多少，我盡能倍。沙門瞿曇故來至汝林中，汝可來看。』於是，遮羅聞眾人語已，卽詣道頭林語波梨子言：『彼眾多隸車、沙門、婆羅門、梵志、居士盡集在汝林，眾共議言：梵志波梨子於大眾中自唱此言：沙門瞿曇有大智慧，我亦有大智慧；……乃至沙門瞿曇現神足，隨現多少，我盡能倍。瞿曇今在彼林中，波梨今者寧可還也？』爾時，波梨梵志卽報遮羅曰：『當歸！當歸！』作是語已，於繩牀上轉側不安。爾時，繩牀復著其足，彼乃不能得離繩牀，況能行步至世尊所？
<p/>「時，遮羅語波梨言：『汝自無智，但有空聲為言：當歸！當歸！尚自不能離此繩牀，何由能得至大眾所？』呵責波梨子已，卽還詣大眾所，報言：『我以持眾人聲，往語波梨子。彼報我言：當歸！當歸！卽於繩牀上動轉其身，牀卽著足不能得離。彼尚不能離其繩牀，何由能得來到此眾？』爾時，有一頭摩隸車子<note n="d11.58"/>在眾<note n="d11.59"/>中坐，卽從座起，偏露右臂，長跪叉手，白彼眾言：『大眾小待，我今自往將彼人來！』」
<p/>佛言：「我爾時語頭摩隸車子言：『彼人作如是語，懷如是見，起如是慢，欲使此人來至佛所，無有是處。頭摩子！正使汝以革繩重繫，羣牛<note n="d11.60"/>共挽，至彼身碎，彼終不能捨如是語、如是見、如是慢，來至我所。若不信我言，汝往自知。』爾時，頭摩隸車子故往至波梨子所，語波梨子言：『眾多隸車、沙門、婆羅門、梵志、居士盡集汝林，眾共議言：梵志波梨子於大眾中口自唱言：沙門瞿曇有大智慧，我亦有大智慧；……乃至沙門瞿曇現其神足，隨所現多少，我盡能倍。瞿曇沙門今在彼林，汝可還歸。』爾時，波梨子卽報言：『當歸！當歸！』作是語已，於繩牀上動轉其身，爾時繩牀復著其足，彼乃不能自離繩牀，況復行步至世尊所。
<p/>「時<note n="d11.61"/>，頭摩語波梨子言：『汝自無智，但有空聲為言：當歸！當歸！尚自不能離此繩牀，何由能得至大眾所？』頭摩復語波梨子曰：『諸有智者，以譬喻得解，乃往久遠有一師子<note n="d11.62"/>獸<note n="d11.63"/>王在深林中住，師子清旦初出窟時，四向顧望，奮迅三吼<note n="d11.64"/>，然後遊行擇肉而食。波梨子！彼師子 *獸王食已還林，常有一野干隨後食殘，氣力充足便自言：彼林中<note n="d11.65"/>師子竟是何獸，能勝我耶？我<note n="d11.66"/>今寧可獨擅一林，清旦出窟，四向顧望，奮迅三吼，然後遊行，擇肉而<note n="d11.67"/>食耶？彼尋獨處一林，清旦出窟，奮迅三吼，然後遊行，欲學<note n="d11.68"/>師子吼，而<note n="d11.69"/>作野干鳴。波梨子！汝今亦爾，蒙佛威恩，存生<note n="d11.70"/>於世，得人供養，而今更與如來共競。』時，頭摩子以偈責數曰：
<p/>『野干稱師子，自謂為獸王；
<p/>欲作師子吼，還出野干聲。
<p/>獨處於空林，自謂為獸王；
<p/>欲作師子吼，還出野干聲。
<p/>跪地求穴鼠，穿塚覓死屍；
<p/>欲作師子吼，還出野干聲。』
<p/>「頭摩子<note n="d11.71"/>告曰：『汝亦如是，蒙佛恩力，存生於世，得人供養，而今更與如來共競。』時，彼頭摩子以四種喻，面呵責已，還詣大眾，報言：『我以持眾人聲喚波梨子，彼報我言：當歸<note n="d11.72"/>！當 *歸！卽於繩牀上動轉其身，牀卽著足不能得離。彼尚不能自離繩牀，何由能得來到此眾？』爾時，世尊告頭摩子言：『我先語汝，欲使此人來至佛所，無有是處。正使汝以革繩重繫，羣牛共挽，至身碎<note n="d11.73"/>壞，彼終不肯捨如是語、如是見、慢，來至我所。』梵志！時，我卽與彼大眾種種說法，示教利喜，於彼眾中三師子吼，身昇虛空，還詣本處。」
<p/>佛告梵志：「或有沙門、婆羅門言：『一切世間，梵自在天<note n="d11.74"/>所造。』我問彼言：『一切世間實梵自在天所造耶？』彼不能報，還問我言：『瞿曇！此事云何？』我報彼言：『或有此世間初壞敗時，有餘眾生命盡行盡，從光音天<note n="d11.75"/>命終乃更生餘空梵處<note n="d11.76"/>，於彼起愛，生樂著心，復欲使餘眾生來生此處。其餘眾生命盡行盡，復生彼處。時，彼眾生自作是念：我今是大梵王，忽然而有，無作我者。我能盡達諸義所趣，於千世界最得自在，能作能化，微妙第一，為人父母。我先至此，獨一無侶，由我力故，有此眾生，我作此眾生。彼餘眾生亦復順從，稱為梵王，忽然而有，盡達諸義，於千世界最得自在，能作能化，微妙第一，為人父母，先有是一，後有我等，此大梵王化作我等。此諸眾生隨彼<note n="d11.77"/>壽終來生此間，其漸長大，剃除鬚髮，服三法衣<note n="d11.78"/>，出家為道。彼入定意三昧<note n="d11.79"/>，隨三昧心<note n="d11.80"/>憶本所生<note n="d11.81"/>，彼作是語：此大梵天忽然而有，無有作者，盡達諸義，於千世界最得自在，能作能化，微妙第一，為人父母。彼大梵天常住不移，無變易法，我等梵天所化，是以無常，不得久住，為變易法<note n="d11.82"/>。』如是，梵志！彼沙門、婆羅門以此緣故，各言彼梵自在天造此世界。梵志！造此世界者，非彼所及，唯佛能知。又過此事，佛亦盡知，雖知不著苦、集、滅、味、過、出要，如實知之，以<note n="d11.83"/>平等觀無餘解脫<note n="d11.84"/>，名曰如來<note n="d11.85"/>。」
<p/>佛告梵志：「或有沙門、婆羅門作是言：『戲笑懈怠是眾生始<note n="d11.86"/>。』我語彼言：『云何汝等實言：戲笑懈怠是眾生始耶？』彼不能報，逆問我言：『瞿曇！此事云何？』時我報言：『或有光音眾生喜戲笑懈怠<note n="d11.87"/>，身壞命終，來生此間，漸漸長大，剃除鬚髮，服三法衣，出家修道，便<note n="d11.88"/>入心定三昧，以三昧力識本所生，便作是言：彼餘眾生不喜戲笑，常在彼處，永住不變；由我等數喜戲笑，致此無常，為變易法。』如是，梵志！彼沙門、婆羅門以是緣故，言戲笑是眾生始，如是佛盡知之，過是亦知，知而不著，已不著苦、集、滅、味、過、出要，如實知之，已<note n="d11.89"/>平等觀無餘解脫，名曰如來。」
<p/>佛告梵志：「或有沙門、婆羅門言：『失意<note n="d11.90"/>是眾生始。』我語彼言：『汝等實言：失意是眾生始耶？』彼不知報，還問我言：『瞿曇！此事云何？』我語彼言：『或有眾生展轉相看已，便失意，由是命終，來生此間，漸漸長大，剃除鬚髮，服三法衣，出家修道，便入心定三昧<note n="d11.91"/>，以三昧力識本所生，便作是言：如彼眾生以不展轉相看，不失意故，常住不變；我等於彼數數相看已，便失意，致此無常，為變易法。』如是，梵志！彼沙門、婆羅門以是緣故，言失意是眾生始，如此唯佛知之，過是亦知，知已不著苦、集、滅、味、過、出要，如實知之<note n="d11.92"/>，已平等觀無餘解脫，故名如來。」
<p/>佛告梵志：「或有沙門、婆羅門言：『我無因而出。』我語彼言：『汝等實言：本無因出<note n="d11.93"/>耶？』彼不能報，逆來問我，我時報曰：『或有眾生無想無知，若彼眾生起想，則便命終來生此間，漸漸長大，剃除鬚髮，服三法衣，出家修道，便入心定三昧，以三昧力識本所生，便<note n="d11.94"/>作是言<note n="d11.95"/>：我本無有，今忽然有；此世間本無，今有，此實餘虛。』如是，梵志！沙門、婆羅門以此緣故，言無因出，唯佛知之，過是亦知，知已不著苦、集、滅、味、過、出要，如實知之，已平等觀無餘解脫，故名如來。」
<p/>佛告梵志：「我所說如是，或有沙門、婆羅門於屏處誹謗我言：『沙門瞿曇自稱弟子入淨解脫<note n="d11.96"/>，成就淨行，彼知清淨，不遍知淨<note n="d11.97"/>。』然我不作是說：『我弟子入淨解脫，成就淨行，彼知清淨，不遍知淨。』梵志！我自言：『我弟子入淨解脫，成就淨行，彼知清淨，一切遍淨。』」
<p/>是時，梵志白佛言：「彼不得善利，毀謗沙門瞿曇言：『沙門自言：我弟子入淨解脫，成就淨行，彼知清淨，不遍知淨。』然世尊不作是語，世尊自言：『我弟子入淨解脫，成就淨行，彼知清淨，一切遍淨。』」
<p/>又白佛言：「我亦當入此淨解脫，成就淨行，一切遍知。」
<p/>佛告梵志：「汝欲入者，甚為難也。汝見異、忍異、行異，欲依餘見入淨解脫者，難可得也。但使汝好樂佛，心不斷絕者，則於長夜，常得安樂。」
<p/>爾時，房伽婆梵志聞佛所說，歡喜奉行！ 
<p/> *佛說長阿含經卷第十一
<sid n="d16"/>（一六）佛說長阿含<note n="d11.98"/>第二分善生經<note n="d11.99"/>第十二
<p/>如是我聞：
<p/>一時，佛在羅閱祇耆闍崛山中，與大比丘眾千二百五十人俱。
<p/>爾時，世尊時到<note n="d11.100"/>著衣持鉢，入城乞食。時，羅閱祇城內有長者子<note n="d11.101"/>，名曰善生<note n="d11.102"/>，清旦出城，詣園遊觀，初沐浴訖，舉身皆濕，向諸方禮，東、西、南、北、上、下諸方，皆悉周遍。
<p/>爾時，世尊見長者子<note n="d11.103"/>善生詣園遊觀，初沐浴訖，舉身皆濕，向諸方禮。世尊見已，卽詣其所，告善生言：「汝以何緣，清旦出城，於園林中，舉身皆濕，向諸方禮？」
<p/>爾時，善生白佛言：「我父臨命終時，遺敕我言：『汝欲禮者，當先禮東方、南方、西方、北方、上方、下<note n="d11.104"/>方。』我奉承父教不敢違背，故澡浴訖，先叉手東面，向東方禮；南、西、北方，上、下諸方，皆悉周遍。」
<p/>爾時，世尊告善生曰：「長者子！有此方名耳，非為不有；然我賢聖法中，非禮此六方以為恭敬。」
<p/>善生白佛言：「唯願世尊善為我說賢聖法中禮六方法！」
<p/>佛告長者子：「諦聽！諦聽！善思念之，當為汝說。」
<p/>善生對曰：「唯然，願樂欲聞！」
<p/>佛告善生：「若長者、長者子知四結業<note n="d11.105"/>，不於四處而作惡行，又復能知六損財業<note n="d11.106"/>，是謂，善生<note n="d11.107"/>！長者、長者子離四惡行，禮敬六方。今世亦善，後獲善報，今世根基，後世根基，於現法中，智者所稱，獲世<note n="d11.108"/>一果，身壞命終，生天、善處<note n="d11.109"/>。善生！當知四結行者：一者殺生，二者盜竊，三者淫逸<note n="d11.110"/>，四者妄語，是四結行。云何為四處？一者欲，二者恚，三者怖，四者癡。若長者、長者子於此四處而作惡者，則有損耗。」佛說是已，復作頌曰：
<p/>「欲瞋及怖癡，有此四法者；
<p/>名譽日損減，如月向於晦。」
<p/>佛告善生：「若長者、長者子於此四處不為惡者，則有增益。」爾時，世尊重作頌曰：
<p/>「於欲恚怖癡，不為惡行者；
<p/>名譽日增廣，如月向上滿。」
<p/>佛告善生：「六損財業者：一者耽湎於酒，二者博戲，三者放蕩，四者迷於伎樂，五者惡友相得，六者懈墮，是為六損財業。善生！若長者、長者子解知四結行，不於四處而為惡行，復知六損財業，是為<note n="d11.111"/>，善生！於四處得離，供養六方。今善後善，今世根基，後世根基，於現法中，智者所譽，獲 *世一果，身壞命終，生天、善處。善生！當知飲酒有六失：一者失財，二者生病，三者鬥諍，四者惡名流布，五者恚怒暴生，六者智慧日損。善生！若彼長者、長者子飲酒不已，其家產業日日損減。善生！博戲有六失，云何為六？一者財產日耗，二者雖勝生怨，三者智者所責，四者人不敬信，五者為人疏外，六者生盜竊心。善生！是為博戲六失。若長者、長者子博戲不已，其家產業日日損減。放蕩有六失：一者不自護身，二者不護財貨，三者不護子孫，四者常自驚懼，五者諸苦惡法常<note n="d11.112"/>自纏身，六者喜生虛妄，是為放蕩六失。若長者、長者子放蕩不已，其家財產日日損減。
<p/>「善生！迷於伎樂復有六失：一者求歌，二者<note n="d11.113"/>求舞，三者求琴瑟，四者波內早<note n="d11.114"/>，五者多羅槃<note n="d11.115"/>，六者首呵那<note n="d11.116"/>，是為伎樂六失。若長者、長者子伎樂不已，其家財產日日損減。惡友相得復有六失：一者方便生欺，二者好喜屏處，三者誘他家人，四者圖謀他物，五者財利自向，六者好發他過，是為惡友六失。若長者、長者子習惡友不已，其家財產日日損減。懈墮有六失：一者富樂不肯作務，二者貧窮不肯勤修，三者寒時不肯勤修，四者熱時不肯勤修，五者時早不肯勤修，六者時晚不肯勤修，是為懈墮六失。若長者、長者子懈墮不已，其家財業日日損減。」佛說是已，復作頌曰：
<p/>「迷惑於酒者，還有酒伴黨；
<p/>財產正集聚<note n="d11.117"/>，隨已<note n="d11.118"/>復散盡。
<p/>飲酒無節度，常喜歌舞戲；
<p/>晝出遊他家，因此自陷墜<note n="d11.119"/>。
<p/>隨惡友不改，誹謗出家人；
<p/>邪見世所嗤，行穢人所黜。
<p/>好惡<note n="d11.120"/>著外色，但論勝負事；
<p/>親要<note n="d11.121"/>無返<note n="d11.122"/>復，行穢人所黜。
<p/>為酒所荒迷，貧窮不自量；
<p/>輕財好奢用，破家致禍患。
<p/>擲博𣎴飲酒，共伺他淫女；
<p/>翫習卑鄙行，如月向於晦。
<p/>行惡能受惡，與惡友同事；
<p/>今世及後世，終始無所獲。
<p/>晝則好睡眠，夜覺多希望；
<p/>獨昏無善友，不能修家務。
<p/>朝夕不肯作，寒暑復懈墮；
<p/>所為事不究，亦復毀成功。
<p/>若不計寒暑，朝夕勤修務；
<p/>事業無不成，至終無憂患。」
<p/>佛告善生：「有四怨如親，汝當覺知。何謂為四？一者畏伏，二者美言，三者敬順，四者惡友。」
<p/>佛告善生：「畏伏有四事，云何為四？一者先與後奪，二者與少望多，三者畏故強親，四者為利故親，是為畏伏四事。」
<p/>佛告善生：「美言親復有四事，云何為四？一者善惡斯順，二者有難捨離，三者外有善來密<note n="d11.123"/>止之，四者見有危事便排擠<note n="d11.124"/>之，是為美言親四事。敬順親復有四事，云何為四？一者先誑，二者後誑，三者現誑，四者見有小過便加杖之，是為敬順親四事。惡友親復有四事，云何為四？一者飲酒時為友，二者博戲時為友，三者淫*逸時為友，四者歌舞時為友，是為惡友親四事。」世尊說此已，復作頌曰：
<p/>「畏伏而強親，美言親亦爾；
<p/>敬順虛誑親，惡友為惡親。
<p/>此親不可恃，智者當<note n="d11.125"/>覺知；
<p/>宜速遠離之，如避於嶮道。」
<p/>佛告善生：「有四親<note n="d11.126"/>可親，多所饒益，為人救護。云何為四？一者止非，二者慈愍，三者利人，四者同事，是為四親可親，多所饒益，為人救護，當親近之。善生！止<note n="d11.127"/>非有四事，多所饒益，為人救護。云何為四？一者見人為惡則能遮止，二者示人正直，三者慈心愍念，四者示人天<note n="d11.128"/>路，是為四止非，多所饒益，為人救護。
<p/>「復次，慈愍有四事：一者見利代喜，二者見惡代憂，三者稱譽人德，四者見人說惡便能抑制，是為四慈愍，多所饒益，為人救護。利益有四，云何為四？一者護彼不令放逸，二者護彼放逸失財，三者護彼使不恐怖，四者屏相教誡<note n="d11.129"/>，是為四利人，多所饒益，為人救護。同事有四，云何為四？一者為彼不惜身命，二者為彼不惜財寶，三者為彼濟其恐怖，四者為彼屏相教 *誡，是為四同事，多所饒益，為人救護。」世尊說是已，復作頌曰：
<p/>「制非防惡親，慈愍存<note n="d11.130"/>他親；
<p/>利人益彼親，同事齊己親。
<p/>此親乃可親，智者所附近；
<p/>親中無等親，如慈母親子。
<p/>若欲親可親，當親堅固親；
<p/>親者戒具足，如火光照人。」
<p/>佛告善生：「當知六方，云何為六方<note n="d11.131"/>？父母為東方，師長為南方，妻婦為西方，親黨為北方，僮僕為下方，沙門、婆羅門、諸高行者為上方。善生！夫為人子，當以五事敬順父母。云何為五？一者供奉能使無乏，二者凡有所為先白父母，三者父母所為恭順不逆，四者父母正令不敢違背，五者不斷父母所為正業。善生！夫為人子，當以此五事敬順父母。父母復以五事敬親<note n="d11.132"/>其子。云何為五？一者制子不聽為惡，二者指授示其善處，三者慈愛入骨徹髓，四者為子求善婚娶，五者隨時供給所須。善生！子於父母敬順恭奉，則彼方安隱，無有憂畏。
<p/>「善生！弟子敬奉師長復有五事。云何為五？一者給侍所須，二者禮敬供養，三者尊重戴仰，四者師有教敕敬順無違，五者從師聞法善持不忘。善生！夫為弟子當以此五法敬事師長。師長復以五事敬視弟子。云何為五？一者順法調御，二者誨其未聞，三者隨其所問<note n="d11.133"/>令善解義<note n="d11.134"/>，四者示其善友，五者盡以<note n="d11.135"/>所知誨授不悋。善生！弟子於師長敬順恭奉，則彼方安隱，無有憂畏。
<p/>「善生！夫之敬妻亦有五事。云何為五？一者相待以禮，二者威嚴不闕<note n="d11.136"/>，三者衣食隨時，四者莊嚴以時，五者委付家內。善生！夫以此五事敬待於妻。妻復以五事恭敬於夫。云何為五？一者先起，二者後坐，三者和言，四者敬順，五者先意承旨。善生！是為夫<note n="d11.137"/>之於妻<note n="d11.138"/>敬待，如是則彼方安隱，無有憂畏。
<p/>「善生！夫為人者，當以五事親敬親族。云何為五？一者給施，二者善言，三者利益，四者同利，五者不欺。善生！是為五事親敬親族。親族亦以五事親敬於人。云何為五？一者護放逸，二者護放逸失財，三者護恐怖<note n="d11.139"/>，四者屏相教 *誡，五者常相稱歎。善生！如是敬視<note n="d11.140"/>親族，則彼方安隱，無有憂畏。
<p/>「善生！主於僮使以五事教授。云何為五？一者隨能使役，二者飲食隨時，三者賜勞隨時，四者病與醫藥，五者縱其休假<note n="d11.141"/>。善生！是為五事教授僮使。僮使復以五事奉事其主。云何為五？一者早起，二者為事周密，三者不與不取，四者作務以次，五者稱揚主名。是為主待僮使，則彼方安隱，無有憂畏。
<p/>「善生！檀越<note n="d11.142"/>當以五事供奉沙門、婆羅門。云何為五？一者身行慈，二者口行慈，三者意行慈，四者以時施，五者門不制止。善生！若檀越以此五事供奉沙門、婆羅門。沙門、婆羅門當復以六事而教授之。云何為六？一者防護不令為惡，二者指授善處，三者教懷善心，四者使未聞者聞，五者已聞能使善解，六者開示天路<note n="d11.143"/>。善生！如是檀越恭奉沙門、婆羅門，則彼方安隱，無有憂畏。」世尊說已，重說偈曰：
<p/>「父母為東方，師長為<note n="d11.144"/>南方，
<p/>妻婦為西方，親族為北<note n="d11.145"/>方，
<p/>僮僕<note n="d11.146"/>為下方，沙門為上方。
<p/>諸有長者子，禮敬於諸方；
<p/>敬順不失時，死皆得生天。
<p/>惠施及軟言，利人多所益，
<p/>同利等彼己，所有與人共。
<p/>此四多負荷，任重如車輪；
<p/>世間無此四，則無有孝養。
<p/>此法在世間，智者所撰<note n="d11.147"/>擇；
<p/>行則獲大果，名稱遠流布。
<p/>嚴飾於牀座，供設上飲食；
<p/>供給所當得，名稱遠流布。
<p/>親舊不相遺，示以利益事；
<p/>上下常和同，於此得善譽。
<p/>先當習伎<note n="d11.148"/>藝，然後獲財業;
<p/>財業既已具，宜當自守護。
<p/>出財未至奢，當撰擇前人；
<p/>欺誑觝<note n="d11.149"/>突者，寧乞未舉與<note n="d11.150"/>。
<p/>積財從小起，如蜂集眾花；
<p/>財寶日滋息，至終無損耗。
<p/>一食知止足，二修業勿怠，
<p/>三當先儲積，以擬於空乏，
<p/>四耕田商賈，擇<note n="d11.151"/>地而置牧，
<p/>五當起塔廟，六立僧房舍，
<p/>在家勤六業，善修勿失時。
<p/>如是修業者，則家無損減；
<p/>財寶日滋長，如海吞眾流。」
<p/>爾時，善生白世尊言：「甚善！世尊！實過本望，踰<note n="d11.152"/>我父教，能使覆者得仰，閉者得開，迷者得悟，冥室燃燈，有目得視。如來所說，亦復如是，以無數方便，開悟愚冥，現清白法<note n="d11.153"/>。所以者何？佛為如來、至真、等<note n="d11.154"/>正覺，故能開示，為世明導。今我歸依佛、歸依法、歸依僧，唯願世尊聽我於正法中為優婆塞<note n="d11.155"/>！自今日始，盡形壽不殺、不盜、不淫、不欺、不飲酒<note n="d11.156"/>。」
<p/>爾時，善生聞佛所說，歡喜奉行！
<p/> *佛說長阿含經卷第十一
