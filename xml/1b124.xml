　　（一二四） *中阿含大品八難經<note n="m124.122"/>第八（ *第三念誦）
我聞如是：
一時，佛遊舍衛國，在勝林給孤獨園。
爾時，世尊告諸比丘：「人行梵行而有八難、八非時<note n="m124.123"/>也。云何為八？若時如來、無所著、等正覺、明行成為、善逝、世間解、無上士、道法御、天人師，號佛、眾祐<note n="m124.124"/>，出世說法：趣向止息，趣向滅訖，趣向覺道，為善逝所演<note n="m124.125"/>，彼人爾時生地獄中，是謂人行梵行第一難、第一非時。
「復次，若時如來、無所著、等正覺、明行成為、善逝、世間解、無上士、道法御、天人師，號佛、眾祐，出世說法：趣向止息，趣向滅訖，趣向覺道，為善逝所演，彼人爾時生畜生中，生餓鬼中，生長壽天中，生在邊國夷狄之中，無信無恩，無有反復，若無比丘、比丘尼、優婆塞、優婆夷，是謂人行梵行第五難、第五非時<note n="m124.126"/>
。
「復次，若時如來、無所著、等正覺、明行成為、善逝、世間解、無上士、道法御、天人師，號佛、眾祐，出世說法：趣向止息，趣向滅訖，趣向覺道，為善逝所演，彼人爾時雖生中國，而聾;瘂如羊鳴，常以手語，不能知說善惡之義，是謂人行梵行第六難、第六非時。
「復次，若時如來、無所著、等正覺、明行成為、善逝、世間解、無上士、道法御、天人師，號佛、眾祐，出世說法：趣向止息，趣向滅訖，趣向覺道，為善逝所演，彼人爾時雖生中國，不聾、不瘂，不<note n="m124.127"/>如羊鳴，不以手語，又能知說善惡之義，然有邪見及顛倒見，如是見、如是說：『無施、無齋，無有咒說；無善惡業，無善惡業報；無此世彼世；無父無母；世無真人往至善處、善去、善向，此世彼世自知自覺，自作證成就遊。』是謂人行梵行第七難、第七非時。
「復次，若時如來、無所著、等正覺、明行成為、善逝、世間解、無上士、道法御、天人師，號佛、眾祐，不出於世，亦不說法：趣向止息，趣向滅訖，趣向覺道，為善逝所演，彼人爾時生於中國，不聾、不;瘂，不<note n="m124.128"/>如羊鳴，不以手語，又能知說善惡之義，而有正見不顛倒見，如是見、如是說：『有施、有齋，亦有咒說；有善惡業，有善惡業報；有此世彼世；有父有母；世有真人往至善處、善去、善向，此世彼世自知自覺，自作證成就遊。』是謂人行梵行第八難、第八非時。
「人行梵行有一不難、有一是時。云何人行梵行有一不難、有一是時？若時如來、無所著、等正覺、明行成為、善逝、世間解、無上士、道法御、天人師，號佛、眾祐，出世說法，趣向止息，趣向滅訖，趣向覺道，為善逝所演，彼人爾時生於中國，不聾、不;瘂， *不如羊鳴，不以手語，又能知說善惡之義，而有正見不顛倒見，如是見、如是說：『有施、有齋，亦有咒說；有善惡業，有善惡業報；有此世彼世；有父有母；世有真人往至善處、善去、善向，此世彼世自知自覺，自作證成就遊。』是謂人行梵行有一不難、有一是時。」
於是，世尊說此頌曰：
「若得人身者，說最微妙法；
若有不得果<note n="m124.129"/>，必不遇其時。
多說梵行難，人在於後世；
若得遇其時，是世中甚難。
欲得復人身，及聞微妙法，
當以精勤學，人自哀愍故。
談說聞善法，莫令失其時；
若失此時者，必憂墮地獄。
若不遇其時，不聞說善法，
如商人失財，受生死無量。
若有得人身，聞說正善法，
遵奉世尊教，必遭遇其時。
若遭遇此時，堪任正梵行，
成就無上眼，日親<note n="m124.130"/>之所說。
彼為常自護，進行離諸使，
斷滅一切結，降魔魔眷屬，
彼度於世間，謂得盡諸漏。」
佛說如是，彼諸比丘聞佛所說，歡喜奉行！
八難經第八竟<note n="m124.131"/>（一千三十三字<note n="m124.132"/>）