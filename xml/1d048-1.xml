十不善品第四十八<note n="e48.4"/>
<font color="#800000"><b>（四二八）</b></font><note n="e48.5"/>
聞如是：
一時，佛在舍衛國祇樹給孤獨園。
爾時，世尊告諸比丘：「其有眾生，修行殺生，廣布殺生，種地獄罪，餓鬼、畜生行；若生人中，壽命極短；所以然者，由害他命。
「若有眾生盜他物者，種三惡道之罪；若生人中，恆遭貧匱，食不充口，衣不蓋形，皆由盜故；劫奪物者，卽斷他命根。
「若有眾生，好喜<note n="e48.6"/>貪泆，種三惡道；若生人中，門不貞良，竊盜淫泆。
「若有眾生妄語者，種地獄罪；若生人中，為人所輕，言不信受，為人所賤；所以然者，皆由前世妄語所致。
「若有眾生兩舌者，種三惡道之罪；設生人中，心恆不定，常懷愁憂；所以然者，由彼人兩頭傳虛言故。
「若有眾生麁言者，種三惡道之罪；若生人中，為人醜弊，常喜罵呼；所以然者，由彼人言不專正之所致也。
「若有眾生鬥亂彼此，種三惡道之罪；設生人中，多諸怨憎，親親離散；所以然者，皆由前世鬥亂之所致也。
「若有眾生嫉妬者，種三惡道；若生人中，乏諸衣裳；所以然者，由彼人起貪嫉故。
「若有眾生起害意，種三惡道；設生人中，恆多虛妄，不解至理，心亂不定；所以然者，皆由前世恚怒所致也，無有慈仁。
「若有眾生，行邪見者，種三惡道；若生人中，乃在邊地，不生中國，不𨧤三尊道法之義，或復聾盲瘖瘂，身形不正，不解善法、惡法之趣<note n="e48.7"/>；所以然者，皆由前世無信根故，亦不信沙門、婆羅門、父母、兄弟。
「比丘知之：由此十惡之報，致此殃舋。是故，比丘！當離十惡，修行正見。如是，比丘！當作是學！」
爾時，諸比丘聞佛所說，歡喜奉行！
<font color="#800000"><b>（四二九）</b></font><note n="e48.8"/>
聞如是：
一時，佛在舍衛國祇樹給孤獨園。
爾時，世尊十五日說戒時，將諸比丘，前後圍<note n="e48.9"/>遶，往詣普會講堂。爾時，世尊默然觀察，諸聖眾寂寞不語。是時，阿難白佛言：「今<note n="e48.10"/>日聖眾盡集講堂。唯然，世尊！當與諸比丘說禁戒<note n="e48.11"/>。」爾時，世尊亦復默然不語。
是時，阿難須臾復白佛言：「今正是時，宜說禁戒，初夜欲盡。」
爾時，世尊復默不語。爾時，阿難須臾復白佛言：「中夜欲竟，眾僧勞頓，唯願世尊以時說戒！」
爾時，世尊復默然不語。是時，阿難須臾復白佛言：「後夜欲盡，唯願世尊以時說戒！」
佛告阿難：「眾中不淨者故不說戒。今聽上座<note n="e48.12"/>，使說禁戒。若僧上座，不堪任說戒者，聽持律<note n="e48.13"/>說禁戒。若無持律<note n="e48.14"/>者，其能誦戒通利者，當唱之使說戒。自今已<note n="e48.15"/>後，如來更不說戒。眾中不淨，如來於中說戒，彼人頭破為七分，如彼酬羅果無<note n="e48.16"/>異。」
是時，阿難悲泣交集，並<note n="e48.17"/>作是說：「聖眾今日便為孤窮。如來正法去<note n="e48.18"/>何速疾<note n="e48.19"/>？不<note n="e48.20"/>淨之人出何速疾？」
是時，大目乾<note n="e48.21"/>連便作是念：此眾中何等毀法之人，在此眾中乃令如來不說禁戒？是時，大目 *乾連入三昧定，遍觀聖眾心中瑕穢。爾時，目連見馬師、滿宿二比丘在眾會中，是時目連卽從座起，至彼比丘所，而告之曰：「汝等速起，離此座中，如來見譏，由卿等故，如來不說禁戒。」
爾時，二比丘默然不語。是時，目連復再三告曰：「汝等速起，不須住此。」
是時，彼比丘默然不對。是時，目連卽前捉手將至門外，還取門閉，前白佛言：「不淨比丘 *已將在外，唯然世尊時說禁戒！」
佛告目連：「止！止！目連！如來更不與比丘說戒，如來所說言不有二，還詣座所。」
是時，目連復白佛言：「今此眾中 *已生瑕穢，我不堪任行維那<note n="e48.22"/>法，唯願世尊更差餘人！」爾時，世尊默然可之。是時，目連頭面禮世尊足，還就本座。
是時，阿難白世尊言：「毗婆尸<note n="e48.23"/>如來出現世時聖眾多少？為經幾時，乃生瑕穢？乃至迦葉<note n="e48.24"/>弟子多少？云何說戒？」
佛告阿難：「九十一劫有佛出世，名毗婆尸如來、至真、等正覺，出現世間。爾時，三會聖眾：初一會時比丘有百千<note n="e48.25"/>六萬八千聖眾；第二會時十六萬聖眾；第三會時十萬聖眾，皆是阿羅漢。彼佛壽八萬四千歲，百歲之中聖眾清淨。彼佛恆以一偈為禁戒：
『忍辱為第一，佛說無為最；
不以剃鬚髮，害他為沙門。』
「是時，彼佛以此一偈，百歲之中而為禁戒， *已生瑕穢，便立禁戒。
「復於三十一劫中，有佛名試詰<note n="e48.26"/>如來、至真、等正覺，出現於世。爾時，亦復三會聖眾：初一會時有十六萬聖眾；第二會時十四萬聖眾；第三會時十萬聖眾。彼佛爾時，八十年中清淨無瑕穢，亦說一偈：
『若眼見非邪，慧者護不著；
棄捐於眾惡，在世為黠慧。』
「爾時，彼佛八十年中說此一偈，後有瑕穢，更<note n="e48.27"/>立禁戒。
「爾時， *試詰佛壽七萬歲。於彼劫中，復有佛出現世間，名曰毗舍羅婆<note n="e48.28"/>，亦三會聖眾：初會之時十萬聖眾，盡是羅漢；第二會時八萬羅漢；第三會時七萬羅漢，諸漏已<note n="e48.29"/>盡。毗舍羅婆如來七十年中無瑕穢。爾時，復以一偈半<note n="e48.30"/>為禁戒：
『不害亦不非，奉行於大戒；
於食知止足，牀座亦復然；
執志為專一，是則諸佛教。』
「七十年中以此一偈半<note n="e48.31"/>為禁戒，後有瑕穢，更立禁戒<note n="e48.32"/>。毗舍羅婆如來壽七萬歲。
「於此賢劫中，有佛出世，名曰拘樓孫<note n="e48.33"/>如來，出現世間。爾時，二會聖眾：初會之時七萬聖眾，皆是阿羅漢；第二會時六萬阿羅漢。彼佛爾時，六十年中無有瑕穢。彼佛爾時，以二偈以為禁戒。
『譬如蜂採華，其色甚香潔；
以味惠施他，道士遊聚落<note n="e48.34"/>。
不誹謗於人，亦不觀是非；
但自觀身行，諦觀正不正。』
「六十年中說此二偈，以為禁戒<note n="e48.35"/>，自此已<note n="e48.36"/>來，以有瑕穢，便立禁戒。彼佛壽六萬歲。
「於此賢劫中有佛出世，名曰拘那含牟尼<note n="e48.37"/>如來、至真、等正覺。爾時，二會聖眾：初會之時六十萬聖眾，皆是阿羅漢；第二會時四<note n="e48.38"/>十萬聖眾，皆是阿羅漢。爾時，彼佛四十年中無有瑕穢，以一偈為<note n="e48.39"/>禁戒：
『執志莫輕戲，當學尊寂道；
賢者無愁憂，常滅志所念。』
「四十年中說此一偈，以為禁戒<note n="e48.40"/>，自此 *以來，便有瑕穢，更<note n="e48.41"/>立禁戒。彼佛壽四萬歲。
「於此賢劫有佛，名為迦葉，出現世間。爾時，彼佛亦二會聖眾：初會之時四十萬眾；第二會時三十萬眾，皆是阿羅漢。二十年中無有瑕穢，恆以一偈，以為禁戒：
『一切惡莫作，當奉行其善；
自淨其志意，是則諸佛教。』
「二十年中說此一偈，以為禁戒<note n="e48.42"/>，犯禁之後， *更立制限。爾時，迦葉佛壽二萬歲。
「我今如來出現於世，一會聖眾千二百五十人，十二年中無有瑕穢，亦以一偈為<note n="e48.43"/>禁戒：
『護口、意清淨，身行亦清淨；
淨此三行跡，修行仙人道。』
「十二年中說此一偈，以為禁戒<note n="e48.44"/>，以生犯律之人，轉有二百五十戒<note n="e48.45"/>。自今 *已後眾僧集會，啟白如律：『諸賢！咸聽！今十五日說戒，今僧忍者，眾僧和合。」說禁戒以啟此已<note n="e48.46"/>，設有比丘有所說者，不應說戒，各共默然。若無語者，應為說戒，乃至說戒序<note n="e48.47"/>後<note n="e48.48"/>，復當問：『諸賢！誰不清淨？』如是再三：『誰不清淨？』清淨者，默然持之。然今人壽命極短，盡壽不過百年。是故，阿難！善<note n="e48.49"/>受持之。」
爾時，阿難白世尊言：「過去久遠諸佛世尊，壽命極長，犯律者少，無有瑕穢。然今人民壽命為<note n="e48.50"/>極<note n="e48.51"/>短少，不過十十<note n="e48.52"/>。過去諸佛滅度之後，有遺法住世，為經幾時？」
佛告阿難：「過去諸佛滅度之後，法不久存。」
阿難白佛言：「設如來滅度之後，正法存世當經幾時？」
佛告阿難曰：「我滅度之後，法當久存。迦葉佛滅度後，遺法住七日中。汝今，阿難！如來弟子為少，莫<note n="e48.53"/>作是觀，東方弟子無數億千，南方弟子無數億千。是故，阿難！當建此意：我釋迦文佛壽命極長。所以然者，肉身雖取滅度，法身存在，此是其義。當念奉行！」
爾時，阿難及諸比丘聞佛所說，歡喜奉行！
<font color="#800000"><b>（四三○）</b></font><note n="e48.54"/>
聞如是：
一時，佛在舍衛國祇樹給孤獨園，與大比丘眾五百人俱。
爾時，阿難偏露右肩，右膝著地，白世尊言：「如來玄鑒，無事不察，當來、過去、現在三世皆悉明了，諸<note n="e48.55"/>過去諸佛姓字、名號，弟子菩薩翼從多少，皆悉知之，一劫、百劫、若無數劫，悉觀察知<note n="e48.56"/>。亦復知國王、大臣、人民姓字，斯能分別。如今現在國界若干，亦復明了。將來久遠彌勒出現，至真、等正覺，欲聞其變；弟子翼從佛境豐樂，為經幾時？」
佛告阿難：「汝還就座，聽我所說，彌勒出現，國土豐樂，弟子多少，善思念之，執在心懷。」是時，阿難從佛受教，卽還就座。
爾時，世尊告阿難曰：「將來久遠於此國界，當有城郭名曰雞頭，東西十二由旬，南北七由旬，土地豐熟，人民熾盛，街巷成行。爾時，城中有龍王名曰水光，夜雨澤香，晝則清和。是時，雞頭城中有羅剎鬼名曰葉華，所行順法，不違正教，伺<note n="e48.57"/>人民寢寐之後，除去穢惡諸不淨者，又以香汁而灑其地，極為香淨。阿難當知：爾時，閻浮地東、西、南、北十萬由旬，諸山河石壁皆自消滅，四大海水各據一方。
「時，閻浮地極為平整，如鏡清明，舉閻浮地內，穀食豐賤，人民熾盛，多諸珍寶，諸村落相近，雞鳴相接。是時，弊花果樹枯竭，穢惡亦自消滅，其餘甘美果樹，香氣殊好者，皆生乎地。爾時，時氣和適，四時順節，人身之中無有百八之患。貪欲、瞋恚、愚癡不大殷勤。人心平均皆同一意，相見歡悅，善言相向，言辭一類，無有差別。如彼鬱單曰人，而無有異。是時，閻浮地內人民大小皆同一嚮<note n="e48.58"/>，無若干之差別也。彼時男女之類意欲大小便，地自然開，事訖之後，地復還合。爾時，閻浮地內自然生粳米，亦無皮裹<note n="e48.59"/>，極為香美，食無患苦。所謂金銀、珍寶、車璖、瑪瑙<note n="e48.60"/>、真珠、虎<note n="e48.61"/>珀，各散在地，無人省錄。是時，人民手執此寶，自相謂言：『昔者之人由此寶故，各相傷害，繫閉牢獄，更無數苦惱，如今此寶與瓦石同流，無人守護。』
「爾時，法王出現，名曰蠰佉<note n="e48.62"/>，正法治化，七寶成就。所謂七寶者：輪寶、象寶、馬寶、珠寶、玉女寶、典兵寶、守藏之寶，是謂七寶。領此閻浮地內，不以刀杖，自然靡伏。如今，阿難！四珍之藏：乾陀越<note n="e48.63"/>國伊羅鉢<note n="e48.64"/>寶藏，多諸珍琦<note n="e48.65"/>異物，不可稱計；第二彌梯羅<note n="e48.66"/>國般綢大藏，亦多珍寶；第三須賴吒<note n="e48.67"/>大國有寶藏，亦多珍寶；第四婆羅㮈<note n="e48.68"/>蠰佉有大藏，多諸珍寶，不可稱計。此四大藏自然應現<note n="e48.69"/>，諸守藏人各來白王：『唯願大王以此寶藏之物，惠施貧窮！』爾時，蠰佉大王得此寶已，亦復不省錄<note n="e48.70"/>之，意無財物之想。時，閻浮地內自然樹上生衣，極細柔軟，人取著之，如今鬱單曰<note n="e48.71"/>人自然樹上生衣，而無有異。
「爾時，彼王有大臣，名曰修梵摩，是王少小同好，王甚愛敬。又且顏貌端正<note n="e48.72"/>，不長、不短，不肥、不瘦，不白、不黑，不老、不少。是時，修梵摩有妻，名曰梵摩越，玉<note n="e48.73"/>女中最極為殊妙，如天帝妃，口作優<note n="e48.74"/>鉢蓮花香，身作栴檀香，諸婦人八十四態，永無復有，亦無疾病亂想之念。爾時，彌勒菩薩於兜率<note n="e48.75"/>天，觀察父母不老、不少，便降神下應，從右脅生，如我今日右脅生無異，彌勒菩薩亦復如是。兜率諸天各各唱令：『彌勒菩薩已<note n="e48.76"/>降神下<note n="e48.77"/>。』是時，修梵摩卽與子立字，名曰彌勒，有三十二相、八十種好，莊嚴其身，身黃金色。爾時，人壽極長，無有諸患，皆壽八萬四千歲，女人年五百歲然後出適<note n="e48.78"/>。爾時，彌勒在家未經幾時，便當出家學道。
「爾時，去雞頭城不遠，有道樹名曰龍華，高一由旬，廣五百步。時，彌勒菩薩坐彼樹下，成無上道果；當其夜半，彌勒出家，卽其夜成無上道。時，三千大千剎土，六變震動，地神各各相告曰：『今彌勒 *已成佛！』轉至聞四天王宮：『彌勒 *已成佛道！』轉轉聞徹三十三天、焰<note n="e48.79"/>天、兜 *率天、化自在天、他化自在天，聲展轉乃至梵天：『彌勒 *已成佛道！』爾時，魔名大將以法治化，聞如來名教音響<note n="e48.80"/>之聲，歡喜踊躍，不能自勝，七日七夜不眠不寐。是時，魔王將欲界無數天人，至彌勒佛所，恭敬禮拜。
「彌勒聖尊與諸天漸漸說法微妙之論，所謂論者：施論、戒論、生天之論，欲不淨想，出要為妙。爾時，彌勒見諸人民 *已發心歡喜，諸佛世尊常所說法：苦、集<note n="e48.81"/>、盡、道，悉與諸天人廣分別其義。爾時，座上八萬四千天子諸塵垢盡，得法眼淨。爾時，大將魔王告彼界人民之類曰：『汝等速出家。所以然者，彌勒今日 *已度彼岸，亦當度汝等使至彼岸。』
「爾時，雞頭城中長者，名曰善財，聞魔王教令，又聞佛音 *響，將八萬四千眾，至彌勒佛所，頭面禮足，在一面坐。爾時，彌勒漸與說法微妙之論，所謂論者：施論、戒論、生天之論，欲不淨想，出要為妙。爾時，彌勒見諸人民心開意解，如諸佛世尊常所說法：苦、 *集、盡、道，與諸人民廣分別義。爾時，座上八萬四千人，諸塵垢盡，得法眼淨。是時，善財與八萬四千人等，卽前白佛：『求索出家，善修梵行，盡成<note n="e48.82"/>阿羅漢道。』爾時，彌勒初會八萬四千阿羅漢。
「是時， *蠰佉王聞彌勒已<note n="e48.83"/>成佛道，便往至佛所，欲得聞法。時，彌勒<note n="e48.84"/>與說<note n="e48.85"/>法，初善、中善、竟<note n="e48.86"/>善，義理深邃。爾時，大王復於異時立太子，賜剃頭師珍寶，復以雜寶與諸梵志，將八萬四千眾<note n="e48.87"/>，往至佛所，求作沙門，盡成道<note n="e48.88"/>果，得阿羅漢。
「是時，修梵摩大長者聞彌勒 *已成佛道，將八萬四千梵志之眾，往至佛所，求作沙門，得阿羅漢。唯修<note n="e48.89"/>梵摩一人，斷三結使，必盡苦<note n="e48.90"/>際。
「是時，佛母梵摩越復將八萬四千婇女之眾，往至佛所，求作沙門。是<note n="e48.91"/>時，諸女人盡得羅漢。唯有梵摩越一人，斷三結使，成須陀洹。
「爾時，諸剎利婦聞彌勒如來出現世間，成等正覺，數千萬眾往至佛所，頭面禮足，在一面坐，各各生心，求作沙門<note n="e48.92"/>，出家學道，或有越次取證，或有不取證者。爾時，阿難！其不越次取證者，盡是奉法之人，患厭一切世間不可樂想。爾時，彌勒當說三乘之教，如我今日弟子之中，大迦葉者行十二頭陀，過去諸佛所善修梵行，此人常佐彌勒，勸化人民。」
爾時，迦葉去如來不遠，結跏<note n="e48.93"/>趺坐，正身正意，繫念在前。爾時，世尊告迦葉曰：「吾今年已<note n="e48.94"/>衰秏<note n="e48.95"/>，年向八十餘。然今如來有四大聲聞，堪任遊化，智慧無盡，眾德具足。云何為四？所謂大迦葉比丘、君屠鉢漢比丘、賓頭盧比丘、羅云比丘。汝等四大聲聞要不般涅槃，須吾法沒盡，然後乃當般涅槃。大迦葉亦不應般涅槃，要須彌勒出現世間。所以然者，彌勒所化弟子，盡是釋迦文佛弟子，由我遺化得盡有漏。摩竭國界毗提村中，大迦葉於彼山中住。又彌勒如來將無數千人眾，前後圍遶，往至此山中，遂蒙佛恩，諸鬼神當與開門，使得見迦葉禪窟。
「是時，彌勒伸右手指示迦葉，告諸人民：『過去久遠釋迦文佛弟子，名曰迦葉，今日現在，頭陀苦行最為第一。』是時，諸人民見已，歎未曾有，無數百千眾生，諸塵垢盡，得法眼淨。或復有眾生，見迦葉身已，此名為最初之會，九十六億人，皆得阿羅漢。斯等之人皆是我弟子。所以然者，悉由受我教訓之所致也。亦由四事因緣：惠施、仁愛、利人、等利。爾時，阿難！彌勒如來當取迦葉僧伽梨著之。是時，迦葉身體奄然星散。是時，彌勒復取種種香華<note n="e48.96"/>，供養迦葉。所以然者，諸佛世尊有恭<note n="e48.97"/>敬心於正法故。彌勒亦由我所受正法化，得成無上正真之道。
「阿難當知：彌勒佛第二會時，有九十四億人，皆是阿羅漢，亦復是我遺教弟子，行四事供養之所致也。又彌勒第三之會九十二億人，皆是阿羅漢，亦復是我遺教弟子。
「爾時，比丘姓號皆名慈氏弟子，如我今日諸聲聞皆稱釋迦弟子。爾時，彌勒與諸弟子說法：『汝等比丘！當思惟無常之想、樂有苦想、計我無我想、實有空想、色變之想、青瘀之想、膖<note n="e48.98"/>脹之想、食不消想、血想、一切世間不可樂想。所以然者，比丘當知：此十想者，皆是過去釋迦文佛與汝等說，令得盡有漏、心得解脫。
「『若復此眾中釋迦文佛弟子，過去時修於梵行，來至我所；或於釋迦文佛所，奉持其法，來至我所；或復於釋迦文佛所，供養三寶，來至我所；或於釋迦文佛所，彈指之頃，修於善本，來至此間；或於釋迦文佛所，行四等心，來至此者；或於釋迦文佛所，受持五戒、三自歸，來至我所；或於釋迦文佛所，起神寺廟，來至我所；或於釋迦文佛所，補治故寺，來至我所；或於釋迦文佛所，受八關齋法，來至我所；或於釋迦文佛所，香花供養，來至此者；或復於彼聞佛法，悲泣墮淚，來至我所；或復於釋迦文佛，專意聽法，來至我所；復盡形壽善修梵行，來至我所；或復書讀諷誦，來至我所者；承事供養，來至我所者。』
「是時，彌勒便說此偈：
『增益戒聞德，禪及思惟業；
善修於梵行，而來至我所。
勸施發歡心，修行心原<note n="e48.99"/>本；
意無若干想，皆來至我所。
或發平等心，承事於諸佛；
飯食與聖眾，皆來至我所。
或誦戒契經，善習與人說；
熾然於法本，今來至我所。
釋種善能化，供養諸舍利；
承事法供養，今來至我所。
若有書寫經，頒<note n="e48.100"/>宣於素上；
其有供養經，皆來至我所。
繒綵及眾物，供養於神寺；
自稱南無佛，皆來至我所。
供養於現在，諸佛過去者；
禪定正平等，亦無有增減。
是故於佛法，承事於聖眾；
專心事三寶，必至無為處。』
「阿難當知：彌勒如來在彼眾中當說此偈。爾時，眾中諸天、人民思惟此十想，十一姟<note n="e48.101"/>人諸塵垢盡，得法眼淨。
「彌勒如來千歲之中，眾僧無有瑕穢，爾時恆以一偈，以為禁戒：
『口意不行惡，身亦無所犯；
當除此三行，速脫生死淵。』
「過千歲之後，當有犯戒之人，遂復立戒。
「彌勒如來當壽八萬四千歲，般涅槃後，遺法當存八萬四千歲。所以然者，爾時眾生皆是利根。其有善男子、善女人，欲得見<note n="e48.102"/>彌勒佛，及三會聲聞眾，及鷄頭城，及見 *蠰佉王，并四大藏珍寶者，欲食自然粳米，并著自然衣裳，身壞命終生天上者，彼善男子、善女人，當勤加精進，無生懈怠，亦當供養諸法師承事，名華、擣香種種供養無令有失。如是，阿難！當作是學！」
爾時，阿難及諸大會聞佛所說，歡喜奉行！
增壹阿 *含經卷第四十 *四<note n="e48.103"/>  