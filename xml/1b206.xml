<sid n="m206"/>　　（二○六） *中阿含晡利多品心穢經<note n="m206.83"/>第五（第五後誦<note n="m206.84"/>）
我聞如是：
一時，佛遊舍衛國，在勝林給孤獨園。
爾時，世尊告諸比丘：「若比丘、比丘尼不拔心中五穢<note n="m206.85"/>，不解心中五縛者，是為比丘、比丘尼說必退法。云何不拔心中五穢？或有一疑世尊，猶豫、不開意、不解意、意不 *靜。若有一疑世尊，猶豫、不開意、不解意、意不 *靜者，是謂不拔第一心穢<note n="m206.86"/>，謂於世尊也。如是法、戒、教，若有諸梵行，世尊所稱譽，彼便責<note n="m206.87"/>數、輕易、觸嬈、侵害<note n="m206.88"/>，不開意、不解意、意不 *靜，是謂第五不拔心中穢，謂於梵行也。
「云何不解心中五縛？或有一身不離染、不離欲、不離愛、不離渴。若有身不離染、不離欲、不離愛、不離渴者，彼心不趣向，不 *靜、不住、不解，自方便斷 *燕坐。若有此心不趣向，不 *靜、不住、不解，自方便斷 *燕坐者，是謂第一不解心縛，謂身也。復次，於欲不離染、不離欲、不離愛、不離渴。若有於欲不離染、不離欲、不離愛、不離渴者，彼心不趣向，不 *靜、不住、不解，自方便斷 *燕坐。若有此心不趣向，不 *靜、不住、不解，自方便斷 *燕坐者，是謂第二不解心縛，謂欲也。
「復次，有一所說聖義相應，柔軟無疑蓋，謂說戒、說定、說慧、說解脫、說解脫知見、說損、說不聚會、說少欲、說知足、說斷、說無欲、說滅、說 *燕坐、說緣起。如是比丘，沙門所說者，彼心不趣向，不 *靜、不住、不解，自方便斷 *燕坐。若有此心不趣向，不 *靜、不住、不解，自方便斷 *燕坐者，是謂第三不解心縛<note n="m206.89"/>，謂說也。復次，數道俗共會，掉<note n="m206.90"/>亂、憍慠、不學問。若有數道俗共會， *掉亂、憍慠、不學問者，彼心不趣向，不 *靜、不住、不解，自方便斷 *燕坐。若此心不趣向，不 *靜、不住、不解，自方便斷 *燕坐者，是謂第四不解心縛，謂聚會也。
「復次，少有所得故，於其中間住，不復求昇進。若有少所得故，於其中間住，不復求昇進者，彼心不趣向，不 *靜、不住、不解，自方便斷 *燕坐。若此心不趣向，不 *靜、不住、不解，自方便斷 *燕坐者，是謂第五不解心縛，謂昇進也。若有比丘、比丘尼不拔此心中五穢，及不解此心中五縛者，是謂比丘、比丘尼必退法也。若有比丘、比丘尼善拔心中五穢，善解心中五縛者，是謂比丘、比丘尼清淨法。
「云何善拔心中五穢？或有一不疑世尊，不猶豫、開意、意解、意 *靜。若有不疑世尊，不<note n="m206.91"/>猶豫、開意、意解、意 *靜者，是謂第一善拔心中穢，謂於世尊也。如是法、戒、教，若有梵行，世尊所稱譽，彼不 *責數、不輕易、不觸嬈、不侵害，開意、意解、意 *靜，是謂第五善拔心中穢，謂於梵行也。
「云何解心中五縛？或有一身離染、離欲、離愛、離渴。若有身離染、離欲、離愛、離渴者，彼心趣向， *靜、住、解，自方便斷 *燕坐。若有此心趣向， *靜、住、解，自方便斷 *燕坐者，是謂第一解心中縛，謂身也。復次，於欲離染、離欲、離愛、離渴。若有於欲離染、離欲、離愛、離渴者，彼心趣向， *靜、住、解，自方便斷 *燕坐。若有此心趣向， *靜、住、解，自方便斷 *燕坐者，是謂第二解心中縛，謂欲也。
「復次，有一所說，聖義相應，柔軟無疑蓋，謂說戒、說定、說慧、說解脫、說解脫知見、說損、說不聚會、說少欲、說知足、說斷、說無欲、說滅、說 *燕坐、說緣起，如是比丘，沙門所說者，彼心趣向， *靜、住、解，自方便斷 *燕坐。若有此心趣向， *靜、住、解，自方便斷 *燕坐者，是謂第三解心中縛，謂說也。復次，不數道俗共會，不 *掉亂、不憍慠學問。若有不數道俗共會，不 *掉亂、不憍慠學問者，彼心趣向， *靜、住、解，自方便斷 *燕坐。若有<note n="m206.92"/>此心趣向， *靜、住、解，自方便斷 *燕坐者，是謂第四解心中縛，謂不聚會也。
「復次，少有所得故，於其中間不住，復求昇進。若有少所得故，於其中間不住，復求昇進者，彼心趣向， *靜、住、解，自方便斷 *燕坐。若此心趣向， *靜、住、解，自方便斷 *燕坐者，是謂第五解心中縛，謂昇進也。若有比丘、比丘尼善拔此心中五穢，及善解此心中五縛者，是謂比丘、比丘尼清淨法。彼住此十支<note n="m206.93"/>已，復修習五法。
「云何為五？修欲定心成就斷如意足，依離、依無欲、依滅、依捨，趣向非品。修精進定、心定、思惟定成就斷如意足，依離、依無欲、依滅、依捨，趣向非品，堪任第五<note n="m206.94"/>。彼成就此堪任等十五法，成就自受者，必知必見，必正盡覺，至甘露門，近住涅槃，我說無不至涅槃。猶如雞生十卵，或十二，隨時覆蓋，隨時溫暖，隨時看視。雞設有放逸者，彼中或雞子以㭰<note n="m206.95"/>以足，啄破其卵，自安隱出者，彼為第一。如是比丘成就此堪任等十五法自受者，必知必見，必正盡覺，必至甘露門，近住涅槃，我說無不得<note n="m206.96"/>涅槃。」
佛說如是，彼諸比丘聞佛所說，歡喜奉行！
心穢經第五竟<note n="m206.97"/>（一千三百九十九字<note n="m206.98"/>）
中阿含經卷第五十六（七千八百四十六字<note n="m206.99"/>）（第五後誦<note n="m206.100"/>）