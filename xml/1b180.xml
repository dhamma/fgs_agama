<sid n="m180"/>　　（一八○） *中阿含心品瞿曇彌經<note n="m180.52"/>第九（ *第四分別誦）
我聞如是：
一時，佛遊釋羇瘦，在加鞞羅衛<note n="m180.53"/>尼拘類樹園。
爾時，摩訶簸邏闍况提瞿曇彌<note n="m180.54"/>持新金縷黃色衣<note n="m180.55"/>往詣佛所，稽首佛足，卻住一面，白曰：「世尊！此新金縷<note n="m180.56"/>黃色衣我自為世尊作，慈愍我故，願垂納受！」
世尊告曰：「瞿曇彌！持此衣施比丘眾，施比丘眾已，便供養我，亦供養眾<note n="m180.57"/>。」
大生主<note n="m180.58"/>瞿曇彌至再三白曰：「世尊！此新金縷黃色衣我自為世尊作，慈愍我故，願垂納受！」
世尊亦至再三告曰：「瞿曇彌！持此衣施比丘眾，施比丘眾已，便供養我，亦供養眾。」
爾時，尊者阿難立世尊後執拂侍佛，於是，尊者阿難白曰：「世尊！此大生主瞿曇彌於世尊多所饒益，世尊母命終後乳養世尊。」
世尊告曰：「如是，阿難！如是，阿難！大生主瞿曇彌實於我多所饒益，我母命終後乳養於我。阿難！我亦於大生主瞿曇彌多所饒益。所以者何？大生主瞿曇彌因我故，得自歸於佛、法及比丘眾，不疑三尊<note n="m180.59"/>、苦集<note n="m180.60"/>滅道，成就信、戒、多聞、施、慧，離殺斷殺、不與取、邪淫、妄言、離酒斷酒。阿難！若有人因人故，得自歸於佛、法及比丘眾，不疑三尊、苦 *集滅道，成就信、戒、多聞、施、慧，離殺斷殺、不與取、邪淫、妄言、離酒斷酒者，此人供養於彼人至盡形壽，以飲食、衣被、床榻、湯藥及若干種諸生活具，不得報恩。
「復次，阿難！有七施眾<note n="m180.61"/>，有十四私施<note n="m180.62"/>，得大福，得大果，得大功德，得大廣報。阿難！云何七施眾，得大福，得大果，得大功德，得大廣報？信族姓男、族姓女，佛在世時，佛為首，施佛及比丘眾，是謂第一施眾，得大福，得大果，得大功德，得大廣報。信族姓男、族姓女，世尊般涅槃後不久施二部眾；施比丘眾；施比丘尼眾。入比丘僧園而白眾曰：『眾中爾所比丘來，布施彼也。』入比丘尼僧房而白眾曰：『眾中爾所比丘尼來，布施彼也。』是謂第五施眾，得大福，得大果，得大功德，得大廣報。
「阿難！當來時有比丘，名姓種，不精進，著袈裟衣。彼不精進，不精進故施，依眾故，緣眾故，上眾故，因眾故，我說爾時施主得無量不可數不可計福，得善得樂，況復今<note n="m180.63"/>比丘成就行事，成就除事，成就行事除事；成就質直，成就柔軟，成就質直柔軟；成就忍，成就樂，成就忍樂；成就相應，成就經紀，成就相應經紀；成就威儀，成就行來遊，成就威儀行來遊；成就信，成就戒，成就多聞，成就施，成就慧，成就信、戒、多聞、施、慧耶<note n="m180.64"/>？是謂第七施眾，得大福，得大果，得大功德，得大廣報，是謂有七施眾，得大福，得大果，得大功德，得大廣報。
「阿難！云何有十四私施，得大福，得大果，得大功德，得大廣報？有信族姓男、族姓女布施如來，施緣一覺<note n="m180.65"/>，施阿羅<note n="m180.66"/>訶，施向阿羅 *訶，施阿那含，施向阿那含，施斯陀含，施向斯陀含，施須陀洹，施向須陀洹，施離欲外仙人<note n="m180.67"/>，施精進人，施不精進人<note n="m180.68"/>，布施畜生。阿難！布施畜生得福百倍，施不精進人得福千倍，施精進人得福百千倍，施離欲外仙人得福億百千倍，施向須陀洹無量，得須陀洹無量，向斯陀含無量，得斯陀含無量，向阿那含無量，得阿那含無量，向阿羅 *訶無量，得阿羅 *訶無量， *緣一覺無量，況復如來、無所著、等正覺耶？此十四私施得大福，得大果，得大功德，得大廣報。
「復次，阿難！有四種布施，三淨施。云何為四？或有布施，因施主淨，非受者；或有布施，因受者淨，非施主；或有布施，非因施主淨，亦非受者；或有布施，因施主淨，受者亦然。阿難！云何布施因施主淨，非受者耶？施主精進行妙法，見來見果，如是見、如是說：有施有施果；受者不精進，行惡法，不見來不見果，如是見、如是說：無施無施果，是謂布施因施主淨，非受者也。
「阿難！云何布施因受者淨，非施主耶？施主不精進，行惡法，不見來不見果，如是見、如是說：無施無施果；受者精進行妙法，見來見果，如是見、如是說：有施有施果，是謂布施因受者淨，非施主也。阿難！云何布施非因施主淨，亦非受者耶？施主不精進，行惡法，不見來不見果，如是見、如是說：無<note n="m180.69"/>施無施果；受者亦不精進，行惡法，不見來不見果，如是見、如是說：無施無施果，是謂布施非因施主淨，亦非受者。阿難！云何布施因施主淨，受者亦然耶？施主精進行妙法，見來見果，如是見、如是說：有施有<note n="m180.70"/>施果；受者亦精進行妙法，見來見果，如是見、如是說：有施有施果，是謂布施因<note n="m180.71"/>施主淨，受者亦然。」於是，世尊說此頌曰：
「精進施不精進，如法得歡喜心；
信有業及果報，此施因施主淨。
不精進施精進，不如法非喜心；
不信業及果報，此施因受<note n="m180.72"/>者淨。
懈怠施不精進，不如法非喜心；
不信業及果報，如是施無廣報。
精進施於精進，如法得歡喜心；
信有業及果報，如是施有廣報。
奴婢及貧窮，自分施歡喜；
信業信果報，此施善人稱。
正護善身口，舒手以法乞；
離欲施離欲，是財施第一。」
佛說如是，尊者阿難及諸比丘聞佛所說，歡喜奉行！
瞿曇彌經第九竟<note n="m180.73"/>（千五百二十字<note n="m180.74"/>）