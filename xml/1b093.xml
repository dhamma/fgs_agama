　　（九三） *中阿含穢品水淨梵志經<note n="m93.58"/>第七（ *第二小土城誦）
我聞如是：
一時，佛遊鬱鞞羅<note n="m93.59"/>尼連然河<note n="m93.60"/>岸，在阿耶;mso-hansi-font-family:Foreign1;mso-bidi-font-family:&quot;Times New Roman&quot;;惒羅尼拘類<note n="m93.61"/>樹下，初得道時。
於是，有一水淨梵志，中後仿佯往詣佛所<note n="m93.62"/>。世尊<note n="m93.63"/>遙見水淨梵志來，因水淨梵志故，告諸比丘：「若有二十一穢<note n="m93.64"/>汙於心者，必至惡處，生地獄<note n="m93.65"/>中。云何二十一穢？邪見心穢、非法欲心穢、惡貪心穢、邪法心穢、貪心穢、恚心穢、睡眠心穢、 *掉悔心穢、疑惑心穢、瞋纏心穢、不語結心穢、慳心穢、嫉心穢、欺誑心穢、諛諂心穢、無慚心穢、無愧心穢、慢心穢、大慢心穢、憍<note n="m93.66"/>; 慠心穢、放逸心穢。若有此<note n="m93.67"/>二十一穢汙於心者，必至惡處，生地獄中。猶垢膩衣持與染家，彼染家<note n="m93.68"/>得，或以淳灰、或以澡豆、或以土漬極浣，令淨此垢膩衣，染家雖治或以淳灰、或以澡豆、或以土漬極浣令淨，然此汙衣故有穢色<note n="m93.69"/>。如是，若有二十一穢汙於心者，必至惡處，生地獄中。云何二十一穢？邪見心穢、非法欲心穢、惡貪心穢、邪法心穢、貪心穢、恚心穢、睡眠心穢、 *掉悔心穢、疑惑心穢、瞋纏心穢、不語結心穢、慳心穢、嫉心穢、欺誑心穢、諛諂心穢、無慚心穢、無愧心穢、慢心穢、大慢心穢、*憍; 慠心穢、放逸心穢。若有此二十一穢汙於心者，必至惡處，生地獄中。
「若有二十一穢不汙心者，必至善處，生於天上。云何二十一穢？邪見心穢、非法欲心穢、惡貪心穢、邪法心穢、貪心穢、恚心穢、睡眠心穢、 *掉悔心穢、疑惑心穢、瞋纏心穢、不語結心<note n="m93.70"/>穢、慳心穢、嫉心穢、欺誑心穢、諛諂心穢、無慚心穢、無愧心穢、慢心穢、大慢心穢、憍; 慠心穢、放逸心穢。若有此二十一穢不汙心者，必至善處，生於天上。猶如白淨波羅奈衣<note n="m93.71"/>持與染家，彼染家得，或以淳灰、或以澡豆、或以土漬極浣令淨，此白淨波羅奈衣，染家雖治或以淳灰、或以澡豆、或以土漬極浣令淨，然此白淨波羅奈衣本已淨而復淨。如是若有二十一穢不汙心者，必至善處，生於天上。云何二十一穢？邪見心穢、非法欲心穢、惡貪心穢、邪法心穢、貪心穢、恚心穢、睡眠心穢、 *掉悔心穢、疑惑心穢、瞋纏心穢、不語結心穢、慳心穢、嫉心穢、欺誑心穢、諛諂心穢、無慚心穢、無愧心穢、慢心穢、大慢心穢、憍; 慠心穢、放逸心穢。若有此二十一穢不汙於心者，必至善處，生於天上。
「若知邪見是心穢者，知已便斷，如是非法欲心穢、惡貪心穢、邪法心穢、貪心穢、恚心穢、睡眠心穢、 *掉悔心穢、疑惑心穢、瞋纏心穢、不語結心穢、慳心穢、嫉心穢、欺誑心穢、諛諂心穢、無慚心穢、無愧心穢、慢心穢、大慢心穢、憍; 慠心穢，若知放逸是心穢者，知已便斷，彼心與慈俱，遍滿一<note n="m93.72"/>方成就遊。如是二三四方，四維上下，普周一切與慈俱，無結、無怨、無恚、無諍，極廣甚大，無量善修，遍滿一切世間成就遊。如是，悲、喜心與捨俱，無結、無怨、無恚、無諍，極廣甚大，無量善修，遍滿一切世間成就遊。梵志！是謂洗浴內心，非浴外身。」
爾時，梵志語世尊曰：「瞿曇！可詣多水河浴<note n="m93.73"/>。」
世尊問曰：「梵志！若詣多水河浴者，彼得何等？」
梵志答曰：「瞿曇！彼多水河浴<note n="m93.74"/>者，此是世間齋潔之相<note n="m93.75"/>、度相、福 *相，瞿曇！若詣多水河浴者，彼則淨除於一切惡。」
爾時，世尊為彼梵志而說頌曰：
「妙好首梵志，若入多水河，
是愚常遊戲，不能淨黑業<note n="m93.76"/>。
好首何往泉，何義多水河，
人作不善業，清水何所益？
淨者無垢穢，淨者常說戒，
淨者清白業<note n="m93.77"/>，常得清淨行。
若汝不殺生，常不與不<note n="m93.78"/>取，
真諦不妄語<note n="m93.79"/>，常正念正知。
梵志如是學，一切眾生安，
梵志何還家？家泉無所淨。
梵志汝當學，淨洗以善法，
何須弊惡水，但去身體垢。」
梵志白佛曰：「我亦作是念：
淨洗以善法，何須弊惡水。」
梵志聞佛教，心中大歡喜，
;卽時禮佛足，歸命<note n="m93.80"/>佛法眾。
梵志白曰：「世尊！我已知。善逝！我已解。我今自歸佛、法及比丘眾，唯願世尊受我為優婆塞！從今日始，終身自歸，乃至命盡。」
佛說如是，好首水淨梵志及諸比丘聞佛所說，歡喜奉行！
水淨梵志經第七竟<note n="m93.81"/>（一千二百一十字<note n="m93.82"/>）