<sid n="m178"/>　　（一七八）中阿含<note n="m178.1"/>心品獵師經<note n="m178.2"/>第七（第四分別誦<note n="m178.3"/>）
我聞如是：
一時，佛遊王舍城，在竹林迦蘭哆<note n="m178.4"/>園。
爾時，世尊告諸比丘：「獵師飼鹿，不如是心：令鹿得肥、得色、得力、得樂、長壽。獵師飼鹿，如是心飼：唯欲近食，使<note n="m178.5"/>近食已，令憍恣放逸<note n="m178.6"/>；放<note n="m178.7"/>逸已，隨<note n="m178.8"/>獵師、獵師眷屬。獵師飼鹿，如是心也。
「第一羣鹿近食獵師食，彼近食已，便憍恣放逸；放逸已，便隨獵師、獵師眷屬，如是彼第一羣鹿不脫獵師、獵師眷屬境界<note n="m178.9"/>。
「第二羣鹿而作是念：第一羣鹿近食獵師食，彼近食已，便憍恣放逸； *放逸已，便隨獵師、獵師眷屬，如是第一羣鹿不脫獵師、獵師眷屬境界。我今寧可捨<note n="m178.10"/>獵師食，離於恐怖，依無事處，食草飲水耶？第二羣鹿作是念已，便捨獵師食，離於恐怖，依無事處，食草飲水。彼春後月諸草水盡，身體極羸<note n="m178.11"/>，氣力衰退，便隨獵師、獵師眷屬，如是彼第二羣鹿亦復不脫獵師、獵師眷屬境界。
「第三羣鹿亦作是念：第一、第二羣鹿一切不脫獵師、獵師眷屬境界，我今寧可離獵師、獵師眷屬，依住不遠，住不遠已，不近食獵師食；不近食已<note n="m178.12"/>，便不憍恣放逸；不放逸已，便不隨獵師、獵師眷屬。第三羣鹿作是念已，便離獵師、獵師眷屬，依住不遠，住不遠已，不近食獵師食；不近食已，便不憍恣放逸；不放逸已，便不隨獵師、獵師眷屬。彼獵師、獵師眷屬便作是念：第三羣鹿甚奇諂黠！極<note n="m178.13"/>諂黠<note n="m178.14"/>！所以者何？食我食已，而不可得，我今寧可作長圍罝<note n="m178.15"/>，作長圍罝已，便得第三羣鹿所依住止。獵師、獵師眷屬作是念已，便作長圍罝，作長圍罝已，便得第三羣鹿所依住止。如是第三羣鹿亦復不脫獵師、獵師眷屬境界。
「第四羣鹿亦作是念：第一、第二、第三羣鹿一切不脫獵師、獵師眷屬境界，我今寧可依住獵師、獵師眷屬所不至處，依住彼已，不近食獵師食；不近食已，便不憍恣放逸；不放逸已，便不隨獵師、獵師眷屬。第四羣鹿作是念已，便依住獵師、獵師眷屬所不至處，依住彼已，便不近食獵師食，不近食已，便不憍恣放逸；不放逸已，便不隨獵師、獵師眷屬。彼獵師、獵師眷屬復作是念：第四羣鹿甚奇猛㑺！第一猛㑺<note n="m178.16"/>！若我逐彼，必不能得，餘鹿則當恐怖驚散，我今寧可捨罝第四羣鹿<note n="m178.17"/>。獵師、獵師眷屬作是念已，則便捨罝，如是第四𣎴鹿便得脫獵師、獵師眷屬境界。
「比丘！我說此喻，欲令解義，我今說此當觀其義。獵師食者，當知五欲功德：眼知色、耳知聲、鼻知香、舌知味、身知觸。獵師食者，當知是五欲功德也。獵師者，當知是惡魔王也。獵師眷屬者，當知是魔王眷屬也。羣鹿者，當知是沙門、梵志也。第一沙門、梵志近食魔王食──世間信施食，彼近食已，便憍恣放逸； *放逸已，便隨魔王、魔王眷屬，如是第一沙門、梵志不脫魔王、魔王眷屬<note n="m178.18"/>境界。猶如第一羣鹿近食獵師食，彼近食已，便憍恣放逸；放逸已，便隨獵師、獵師眷屬，如是第一羣鹿不脫獵師、獵師眷屬境界。當觀彼第一沙門、梵志亦復如是。
「第二沙門、梵志亦作是念：第一沙門、梵志近食魔王食──世間信施食，彼近食已，便憍恣放逸； *放逸已，便隨魔王、魔王眷屬，如是彼第一沙門、梵志不脫魔王、魔王眷屬境界，我今寧可捨世<note n="m178.19"/>間信施食<note n="m178.20"/>，離於恐怖，依無事處，食果<note n="m178.21"/>及根耶<note n="m178.22"/>？第二沙門、梵志作是念已，便捨世間信施 *食，離於恐怖，依無事處，食 *果及根。彼春後月諸 *果根盡，身 *體極羸，氣力衰退，力<note n="m178.23"/>衰退已，便心解脫、慧解脫衰退；心解脫、慧解脫衰退已，便隨魔王、魔王眷屬，如是第二沙門、梵志亦不脫魔王、魔王眷屬境界。猶如第二羣鹿而作是念：第一羣鹿近食獵師食，彼近食已，便憍恣放逸； *放逸已，便隨獵師、獵師眷屬，如是第一羣鹿不脫獵師、獵師眷屬境界。我今寧可捨獵師食，離於恐怖，依無事處，食草飲水耶？第二羣鹿作是念已，便捨獵師食，離於恐怖，依無事處，食草飲水。彼春後月諸草水盡，身 *體極羸，氣力衰退，便隨獵師、獵師眷屬，如是第二羣鹿亦不脫獵師、獵師眷屬境界。當觀彼第二沙門、梵志亦復如是。
「第三沙門、梵志亦作是念：第一、第二沙門、梵志一切不脫魔王、魔王眷屬境界，我今寧可離魔王、魔王眷屬，依住不遠，住不遠已，不近食世間信施 *食；不近食已，便不憍恣放逸；不放逸已，便不隨魔王、魔王眷屬。第三沙門、梵志作是念已，便離魔王、魔王眷屬，依住不遠，住不遠已，便不近食世間信施 *食；不近食已，便不憍恣放逸；不放逸已，便不隨魔王、魔王眷屬，然受持二見──有見及無見<note n="m178.24"/>。彼受此二見故，便隨魔王、魔王眷屬，如是第三沙門、梵志亦不脫魔王、魔王眷屬境界。
「猶如第三羣鹿亦作是念：第一、第二羣鹿一切不脫獵師、獵師眷屬境界，我今寧可離獵師、獵師眷屬，依住不遠，住不遠已，不近食獵師食；不近食已，便不憍恣放逸；不放逸已，便不隨獵師、獵師眷屬。第三羣鹿作是念已，便離獵師、獵師眷屬，依住不遠，住不遠已，不近食獵師食；不近食已，便不憍恣放逸；不放逸已，便不隨獵師、獵師眷屬。彼獵師、獵師眷屬便作是念：第三羣鹿甚奇諂黠！ *極諂黠！所以者何？食我食已，而不可得，我今寧可作長圍罝，作長圍罝已，便得第三羣鹿所依住止。獵師、獵師眷屬作是念已，便作長圍罝；作長圍罝已，便得第三羣鹿所依住止，如是第三羣鹿亦不脫獵師、獵師眷屬境界。所依者當知有見也，住止者當知無見也，當觀彼第三沙門、梵志亦復如是。
「第四沙門、梵志亦作是念：第一、第二、第三沙門、梵志一切不脫魔王、魔王眷屬境界，我今寧可依住魔王、魔王眷屬所不至處，依住彼已，不近食<note n="m178.25"/>世間信施*食；不近食已，便不憍恣放逸；不放逸已，便不隨魔王、魔王眷屬。第四沙門、梵志作是念已，便依住魔王、魔王眷屬所不至處，依住彼已，不近食世間信 *施食；不近食已，便不憍恣放逸；不放逸已，便不隨魔王、魔王眷屬，如是第四沙門、梵志便脫魔王、魔王眷屬境界。
「猶如第四羣鹿亦作是念：第一、第二、第三羣鹿一切不脫獵師、獵師眷屬境界，我今寧可依住獵師、獵師眷屬所不至處，依住彼已，不近食獵師食；不近食已，便不憍恣放逸；不放逸已，便不隨獵師、獵師眷屬。第四羣鹿作是念已，便依住獵師、獵師眷屬所不至處，依住彼已，不近食獵師食；不近食已，便不憍恣放逸；不放逸已，便不隨獵師、獵師眷屬。彼獵師、獵師眷屬復作是念：第四羣鹿甚奇猛㑺<note n="m178.26"/>！第一 *猛㑺！若我逐彼，必不能得，餘鹿則當恐怖驚散，我今寧可捨罝第四羣鹿。彼獵師、獵師眷屬作是念已，則便捨罝，如是第四羣鹿便脫獵師、獵師眷屬境界。當觀彼第四沙門、梵志亦復如是。
「比丘！當學如是所依住止，令魔王、魔王眷屬所不至處。何者魔王、魔王眷屬所不至處？謂比丘離欲、離惡不善之法，……至得第四禪成就遊，是謂魔王、魔王眷屬所不至處。復次，何者魔王、魔王眷屬所不至處？謂比丘心與慈俱，遍滿一方成就遊。如是二三四方，四維上下，普周一切，心與慈俱，無結無怨，無恚無諍，極廣甚大，無量善修，遍滿一切世間成就遊。如是悲、喜心與捨俱，無結無怨，無恚無諍，極廣甚大，無量善修，遍滿一切世間成就遊，是謂魔王、魔王眷屬所不至處。
「復次，何者魔王、魔王眷屬所不至處？謂比丘度一切色想，至非有想非無想處成就遊，是謂魔王、魔王眷屬所不至處。復次，何者魔王、魔王眷屬所不至處？謂比丘度一切非有想非無想處，想知滅身觸成就遊，慧見諸漏盡斷知，是謂魔王、魔王眷屬所不至處。比丘！如是所依住止，令<note n="m178.27"/>魔王、魔王眷屬所不至處。當學如是<note n="m178.28"/>！」
佛說如是，彼諸比丘聞佛所說，歡喜奉行！
獵師經第七竟<note n="m178.29"/>（二千三百九十六字<note n="m178.30"/>）