序品第一<note n="e1a.4"/>
自歸能仁<note n="e1a.5"/>第七仙<note n="e1a.6"/>，演說賢聖無上軌；
永在生死長流河，世尊<note n="e1a.7"/>今為度黎庶。
尊長迦葉<note n="e1a.8"/>及聖眾<note n="e1a.9"/>，賢哲阿難<note n="e1a.10"/>無量聞；
善逝<note n="e1a.11"/>泥曰<note n="e1a.12"/>供舍利<note n="e1a.13"/>，從拘夷<note n="e1a.14"/>國至摩竭<note n="e1a.15"/>。
迦葉端思行四等<note n="e1a.16"/>，此眾生<note n="e1a.17"/>類墜五道<note n="e1a.18"/>；
正覺<note n="e1a.19"/>演道今去世，憶尊巧訓懷悲泣。
迦葉思惟正法本，云何流布久在世？
最尊<note n="e1a.20"/>種種吐言教，總持懷抱不漏失。
誰有此力集眾法，在在處處因緣本？
今此眾中智慧士，阿難賢善<note n="e1a.21"/>無量聞。
卽擊揵椎<note n="e1a.22"/>集四部<note n="e1a.23"/>，比丘<note n="e1a.24"/>八萬四千眾，
盡得羅漢<note n="e1a.25"/>心解脫，以<note n="e1a.26"/>脫縛著處福田<note n="e1a.27"/>。
迦葉哀愍於世故，加憶尊恩過去報；
世尊授法付阿難，願布演法長存<note n="e1a.28"/>世。
云何次第不失緒？三阿僧祇<note n="e1a.29"/>集法寶，
使後四部得聞法，已聞便得離眾苦。
阿難便辭吾不堪，諸法甚深若干種，
豈敢分別如來<note n="e1a.30"/>教，佛法功德無量智！
今尊迦葉能堪任，世雄<note n="e1a.31"/>以法付耆舊；
大迦葉今為眾人，如來在世請半坐<note n="e1a.32"/>。
迦葉報言雖有是，年衰朽老多忘失；
汝今總持智慧業，能使法本恆在世。
我今有三清淨眼<note n="e1a.33"/>，亦復能知他心智；
一切眾生種種類，無有能勝尊阿難！
梵天<note n="e1a.34"/>下降及帝釋<note n="e1a.35"/>，護世四王<note n="e1a.36"/>及諸天，
彌勒<note n="e1a.37"/>兜術<note n="e1a.38"/>尋來集，菩薩數億不可計。
彌勒、梵、釋及四王，皆悉叉手<note n="e1a.39"/>而啟白：
一切諸法佛所印，阿難是我法之器。
若使不欲法存者，便為壞敗如來教；
願存本要為眾生，得濟危厄度眾難！
釋師<note n="e1a.40"/>出世壽極短，肉體雖逝法身<note n="e1a.41"/>在；
當令法本不斷絕，阿難勿辭時說法！
迦葉最尊及聖眾，彌勒、梵、釋及四王，
哀請阿難時發言，使如來教不滅盡。
阿難仁和四等具，意轉入微師子吼，
顧眄四部瞻虛空，悲泣揮淚不自勝！
便奮光明和顏<note n="e1a.42"/>色，普照眾生如日初；
彌勒覩光及釋、梵，叉十希<note n="e1a.43"/>聞無上法。
四部寂靜專一心，欲得聞法意不亂；
尊長迦葉及聖眾，直視𨧤顏目不眴。
時阿難說經無量，誰能備具為一聚？
我今當為作三分，造立十經為一偈。
契經<note n="e1a.44"/>一分律<note n="e1a.45"/>二分，阿毗曇<note n="e1a.46"/>經為<note n="e1a.47"/>三分；
過去三佛皆三分：契經、律、法<note n="e1a.48"/>為三藏<note n="e1a.49"/>。
契經今當分四段：先<note n="e1a.50"/>名增一、二名中，
三名曰長多瓔珞，雜經在後為四分。
尊者<note n="e1a.51"/>阿難作是念：如來法身不敗壞，
永存於世不斷絕，天人得聞成道果。
或有一法義亦深，難持難誦不可憶；
我今當集一<note n="e1a.52"/>法義，一一相從不失緒。
亦有二法還就二，三法就三如連珠，
四法就四五亦然，五法次六六次七，
八法義廣九次第，十法從十至十一；
如是法寶終不忘，亦恆處世久存在。
於大眾中集此法，卽時阿難昇乎<note n="e1a.53"/>座；
彌勒稱善快哉說，諸法義合宜配之。
更有諸法宜分部，世尊所說各各異；
菩薩發意趣大乘<note n="e1a.54"/>，如來說此種種別。
人尊說六度<note n="e1a.55"/>無極<note n="e1a.56"/>：布施、持戒、忍、精進、
禪、智慧力如月初，逮<note n="e1a.57"/>度無極覩<note n="e1a.58"/>諸法。
諸有勇猛施頭目，身體血肉無所惜，
妻妾國財及男女，此名檀度<note n="e1a.59"/>不應棄<note n="e1a.60"/>。
戒度無極如金剛，不毀不犯無漏失，
持心護戒如坏瓶，此名戒度不應 *棄。
或有人來截手足，不起瞋恚忍力強<note n="e1a.61"/>，
如海含容無增減，此名忍度不應 *棄。
諸有造作善惡行，身口意<note n="e1a.62"/>三無厭足，
妨人諸行不至道，此名進度不應 *棄。
諸有坐禪出入息，心意堅固無亂念，
正使地動<note n="e1a.63"/>身不傾，此名禪度不應棄。
以智慧力知塵數，劫<note n="e1a.64"/>數兆載不可稱，
書疏數業<note n="e1a.65"/>意不亂，此名智度不應棄。
諸法甚深論空理，難明難了不可觀，
將來後進懷狐疑，此菩薩德不應棄。
阿難自陳有是念：菩薩之行愚不信，
除諸羅漢信解脫，爾乃有信無猶豫。
四部之眾發道意，及諸一切眾生類；
彼有牢信不狐疑，集此諸法為一分。
彌勒稱善快哉說，發趣大乘意甚廣；
或有諸法斷結使<note n="e1a.66"/>，或有諸法成道果。
阿難說曰此云何？我見如來演此法，
亦有不從如來聞，此法豈非當有疑？
設我言見此義非，於將來眾便有虛；
今稱諸經聞如是<note n="e1a.67"/>，佛處所在城國土。
波羅㮈<note n="e1a.68"/>國初說法，摩竭國降三迦葉<note n="e1a.69"/>；
釋翅<note n="e1a.70"/>、拘薩<note n="e1a.71"/>、迦尸<note n="e1a.72"/>國，瞻波<note n="e1a.73"/>、句留<note n="e1a.74"/>、毗舍離<note n="e1a.75"/>。
天宮、龍宮、阿須倫<note n="e1a.76"/>，乾沓和<note n="e1a.77"/>等拘尸城；
正使不得說經處，當稱原本在舍衛<note n="e1a.78"/>。
吾所從聞一時事，佛在舍衛及弟子，
祇桓精舍<note n="e1a.79"/>修善業，孤獨長者<note n="e1a.80"/>所施園。
時佛在中告比丘：當修一法專一心，
思惟一法無放逸<note n="e1a.81"/>，云何一法？謂念佛，
法念、僧念及戒念，施念去相<note n="e1a.82"/>次天念，
息念、安般<note n="e1a.83"/>及身念，死念除亂謂十念。
此名十念更有十，次後當稱尊弟子；
初化拘鄰<note n="e1a.84"/>真佛子，最後小者名須拔<note n="e1a.85"/>。
以此方便了一法，二從二法三從三，
四五六七八九十，十一之法無不了。
從一增一至諸法，義豐慧廣不可盡；
一一契經義亦深，是故名曰增壹含。
今尋一法難明了，難持難曉不可明；
比丘自稱功德業，今當稱之尊弟子<note n="e1a.86"/>。
猶如陶家所造器，隨意所作無狐疑；
如是阿 *含增一法，三乘<note n="e1a.87"/>教化無差別。
佛經微妙極甚深，能除結使如流河；
然此增一最在上，能淨三眼<note n="e1a.88"/>除三垢<note n="e1a.89"/>。
其有專心持增一，便為總持如來藏<note n="e1a.90"/>；
正使今身不盡結，後生便得高才智。
若有書寫經卷者，繒綵花蓋持供養，
此福無量不可計，以此法寶難遇故。
說此語時地大動，雨天香華<note n="e1a.91"/>至于<note n="e1a.92"/>膝，
諸天在空歎善哉！上尊所說盡順宜<note n="e1a.93"/>。
契經一藏律二藏，阿毗曇經為三藏；
方等<note n="e1a.94"/>大乘義玄邃，及諸契經為雜藏。
安處佛語終不異，因緣本末皆隨順；
彌勒諸天皆稱善，釋迦文<note n="e1a.95"/>經得久存。
彌勒尋起手執華，歡喜持用散阿難；
此經真實如來說，使阿難尋道果成。
是時，尊者阿難及梵天將諸梵迦夷天<note n="e1a.96"/>，皆來會集；化自在天<note n="e1a.97"/>將諸營從，皆來會聚；他化自在天<note n="e1a.98"/>將諸營從，皆悉來會；兜術天王將<note n="e1a.99"/>諸天之眾，皆來會聚；豔天<note n="e1a.100"/>將諸營從，悉來會聚；釋提桓因<note n="e1a.101"/>將諸三十三天眾，悉來集會<note n="e1a.102"/>；提頭賴吒<note n="e1a.103"/>天王將乾沓和等，悉來會聚；毗留勒叉<note n="e1a.104"/>天<note n="e1a.105"/>王將諸厭<note n="e1a.106"/>鬼，悉來會聚；毗留跛叉<note n="e1a.107"/>天<note n="e1a.108"/>王將諸龍眾，悉來會聚；毗沙門<note n="e1a.109"/>天<note n="e1a.110"/>王將閱叉<note n="e1a.111"/>、羅剎<note n="e1a.112"/>眾，悉來會聚。
是時，彌勒大士告賢劫<note n="e1a.113"/>中諸菩薩等：「卿等勸勵<note n="e1a.114"/>諸族姓子<note n="e1a.115"/>、族姓女，諷誦受持增一尊法，廣演流布，使天、人奉行！」
說是語時，諸天、世人、乾沓和、阿須倫、伽留羅<note n="e1a.116"/>、摩睺勒<note n="e1a.117"/>、甄陀羅<note n="e1a.118"/>等，各各白言：「我等盡共擁護是善男子、善女人，諷誦受持增一尊法，廣演流布，終不中絕！」
時，尊者阿難告優多羅曰：「我今以此增一阿 *含囑累於<note n="e1a.119"/>汝，善諷誦讀，莫令漏減！所以者何？其有輕慢此尊經者，便為墮落為凡夫行。何以故？此，優多羅！增一阿 *含，出三十七道品<note n="e1a.120"/>之教，及諸法皆由此生。」
時，大迦葉問阿難曰：「云何，阿難！增一阿 *含乃能出生三十七道品之教，及諸法皆由此生？」
阿難報言：「如是！如是！尊者迦葉！增一阿含出生三十七品，及諸法皆由此生。且置增一阿 *含一偈之中，便出生三十七品及諸法。」
迦葉問言：「何等偈中出生三十七品及諸法？」
時，尊者阿難便說此偈：
「諸惡莫作，諸善奉行；
自淨其意，是諸佛教。
「所以然者，諸惡莫作，是諸法本，便出生一切善法；以生善法，心意清淨。是故，迦葉！諸佛世尊身、口、意行，常修清淨。」
迦葉問曰：「云何，阿難！增一阿 *含獨出生三十七品及諸法，餘四阿 *含亦復出生乎？」
阿難報言：「且置，迦葉！四阿 *含義，一偈之中，盡具足諸佛之教，及辟支佛<note n="e1a.121"/>、聲聞<note n="e1a.122"/>之教。所以然者，諸惡莫作，戒具之<note n="e1a.123"/>禁，清白之行；諸善奉行，心意清淨；自淨其意，除邪顛倒；是諸佛教，去愚惑想。云何，迦葉！戒清淨者，意豈不淨乎？意清淨者，則不<note n="e1a.124"/>顛倒；以無顛倒，愚惑想滅，諸三十七道品果<note n="e1a.125"/>便得成就。以<note n="e1a.126"/>成道果，豈非諸法乎？」
迦葉問曰：「云何，阿難！以此增一付授優多羅，不囑累餘比丘一切諸法乎？」
阿難報言：「增一阿 *含則是諸法，諸法則是增一阿 *含，一無有二。」
迦葉問曰：「以何等故，以此增一阿 *含囑累優多羅，不囑累餘比丘乎？」
阿難報曰：「迦葉當知：昔者九十一劫，毗婆尸<note n="e1a.127"/>如來、至真、等正覺，出現於世。爾時，此優多羅比丘名曰伊俱優<note n="e1a.128"/>多羅，爾時彼佛以增一之法囑累此人，使諷誦讀。
「自此 *以後三十一劫，次復有佛名式詰<note n="e1a.129"/>如來、至真、等正覺。爾時，此優多羅比丘名目伽優多羅。式詰如來復以此法囑累其人，使諷誦讀。卽彼三十一劫中，毗舍婆<note n="e1a.130"/>如來、至真、等正覺，復出於世。爾時，此優多羅比丘名龍優多羅，復以此法囑累其人，使諷誦讀。
「迦葉當知：此賢劫中有拘留孫<note n="e1a.131"/>如來、至真、等正覺，出現於世。爾時，優多羅比丘名雷電優多羅，復以此法囑累其人，使諷誦讀。此賢劫中次復有佛，名拘那 *含<note n="e1a.132"/>如<note n="e1a.133"/>來、至真、等正覺，出現於世。爾時，優多羅比丘名天優多羅，復以此法囑累其人，使諷誦讀。此賢劫中次復有佛，名迦葉<note n="e1a.134"/>如來、至真、等正覺，出現於世。爾時，優多羅比丘名梵優多羅，復以此法囑累其人，使諷誦讀。
「迦葉當知：今釋迦文如來、至真、等正覺，出現於世。今此比丘名優多羅，釋迦文佛雖般涅槃<note n="e1a.135"/>，比丘阿難猶存於世。世尊以法盡以<note n="e1a.136"/>囑累我，我今復以此法授與優多羅。所以者何？當觀其器，察知原本，然後授法。何以故？過去<note n="e1a.137"/>時於此賢劫中，拘留孫如來、至真、等正覺、明行成為<note n="e1a.138"/>、善逝<note n="e1a.139"/>、世間解<note n="e1a.140"/>、無上士<note n="e1a.141"/>、道法御<note n="e1a.142"/>、天人師<note n="e1a.143"/>，號佛<note n="e1a.144"/>、眾祐<note n="e1a.145"/>，出現於世。爾時，有王名摩訶提婆，以法治化，未曾阿曲。壽命極長，端正<note n="e1a.146"/>無雙，世之希有，八萬四千歲中於童子身而自遊戲，八萬四千歲中以太子身以法治化，八萬四千歲中復以王法治化天下。
「迦葉當知：爾時，世尊遊甘梨園中，食後如昔常<note n="e1a.147"/>法，中庭經行，我及<note n="e1a.148"/>侍者。爾時世尊便笑，口出五色光。我見已，前長跪白世尊曰：『佛不妄笑，願聞本末！如來、至真、等正覺，終不妄笑。』爾時，迦葉！佛告我言：『過去世時於此賢劫中，有如來名拘留孫至真<note n="e1a.149"/>、等正覺，出現於世，復於<note n="e1a.150"/>此處為諸弟子而廣說法。復次，於此賢劫中，復有拘那 *含 *如來、至真、等正覺，出現於世，爾時彼佛亦於此處而廣說法。次復，此賢劫中迦葉如來、至真、等正覺，出現於世，迦葉如來亦於此處而廣說法。』
「爾時，迦葉！我於佛前長跪白佛言：『願令<note n="e1a.151"/>釋迦文佛亦於此處，與諸弟子具足說法，此處便為四如來金剛之座，恆不斷絕。』
「爾時，迦葉！釋迦文佛於<note n="e1a.152"/>彼坐，便告我言：『阿難！昔者此座<note n="e1a.153"/>，賢劫之中有王出世，名摩訶提婆。乃至八萬四千歲以王法教化，訓之以德，經歷年歲<note n="e1a.154"/>，便告劫比<note n="e1a.155"/>言：若見我首有白髮者，便時告吾。』
「爾時，彼人聞王教令，復經數年，見王首上有白髮生，便前長跪白大王曰：『大王當知：首上已<note n="e1a.156"/>生白髮。』時王告彼人言：『捉取金鑷，拔吾白髮，著吾手中。』爾時，彼人受王教令，便執金鑷，前拔白髮。
「爾時，大王見白髮已，便說此偈<note n="e1a.157"/>：
『於今我首上， *已生衰耗毛；
天使 *已來至，宜當<note n="e1a.158"/>時出家。』
「『我今已食人中之福，宜當自勉昇天之德，剃除鬚髮，著三法衣，以信堅固，出家學道，離於眾苦。』
「爾時，王摩訶提婆便告第一太子，名曰長壽：『卿今知不？吾首已<note n="e1a.159"/>生白髮，意欲剃除鬚髮，著三法衣，以信堅固，出家學道，離於眾苦。汝紹吾位，以法治化，勿令有失，違吾言教，造凡夫行！所以然者，若有斯人，違吾言者，便為凡夫之行。夫<note n="e1a.160"/>凡夫者<note n="e1a.161"/>，長處三塗<note n="e1a.162"/>、八難<note n="e1a.163"/>之中。』爾時，王摩訶提婆以王之位授太子已，復以財寶賜與劫比。便於彼處剃除鬚髮，著三法衣<note n="e1a.164"/>，以信堅固，出家學道，離於眾苦。於八萬四千歲善修梵行<note n="e1a.165"/>，行四等心：慈、悲、喜、護。身逝命終，生梵天上。
「時，長壽王憶父王教，未曾暫捨。以法治化，無有阿曲，未經旬日，便復得作轉輪聖王<note n="e1a.166"/>，七寶具足。所謂七寶者：輪寶、象寶、馬寶、珠寶、玉女寶、典藏寶、典兵寶，是謂七寶。復有千子，勇猛智慧，能除眾苦，統領四方。
「時，長壽王以前王法，如上作偈：
『於今我首上，已生衰耗毛；
天使已來至，宜當時出家。』
「『我今已食人中之福，宜當自勉昇天之德，剃除鬚髮，著三法衣，以信堅固，出家學道，離於眾苦。』
「時，長壽王告第一太子善觀曰：『卿今知不？吾已首上生白髮，意欲剃除鬚髮，著三法衣，以信堅固，出家學道，離於眾苦。汝紹吾位，以法治化，勿令有失，違吾言教，造凡夫行！所以然者，若有斯人，違吾言者，為凡夫之行。夫凡夫者，長處三塗、八難之中。』時，王長壽八萬四千歲善修梵行，行四等心：慈、悲、喜、護。身逝命終，生梵天上。時，王善觀憶父王教，未曾暫捨，以法治化，無有阿曲。
「迦葉！知不？爾時摩訶提婆，豈異人乎？莫作是觀。爾時王者，今釋迦文是；時長壽王者，今阿難身是；爾時善觀者，今優多羅比丘是。恆受王法未曾捨忘，亦不斷絕。時，善觀王復興父王敕，以法治化，不斷王教。所以然者，以父王教，難得違故。」
爾時，尊者阿難便說偈曰<note n="e1a.167"/>：
「敬法奉所尊，不忘本恩報；
復能崇三業，智者之所貴！
「我觀此義已，以此增一阿 *含授與優多羅比丘。何以故？一切諸法皆有所由。」
時，尊者阿難告優多羅曰：「汝前作轉輪聖王時，不失王教，今復以此法而相囑累，不失正教，莫作凡夫之行。汝今當知：若有違失如來善教者，便墮凡夫地中。何以故？時，王摩訶提婆不得至竟解脫之地，未得解脫至安隱處；雖受梵天福報，猶不至究竟；如來善業，乃名究竟安隱之處，快樂無極，天、人所敬，必得涅槃。以是之故，優多羅！當奉持此法，諷誦讀念，莫令缺漏！」
爾時，阿難便說偈曰<note n="e1a.168"/>：
「於法當念故，如來由是生；
法興成正覺，辟支羅漢道。
法能除眾苦，亦能成果實；
念法不離心，今報後亦受。
若欲成佛者，猶如釋迦文；
受持三藏法，句逗不錯亂。
三藏雖難持<note n="e1a.169"/>，義理不可窮；
當誦四阿 *含，便斷天人逕<note n="e1a.170"/>。
阿 *含雖難誦，經義不可盡；
戒律勿令失，此是如來寶。
禁律亦難持，阿 *含亦復然；
牢持阿毗曇，便降外道<note n="e1a.171"/>術。
宣暢阿毗曇，其義亦難持；
當誦三阿 *含，不失經句逗。
契經、阿毗曇，戒律流布世；
天人得奉行，便生安隱處<note n="e1a.172"/>。
設無契經法，亦復無戒律；
如盲投於冥，何時當見明！
以是囑累汝，并及四部眾，
當持勿輕慢，於釋迦文佛<note n="e1a.173"/>！」
尊者阿難說是語時，天地六反震動，諸尊神天在虛空中，手執天華而散尊者阿難上，及散四部之眾。一切天、龍、鬼神、乾沓和、阿須倫、加<note n="e1a.174"/>留羅、甄陀羅、摩休勒等，皆懷歡喜而悉歎曰：「善哉！善哉！尊者阿難！上中下言，悉無不善，於法當恭敬，誠如所說，諸天、世人無不從法而得成就。若有行惡，便墮地獄、餓鬼、畜生。」
爾時，尊者阿難於四部眾中而師子吼，勸一切人，奉行此法。爾時，座上三萬天、人得法眼<note n="e1a.175"/>淨。
爾時，四部之眾、諸天、世人聞尊者所說，歡喜奉行！