善惡品第四十七<note n="e47.4"/>
<font color="#800000"><b>（四一八）</b></font><note n="e47.5"/>
聞如是：
一時，佛在舍衛國祇樹給孤獨園。
爾時，世尊告諸比丘：「若有眾生奉行十法，便生天上；又行十法，便生惡趣；又行十法，入涅槃界。
「云何修行十法，生惡趣中？於是，有人殺生、盜劫、淫泆、妄言、綺<note n="e47.6"/>語、惡口、兩舌鬥亂彼此、嫉妬<note n="e47.7"/>、瞋恚、興起邪見，是謂十法。其有眾生，行此十法，入惡趣中<note n="e47.8"/>。
「云何修行十法，得生天上？於是，有人不殺，不盜，不淫，不妄言、 *綺語、惡口，不兩舌鬥亂彼此，不<note n="e47.9"/>嫉妬、恚害<note n="e47.10"/>、興起邪見。若有人行此十法者，便生天上<note n="e47.11"/>。
「云何修行十法，得至涅槃？所謂十念，念佛、念法、念比丘僧、念天、念戒、念施、念休息、念安般、念身、念死，是謂修行十法，得至涅槃。比丘當知：其生天及惡趣者，當念捨離；其十法得至涅槃者，善修奉行。如是，比丘！當作是學！」
爾時，諸比丘聞佛所說，歡喜奉行！
<font color="#800000"><b>（四一九）</b></font><note n="e47.12"/>
聞如是：
一時，佛在舍衛國祇樹給孤獨園。
爾時，世尊告諸比丘：「由十惡<note n="e47.13"/>之本，外物衰耗，何況內法。云何為十？所謂殺、盜、淫、妄言、 *綺語、惡口、兩舌鬥亂彼此、嫉妬、恚害<note n="e47.14"/>、心懷邪見。由殺生報故，眾生壽命極短；由不與取報<note n="e47.15"/>故，眾生生便貧賤；由淫泆報故，眾生門不貞良；由妄語 *報故，眾生口氣醜<note n="e47.16"/>弊，致不鮮潔；由 *綺語 *報故，致土地不平整<note n="e47.17"/>；由兩舌報故，土地生荊棘<note n="e47.18"/>；由惡口報故，語有若干種；由嫉妬報<note n="e47.19"/>故，以致穀不豐熟；由恚害報故，多諸穢惡之物；由邪見報故，自然生八大地獄<note n="e47.20"/>。因此十惡報故，使諸外物衰秏<note n="e47.21"/>，何況內物！是謂，比丘！當念捨離十惡之法，修行十善法。如是，比丘！當作是學！」
爾時，諸比丘聞佛所說，歡喜奉行！
<font color="#800000"><b>（四二○）</b></font><note n="e47.22"/>
聞如是：
一時，佛在舍衛國祇樹給孤獨園。
爾時，波斯匿王往至世尊所，頭面禮足，在一面坐。爾時，波斯匿王往白世尊言：「如來審有是語：『施我獲福多，餘者獲福少；施我弟子，勿施餘人。』設有人作是語者，豈非毀如來法乎？」
佛告王曰：「我無此語：『獨應施我，勿施餘人。』大王當知！我恆有此語：『若比丘况中遺餘擲著水中，軟<note n="e47.23"/>蟲食之猶得其福，何況施人而不獲福乎？』但，大王！我有是語：『施持戒人，其福益多，勝於犯戒之人。』」
爾時，波斯匿王前白佛言：「唯然，世尊！施持戒人，其福倍多於犯戒之人者上。」
王復白佛言：「尼揵<note n="e47.24"/>子來語我言：『沙門瞿曇知於幻術<note n="e47.25"/>，能迴轉世人。』世尊！此語為審乎？為非耶？」
佛告王曰：「如是，大王！如向來言：『我有幻法，能迴轉世人。』」
王白佛言：「何者名為迴轉幻法？」
佛告王曰：「其殺生者其罪難量，其不殺者受福無量；其不與取者獲罪無量，其不盜者獲福無量；夫淫泆者受罪無量，其不淫者受福無量；其邪見者受罪無量，其正見者獲福無量。我所解幻法者，正謂此耳！」
是時，波斯匿王白世尊言：「若當世間人民、魔、若魔天、有形之類，深解此幻術者則獲大幸。自今已<note n="e47.26"/>後，不復聽外道異學入我國界，聽四部之眾恆在我宮，常當供養，隨其所須。」
佛告大王：「勿作是語！所以然者，施畜<note n="e47.27"/>生之類，猶<note n="e47.28"/>獲其福；及施犯戒之人，亦獲其福；施持戒之人，福亦難量；施外仙道之<note n="e47.29"/>人，獲一億之福；施須陀洹、斯陀 *含、阿那 *含、阿羅漢、辟支佛及佛，其福不可量。是故，大王！當興發意，供給當來過去諸佛、聲聞弟子。如是，大王！當作是學！」
爾時，波斯匿王聞佛所說，歡喜奉行！
<font color="#800000"><b>（四二一）</b></font><note n="e47.30"/>
聞如是：
一時，佛在舍衛國祇樹給孤獨園。
爾時，眾多比丘食後皆集普會講堂，咸共論說此義，所謂論者：衣裳、服飾、飲食之論，鄰國、賊寇、戰鬥之論，飲酒、淫泆、五樂之論，歌舞、戲笑、妓樂之論，如此非要，不可稱計。
爾時，世尊以天耳聽聞諸比丘各作是論，卽往至普會講堂所，問諸比丘：「汝等集此欲何所論說？」
是時，諸比丘白世尊言：「我等集此共論此不要事。」
是時，佛告諸比丘曰：「止！止！比丘！勿作此論。所以然者，此論非義，亦無善法之趣。不由此論得修梵行，不得滅盡涅槃之處，不得沙門平等之道。此皆俗論，非正趣之論。汝等已<note n="e47.31"/>離俗修道，不應思惟敗行之論。汝等設欲論者，當論十事功德之論。云何為十？若精勤比丘：少欲、知足、有勇猛心、多聞能與人說法、無畏無恐、戒律具足、三昧成就、智慧成就、解脫成就、解脫見慧成就<note n="e47.32"/>。汝等設欲論者，當論此十事。所以然者，潤及一切，多所饒益，得修梵行，得至滅盡無為之處，涅槃之要也。汝今族姓子已<note n="e47.33"/>出家學道，應當思惟此十事。此論者，正法之論，去離惡趣。如是，比丘！當作是學！」
爾時，諸比丘聞佛所說，歡喜奉行！
<font color="#800000"><b>（四二二）</b></font><note n="e47.34"/>
聞如是：
一時，佛在舍衛國祇樹給孤獨園。
爾時，眾多比丘皆集普會講堂，各生此論：「今舍衛城穀米湧<note n="e47.35"/>貴，乞求難果世尊又說：『依於飲食，人身得存，四大依倚心所念法，法依善趣之本。』我等今日便當差次立<note n="e47.36"/>人乞求。使乞求之人得見好妙色，得極妙更樂，得衣裳、飲<note n="e47.37"/>食、牀臥具、病瘦醫藥，不亦善耶？」
爾時，世尊清淨無瑕穢，以天耳遙聞諸比丘各生此論。爾時，世尊卽往至普會講堂所，在眾中坐，告諸比丘：「汝等集此為何論義？」
比丘對曰：「我等所論，今舍衛城乞求難得，欲共差次一人次第乞食，隨時得見好色妙服，及衣被、飲食、牀臥具、病瘦醫藥。我等所論正論<note n="e47.38"/>此耳！」
佛告比丘：「若乞求比丘四事供養衣被、 *飲食、牀臥具、病瘦醫藥，復用見<note n="e47.39"/>色、聲、香、味、細滑法乎<note n="e47.40"/>？我恆教敕：『乞食<note n="e47.41"/>求有二事：可親、不可親。設得衣被、飲食、牀臥具、病瘦醫藥，增益惡法，無有善法，此不可親。若得乞求衣被、飲食、牀臥具、病瘦醫藥，增益善法，不增惡法，此便可親。』汝等比丘！於此法中，欲作何等之論？汝等所論者，非正法論，當捨此法，更莫思惟！不由此得至休息滅盡涅槃之處。
「設欲論者，當論此十法。云何為十？若精勤比丘：少欲、知足、有勇猛心、多聞能與人說法、無畏無恐、戒律具足、三昧成就、智慧成就、解脫成就、解脫見慧成就。汝等設欲論者，當論此十事。所以然者，潤及一切，多所饒益，得修梵行，得至滅盡之處、無為涅槃界。此論者沙門之義，當念思惟，勿去離心。如是，比丘！當作是學！」
爾時，諸比丘聞佛所說，歡喜奉行！
<font color="#800000"><b>（四二三）</b></font><note n="e47.42"/>
聞如是：
一時，佛在舍衛國祇樹給孤獨園。
爾時，眾多<note n="e47.43"/>比丘各集普會講堂，作是異論：「今舍衛城乞食<note n="e47.44"/>難得，非比丘所安之處。我等可立一人次第乞食。此乞比丘，能辦衣被、 *飲食、牀臥具、病瘦醫藥，無所乏短。」
爾時，眾中有一比丘，白諸人曰：「我等不堪任在此乞求，各共詣摩竭國於彼乞求，又且穀米豐賤，飲食極饒。」
更復有比丘說曰：「我等不宜在彼國乞食。所以然者，阿闍世王在彼治化，主行非法，又殺父王，與提婆達兜為友，以此因緣故，不宜在彼乞求。」
復有比丘說曰：「今此拘留沙國土，人民熾盛，饒財多寶，宜在彼土乞求。」
復有比丘作是說：「我等不宜在彼土乞食。所以然者，惡生王於彼土治化，極為兇<note n="e47.45"/>弊，無有慈仁，人民麁暴，好喜鬥訟。以此因緣，故不應在彼乞食。」
復有比丘說曰：「我等宜在拘深<note n="e47.46"/>婆羅㮈城，優填王所治之處，篤信佛法，意不移動，我等宜在彼土乞食，所願無違。」
爾時，世尊以天耳聞諸比丘各生此論，卽嚴整衣服，至諸比丘所，在中央坐，問諸比丘曰：「汝等集此欲何等論？為說何事？」
是時<note n="e47.47"/>，比<note n="e47.48"/>丘白佛言：「我等集此各興此論：『今舍衛城穀米 *湧貴，乞求叵得，各當共詣摩竭國界，於彼乞求。又彼國土饒財多寶，所索易得。』其中或有比丘說曰：『我等不宜彼國乞食。所以然者，阿闍世王在彼治化，主行非法，又殺父王，與提婆達兜為友，以此因緣，故不宜在彼乞求。』其中復有比丘說曰：『今<note n="e47.49"/>拘留沙國，人民熾盛，饒財多寶，宜在彼國乞食。』復有比丘作是說：『我等不宜在彼乞食。所以然者，惡生王於彼治化，為人 *兇惡，無有慈仁，好喜鬥訟。以此因緣，故不宜在彼乞食。』復有比丘說曰：『我等宜在拘 *深婆羅㮈城，優填王所治之處，篤信佛法，意不移動，宜在彼乞食，所願無違。』在此所<note n="e47.50"/>論，正謂此耳！」
爾時，佛告諸比丘：「汝等莫稱譏王治國家界，亦莫論王有勝劣<note n="e47.51"/>。」
爾時，世尊便說此偈：
「夫人作善惡，行本有<note n="e47.52"/>所因；
彼彼獲其報，終不有毀敗。
夫人作善惡，行本有所因；
為善受善報，惡受惡果報。
「是故，比丘！勿興斯意論國事，緣不由此論得至滅盡涅槃之處，亦不得沙門正行之法。設欲作是論，非是正業。汝等應當學十事論<note n="e47.53"/>。云何為十？若精勤比丘：少欲、知足、有勇猛心、多聞能與人說法、無畏無恐、戒律具足、三昧成就、智慧成就、解脫成就、解脫見慧成就。汝設欲論者，當論此十事。所以然者，普潤一切，得修梵行，得至滅盡涅槃之處。汝等已<note n="e47.54"/>出家學道，離於世俗，當勤思惟，勿去離心。如是，比丘！當作是學！」
爾時，諸比丘聞佛所說，歡喜奉行！
<font color="#800000"><b>（四二四）</b></font><note n="e47.55"/>
聞如是：
一時，佛在舍衛國祇樹給孤獨園。
爾時，眾多比丘集普會講堂各興此論：「今波斯匿王主行非法，犯聖律教，讖比丘尼得阿羅漢道，十二年中閉在宮內，與共交通。又不事佛、法、比丘僧，無篤信之心向阿羅漢，則無信心於佛、法、聖眾，我等宜應遠離，勿止此土。所以然者，王行非法時，王大臣亦行非法；大臣以<note n="e47.56"/>行非法，左右吏佐亦行非法；吏佐已行非法，諸庶人類亦行非法。我今宜在遠國乞求，不止此邦。又可觀彼風<note n="e47.57"/>俗之化，已見風俗之化，則見殊異之處。」
爾時，世尊以天耳聽聞諸比丘各興此論，卽往至諸比丘所，在中央坐。爾時，佛告諸比丘：「汝等集此為何論說？」
眾多比丘白世尊言：「我等在此論波斯匿王，主行非法，犯聖律教，十二年中閉讖比丘尼，在深宮內<note n="e47.58"/>，接待以色。又彼<note n="e47.59"/>得道之人行過三界，然王亦不事佛、法及眾僧，無篤信之心向阿羅漢；已無此心，則無此心於三尊。我等宜遠遊，不須住此。所以然者，王行非法時，臣佐、人民亦復行惡，又觀世間風化之法。」
爾時，世尊告曰：「汝等勿論國界之事，當自剋己，思惟內省，挍<note n="e47.60"/>計分別。言此論者不合至理，亦復不令人得修梵行，滅盡無為涅槃之處。當自修己，熾然<note n="e47.61"/>法行，自歸最尊。若比丘能自修己，興隆法樂者，此人之類便為我躬自所生。云何，比丘！能自熾然，興隆法樂，無有虛妄，自歸最尊？於是，比丘！內自觀身，身意止，自攝其心，除去亂想，無有憂愁；外自觀身，身意止，自攝其心，除去亂想，無有愁憂<note n="e47.62"/>；有<note n="e47.63"/>復內外觀身，身意止；內觀痛，外觀痛，內外觀痛；內觀心，外觀心，內外觀心；內觀法，外觀法，內外觀法，法<note n="e47.64"/>意止，自攝其心，除去亂想，無有愁憂。如是，比丘！能自熾然<note n="e47.65"/>其行，興隆法樂，自歸最尊。
「諸有將來、現在比丘，能自熾然不失行本，便為我之所生。是故，比丘！若欲有所論，當論於<note n="e47.66"/>十事。云何為十？所謂精勤比丘：少欲、知足、有勇猛心、多聞能與人說法、無畏無恐、戒律具足、三昧成就、智慧成就、解脫成就<note n="e47.67"/>、解脫見慧成就。汝等設欲論者，當論此十事。所以然者，潤及一切，多所饒益，得修梵行，至滅盡之處、無為涅槃界。此論者沙門之義，當念思惟，勿去離心。如是，比丘！當作是學！」
爾時，諸比丘聞佛所說，歡喜奉行！
<font color="#800000"><b>（四二五）</b></font><note n="e47.68"/>
聞如是：
一時，佛在舍衛國祇樹給孤獨園。
爾時，舍衛國城中有一長者<note n="e47.69"/>，與羅云<note n="e47.70"/>作禪屋。爾時，羅云<note n="e47.71"/>隨<note n="e47.72"/>其日數，止彼屋中，後便人間遊化。時，彼長者竊生此心：我當往覲尊者羅 *云。爾時，長者見羅 *云房中，寂寞不見人住。見已，語諸比丘曰：「尊者羅 *云今為所在？」
比丘報曰：「羅 *云在人間遊化。」
長者報曰：「唯願諸賢差次人在吾房中住。世尊亦說：『造立園果<note n="e47.73"/>，及作橋舡<note n="e47.74"/>，近道作圊<note n="e47.75"/>廁，持用惠施，長夜獲其福，戒法成就，死必生天上。』以是之故，我與羅 *云作屋耳！今羅 *云不樂我房，唯願諸賢差次人住我房中！」
諸比丘對曰：「如長者教。」爾時，諸比丘卽差次一比丘住房中。
是時，尊者羅 *云便作是念：我離世尊積久，今可往問訊。是時，尊者羅 *云卽往至世尊所，頭面禮足，在一面坐。須臾之間，卽從座<note n="e47.76"/>起，還詣房中，見有異比丘在屋中住。見已，語彼比丘曰：「誰持我房與卿使<note n="e47.77"/>住？」
比丘報曰：「眾僧差次令我住此房中。」
是時，羅 *云還至世尊所，因此緣本，具白世尊：「不審如來，眾僧差次我房，使道人在此止住耶？」
佛告羅 *云：「汝往至長者家，語長者曰：『我所行法無有身、口、意行有過乎？又非身三、口四、意三過乎<note n="e47.78"/>？長者先持房施我，後復持與聖眾。』」
是時，羅 *云受佛教已，卽往長者家，語長者曰：「我非有身三、口四、意三過*乎？」
長者報曰：「我亦不見羅 *云身、口、意過也。」
羅 *云語長者曰：「何故奪我房舍持與聖眾？」
長者報曰：「我見房空，是故持施聖眾。時我復作是念：尊者羅 *云必不樂我房中。故持惠施耳！」
是時，羅 *云聞長者語已，即還至世尊所，以此因緣，具白如來。是時，世尊卽告阿難：「速打揵椎<note n="e47.79"/>，諸有比丘在祇洹精舍者，盡集普會講堂。」
時，阿難卽受佛教，召諸比丘在普會講堂。爾時，世尊告諸比丘：「我今當說惠施清淨，汝等善思念之。」爾時，諸比丘從佛受教。
世尊告曰：「彼云何名為惠施清淨？於是，比丘！若有人以物惠施，後復還奪更與餘人，此名為施不均整，非平等施。若復有人奪彼人物，持施聖眾；若復有人還奪聖眾，持用與人，此非為平等之施，亦非清淨之施。轉輪聖王自於境界猶得自在，比丘於己衣况亦得自在。若復彼人口不見許，而取他人物與人者，此非平等之施。我今告諸比丘，施主見與，受主不見與者，此非平等之施。若復彼比丘會遇命終，當持此一房在眾中結羯磨<note n="e47.80"/>，傳告唱令：『某甲比丘命終，今持此房在眾分處，欲安處何人？隨聖眾教。諸賢！任使某甲比丘住者，各共忍之。』若不聽者，今便說再三，亦當作是說之。若眾僧一人不聽而與者，則非平等之施，則為雜濁之物。今還與羅 *云房，清淨受之。」
爾時，諸比丘聞佛所說，歡喜奉行！
<font color="#800000"><b>（四二六）</b></font><note n="e47.81"/>
聞如是：
一時，佛在羅閱城迦蘭陀竹園所，與大比丘眾五百人俱。
時，尊者大均頭在靜寂之處，興此念想：諸前後中央<note n="e47.82"/>之見，云何得知？爾時，大<note n="e47.83"/>均頭到時，著衣持鉢，到世尊所，頭面禮足，在一面坐。爾時，均頭白世尊言：「今此諸見，前後相應，云何得滅此見？又使餘者不生？」
世尊告曰：「於是，均頭！此見所出與<note n="e47.84"/>所滅之處，皆是無常、苦、空。均頭知之，當建此意。夫見之法六十二種<note n="e47.85"/>，要當住十善<note n="e47.86"/>之地，除去此見。云何為十？於是，均頭！他好殺生，我等應當不殺；他好盜，我不盜；他犯梵行，我行梵行；他妄語，我不行妄語；他行兩舌鬥亂彼此、綺語、惡口、嫉妬、恚、邪見，我行正見。
「均頭當知：如從惡道得值正道，如從邪見得至正見，迴邪就正，猶如有人自己沒溺，復欲渡<note n="e47.87"/>人者，終無此理。己未滅度，欲使他人滅度者，此事不然。如有人自不沒溺，便能 *渡人，可有此理。今亦如是，自般涅槃，復使他人取滅度者，可有此理。是故，均頭當念：離殺，不殺滅度；離盜，不盜滅度；離淫，不淫滅度；離妄語，不妄語滅度；離綺<note n="e47.88"/>語，不 *綺語滅度；離麁言，不麁言滅度；離鬥亂彼此，不鬥亂彼此滅度；離嫉妬，不嫉妬滅度；離恚，不恚滅度；離邪見，得正見滅度。
「均頭當知：若凡夫之人便生此念：『為有我耶？為無我<note n="e47.89"/>耶？有我無我耶？世有常耶？世無常耶？世有邊耶？世無邊耶？命是身耶？為命異身異耶？如來死耶？如來不死耶？為有死耶？為無死耶？為誰造此世<note n="e47.90"/>？』生諸邪見：『為是梵天造此世？為是地主施設此世？又梵天造<note n="e47.91"/>此眾生，地主造此世間；眾生<note n="e47.92"/>本無今有，已<note n="e47.93"/>有便滅。』凡夫之人無聞、無見，便生此念。」
爾時，世尊便說此偈：
「自然有梵天，此是梵志語；
此見不真正，如彼之所見：
我主生蓮華，梵天於中出；
地主生梵天，自生不相應。
地主剎利種，梵志之父母；
云何剎利子，梵志還相生？
尋其所生處，諸天之所說；
此是歎譽言，還自著羇<note n="e47.94"/>難。
梵<note n="e47.95"/>天生人民，地主造世間；
或言餘者造，此語誰者審？
恚欲之所惑，三事共合集；
心不得自在，自稱我世勝。
天神造世間，亦非梵天生；
設復梵天造，此非虛妄耶？
尋跡遂復多，審諦方言虛；
其行各各異，此行不審實。
「均頭當知：眾生之類所見不同，其念各異。此諸見者皆是無常，其有懷抱此見，則是無常變易之法。若他人殺生，我等當離殺生<note n="e47.96"/>；設他盜者，當遠離之；不習其行，專其心意，不使錯亂，思惟挍<note n="e47.97"/>計，邪見所興，乃至十惡之法皆當去離，不習其行。若他瞋恚，我等學於忍辱；他人懷嫉妬，我當捨離；他興憍慢，我念捨離；若他自稱、毀餘人，我等不自稱、不毀他人；他人<note n="e47.98"/>不少欲，我等當學少欲；他人犯戒，我修其戒；他人有懈怠，我當精進；他人不行三昧，我行三昧。當作是學！他人愚惑，我行智慧。其能觀察分別其法者，邪見消滅，餘者不生。」
是時，均頭受如來教已，在閑靜之處，思惟挍<note n="e47.99"/>計，所以族姓子，出家學道，著三法衣，修無上梵行：生死已盡，梵行已立，所造已辦，更不復受有，如實知之。是時，均頭便成阿羅漢。
爾時，均頭聞佛所說，歡喜奉行！
<font color="#800000"><b>（四二七）</b></font><note n="e47.100"/>
聞如是：
一時，佛在舍衛國祇樹給孤獨園。
爾時，世尊告諸比丘：「地獄眾生受其罪報，極至一劫，或有其中間夭者；受畜生罪報，極至一劫，其間有中夭者；受餓鬼報，極至一劫，其間有中夭者。比丘當知：鬱單曰人壽千歲，無有中夭者。所以然者，彼土人民無所係屬，設於彼命終，生善處天上，無有墮落者。弗于逮人民壽五百歲，亦有中夭者；瞿耶尼人民壽二百五十歲，亦有中夭者；閻浮提人民極壽百歲，亦有中夭者多。
「正使人壽命極至十十<note n="e47.101"/>，人民之兆以壽 *十十，其行不同，性分各異。初十幼<note n="e47.102"/>小，無所識知；第二十少多有知，猶不貫了；第三十欲意熾盛，貪著於色；第四十多諸伎<note n="e47.103"/>術，所行無端；第五十解義明了，所習不忘<note n="e47.104"/>；第六十慳著財物，意不決了；第七十懈怠喜眠，體性遲緩；第八十無有少壯之心，亦無榮飾；第九十多諸病痛，皮緩面皺；第 *十十諸根衰秏<note n="e47.105"/>，骨節相連，多 *忘意錯。比丘知之：設人壽百歲，當經歷爾許之難。設人壽百歲，當經三百冬、夏、秋<note n="e47.106"/>，計其壽命，蓋不足言。若人壽百歲，當食三萬六千食，其間或有不食時：瞋不食，不與不食，病不食。計彼食與不食，及飲母乳，取要言之，三萬六千食。比丘！若人壽百歲其限歲數，飲食之法其狀如是。
「比丘當知：閻浮地人民，或壽極長與無量壽等。過去久遠不可計世，有王名療<note n="e47.107"/>眾病，壽命極長，顏色端正<note n="e47.108"/>，受樂無量。爾時，無疾病、老、死<note n="e47.109"/>之患。時，有夫婦二人生一子，子便命終。是時，父母抱舉令坐，又持食與，然彼子不飲、不食，亦不起坐。何以故爾？以命終故。是時，彼父母便生此念：我子今日何為瞋恚，不肯食飲，亦不言語？所以然者，由彼人民不聞死亡音響<note n="e47.110"/>之所致也。
「爾時，彼父母便復念曰：『我子今已<note n="e47.111"/>經七日不飲、不食，亦復不知何由默然？我今可以此因緣，往白療病大王使知。』是時，父母往至王所，以此因緣，具白大王。是時，大王便作是念：今日已聞死亡音 *響。王告之曰：『汝等可持此小兒到吾所。』爾時，父母卽抱小兒至國王所。王見已，告父母曰：『此兒已<note n="e47.112"/>命終。』時，父母白王言：『云何名為命終？』王告曰：『此兒更不行起<note n="e47.113"/>、言對、談說、飲食、戲樂，身體正直，無所復為，故名為命終。』是時，夫婦復白王言：『如此之變當經幾時？』王告之曰：『此兒不久身體爛壞，膖脹臭處，無所復任。』爾時，父母不信王語，復抱死兒，還至家中，未經幾時，身體盡壞，極為臭穢。是時，父母方信王語云：『此兒不久身體膖脹，盡當壞敗。』
「是時，夫婦復抱此膖脹小兒至國王所，而白王言：『唯然，大王！今持此兒奉貢大王。』時，父母亦不啼哭，所以然者，由不聞死亡之音故。是時，大王剝取其皮，而作大鼓，復敕作七重樓閣，持此鼓安處其上，卽敕一人：『汝當知之，令守護此鼓，百歲一擊，無令失時。』受王教誡<note n="e47.114"/>，百歲一擊。時，諸人民聞此鼓音，怪未曾有，語諸人曰：『何者音 *響？為是誰聲？乃徹於斯！』王告之曰：『此是死人皮之 *響！』眾生聞已，各興念曰：奇哉！乃聞此聲。汝等比丘！爾時王者，豈異人乎？莫作是觀。所以然者，爾時王者，卽我身是也。以此知之，昔日閻浮地壽命極長，如今閻浮地人民極為短命，滅<note n="e47.115"/>者難限。所以然者，由殺害多故，致命極短，華色失乎<note n="e47.116"/>！由此因緣，故致變怪。
「比丘當知：閻浮地五十歲，四天王中一日一夜。計彼日夜之數，三十日為一月，十二月為一歲，四天王壽命五百歲，或復有中夭者。計人中之壽十八億歲，還活地獄一日一夜。計彼一日一夜之數，三十日為一月，十二月為一歲，還活地獄極壽千歲，復有中夭者，計人中之壽三十六億歲。計人中百歲，三十三天一日一夜，計彼日月年歲之數，三十三天壽千歲，其間或有中夭者。計人中之壽三十六億歲，阿鼻地獄中一日一夜。復計彼日月之數，三十日為一月，十二月為一歲，計彼日夜之數壽二萬歲，計人中之壽，壽一拘利<note n="e47.117"/>。如是，比丘！計此之壽轉轉增倍，除無想天<note n="e47.118"/>。無<note n="e47.119"/>想天壽八萬四千劫，除<note n="e47.120"/>淨居天<note n="e47.121"/>不來此世。是故，比丘！勿懷放逸，於現身上得盡有漏。如是，比丘！當作是學！」
爾時，諸比丘聞佛所說，歡喜奉行！
增壹<note n="e47.122"/>阿 *含經卷第四十 *三<note n="e47.123"/>  