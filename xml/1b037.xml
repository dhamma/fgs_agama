　　（三七）中阿含<note n="m37.17"/>未曾有法品瞻波經<note n="m37.18"/>第六（ *初一日誦）
我聞如是：
一時，佛遊瞻波<note n="m37.19"/>，在恒伽池<note n="m37.20"/>邊。
爾時，世尊月十五日說從解脫<note n="m37.21"/>時，於比丘眾前敷座而坐。世尊坐已，卽便入定，以他心智觀察眾心。觀眾心已，至初夜<note n="m37.22"/>竟，默然而坐。
於是，有一比丘卽從座<note n="m37.23"/>起，偏袒著衣，叉手向佛，白曰：「世尊！初夜已訖，佛及比丘眾集坐來久，唯願世尊說從解脫！」爾時，世尊默然不答。
於是，世尊復至中夜默然而坐，彼一比丘再從 *座起，偏袒著衣，叉手向佛，白曰：「世尊！初夜已過，中夜將訖，佛及比丘眾集坐來久，唯願世尊說從解脫！」世尊亦再默然不答。
於是，世尊復至後夜默然而坐，彼一比丘三從 *座起，偏袒著衣，叉手向佛，白曰：「世尊！初夜既過，中夜復訖，後夜垂盡，將向欲明，明出不久<note n="m37.24"/>，佛及比丘眾集坐極久，唯願世尊說從解脫！」
爾時，世尊告彼比丘：「於此眾中，有一比丘已為不淨。」彼時尊者大目揵<note n="m37.25"/>連亦在眾中，於是，尊者大目 *揵連便作是念：世尊為何比丘而說此眾中有一比丘已為不淨，我寧可入如其像定，以如其像定他心之智，觀察眾心<note n="m37.26"/>。尊者大目 *揵連卽入如其像定，以如其像定他心之智，觀察眾心，尊者大目 *揵連便知世尊所為比丘說此眾中有一比丘已為不淨。
於是，尊者大目 *揵連卽從定起，至彼比丘前，牽臂將出，開門置外：「癡人遠去！莫於此住！不復得與比丘眾會，從今已去，非是比丘。」閉門下鑰，還詣佛所，稽首佛足，卻坐一面，白曰：「世尊所為比丘說此眾中有一比丘已為不淨，我已逐出。世尊！初夜既過，中夜復訖，後夜垂盡，將向欲明，明出不久，佛及比丘眾集坐極久，唯願世尊說從解脫！」
世尊告曰：「大目 *揵連！彼愚癡人當得大罪，觸嬈世尊及比丘眾。大目 *揵連！若使如來在不淨眾說從解脫者，彼人則便頭破七分，是故大目 *揵連！汝等從今已後說從解脫，如來不復說從解脫。所以者何？大目 *揵連！如彼大海，從下至上，周迴漸廣，均調轉上，以成於岸，其水常滿，未曾流出。大目 *揵連！我正法、律亦復如是，漸作漸學，漸盡漸教。大目 *揵連！若我正法、律漸作漸學，漸盡漸教者，是
謂我正法、律中未曾有法。
「復次，大目 *揵連！如大海潮，未曾失時。大目 *揵連！我正法、律亦復如是，為比丘、比丘尼、優婆塞、優婆私<note n="m37.27"/>施設禁戒，諸族姓子乃至命盡，終不犯戒。大目 *揵連！若我正法、律為比丘、比丘尼、優婆塞、優婆 *私施設禁戒，諸族姓子乃至命盡，終不犯戒者，是謂我正法、律中未曾有法。
「復次，大目 *揵連！如大海水，甚深無底，極廣無邊。大目 *揵連！我正法、律亦復如是，諸法甚深，甚深無底，極廣無邊。大目 *揵連！若我正法、律諸法甚深，甚深無底，極廣無邊者，是謂我正法、律中未曾有法。
「復次，大目 *揵連！如海水鹹，皆同一味。大目 *揵連！我正法、律亦復如是，無欲為味，覺味、息味及道味。大目 *揵連！若我正法、律無欲為味，覺味、息味及道味者，是謂我正法、律中未曾有法。
「復次，大目 *揵連！如大海中多有珍寶，無量<span style="font-size: 12.0pt; font-family: hzk1 ys; mso-hansi-font-family: Foreign1; mso-bidi-font-family: Times New Roman; mso-font-kerning: 1.0pt; mso-ansi-language: EN-US; mso-fareast-language: ZH-TW; mso-bidi-language: AR-SA">&#29853;</span><note n="m37.28"/>異，種種珍琦<note n="m37.29"/>，充滿其中。珍寶名者，謂金、銀、水精、琉璃、摩尼、真珠、碧玉、白珂、車<font color="#000080"><a href="javascript:newWindow('images/1b009r-1.bmp')">[;   mso-bidi-language:AR-SA"><span lang="EN-US" style="font-size:12.0pt;font-family:&quot;Times New Roman&quot;;mso-fareast-font-family:新細明體;mso-font-kerning:1.0pt;mso-ansi-language:EN-US;mso-fareast-language:ZH-TW;mso-bidi-language:AR-SA">(</span>;mso-ascii-font-family:&quot;Times New Roman&quot;;mso-bidi-language:AR-SA">王</span><span lang="EN-US" style="font-size:12.0pt;font-family:&quot;Times New Roman&quot;;mso-fareast-font-family:新細明體;mso-font-kerning:1.0pt;mso-ansi-language:EN-US;mso-fareast-language:ZH-TW;mso-bidi-language:AR-SA">*</span>;mso-ascii-font-family:&quot;Times New Roman&quot;;mso-hansi-font-family:&quot;Times New Roman&quot;;mso-bidi-font-family:&quot;Times New Roman&quot;;mso-font-kerning:1.0pt;mso-ansi-language:EN-US;mso-fareast-language:ZH-TW;mso-bidi-language:AR-SA">巨</span><span lang="EN-US" style="font-size:12.0pt;font-family:&quot;Times New Roman&quot;;mso-fareast-font-family:新細明體;mso-font-kerning:1.0pt;mso-ansi-language:EN-US;mso-fareast-language:ZH-TW;mso-bidi-language:AR-SA">)/</span>;mso-ascii-font-family:&quot;Times New Roman&quot;;mso-hansi-font-family:&quot;Times New Roman&quot;;mso-bidi-font-family:&quot;Times New Roman&quot;;mso-font-kerning:1.0pt;mso-ansi-language:EN-US;mso-fareast-language:ZH-TW;mso-bidi-language:AR-SA">木</span>]</span></a></font><note n="m37.30"/>、珊瑚、琥<note n="m37.31"/>珀、馬瑙<note n="m37.32"/>、<span style="font-size: 12.0pt; font-family: hzk1 ys; mso-hansi-font-family: Foreign1; mso-bidi-font-family: Times New Roman; mso-font-kerning: 1.0pt; mso-ansi-language: EN-US; mso-fareast-language: ZH-TW; mso-bidi-language: AR-SA">&#29767;</span>瑁、赤石、琁珠。大目 *揵連！我正法、律亦復如是，多有珍寶，無量 *<span style="font-size: 12.0pt; font-family: hzk1 ys; mso-hansi-font-family: Foreign1; mso-bidi-font-family: Times New Roman; mso-font-kerning: 1.0pt; mso-ansi-language: EN-US; mso-fareast-language: ZH-TW; mso-bidi-language: AR-SA">&#29853;</span>異，種種珍琦，充滿其中。珍寶名者，謂四念處、四正勤、四如意足、五根、五力、七覺支、八支聖道。大目 *揵連！若我正法、律多有珍寶，無量*<span style="font-size: 12.0pt; font-family: hzk1 ys; mso-hansi-font-family: Foreign1; mso-bidi-font-family: Times New Roman; mso-font-kerning: 1.0pt; mso-ansi-language: EN-US; mso-fareast-language: ZH-TW; mso-bidi-language: AR-SA">&#29853;</span>異，種種珍 *琦，充滿其中。珍寶名者，謂四念處、四正勤、四如意足、五根、五力、七覺支、八支聖道者，是謂我正法、律中未曾有法。
「復次，大目 *揵連！如大海中，大神所居。大神名者，謂阿修<note n="m37.33"/>羅、乾沓<note n="m37.34"/>惒、羅剎、魚摩竭、龜、鼉、婆留泥、帝麑、帝麑伽羅、提帝麑伽羅。復次，大海中甚奇！甚特！眾生身體有百由延，有二百由延，有三百由延，有至七百由延，身皆居海中。大目 *揵連！我正法、律亦復如是，聖眾大神皆居其中。大神名者，謂阿羅訶、向阿羅訶、阿那含、向阿那含、斯陀含、向斯陀含、須陀洹、向須陀洹。大目 *揵連！若我正法、律聖眾大神皆居其中。大神名者，謂阿羅訶、向阿羅訶、阿那含、向阿那含、斯陀含、向斯陀含、須陀洹、向須陀洹，是謂我正法、律中未曾有法。
「復次，大目 *揵連！如大海清淨，不受死屍，若有命終者，過夜風便吹著岸上。大目 *揵連！我正法、律亦復如是，聖眾清淨，不受死屍，若有不精進人惡生，非梵行稱梵行，非沙門稱沙門，彼雖隨在聖眾之中，然去聖眾遠，聖眾亦復去離彼遠。大目 *揵連！若我正法、律聖眾清淨，不受死屍，若有不精進人惡生，非梵行稱梵行，非沙門稱沙門，彼雖隨在聖眾之中，然去聖眾遠，聖眾亦復去離彼遠者，是謂我正法、律中未曾有法。
「復次，大目 *揵連！如彼大海閻浮洲中有五大河，一曰恒伽，二曰搖尤那，三曰舍牢浮，四曰阿夷羅婆提，五曰摩企，皆入大海，及大海中龍水從空雨墮，渧<note n="m37.35"/>如車軸<note n="m37.36"/>，是一切水不能令大海有增減也。大目 *揵連！我正法、律亦復如是，剎利種族姓子剃除鬚髮，著袈裟衣，至信、捨家、無家、學道，不移動心解脫，自作證成就遊。大目 *揵連！不移動心解脫，於我正法、律中無增無減，如是梵志種、居士種、工師種族姓子剃除鬚髮，著袈裟衣，至信、捨家、無家、學道，不移動心解脫，自作證成就遊。大目 *揵連！不移動心解脫，於我正法、律中無增無減。大目 *揵連！若我正法、律剎利種族姓子剃除鬚髮，著袈裟衣，至信、捨家、無家、學道，不移動心解脫，自作證成就遊。大目 *揵連！不移動心解脫，於我正法、律中無增無減。如是梵志種、居士種、工師種族姓子剃除鬚髮，著袈裟衣，至信、捨家、無家、學道，不移動心解脫，自作證成就遊。大目 *揵連！不移動心解脫，於我正法、律中無增無減者，是謂我正法、律中未曾有法。」
佛說如是，尊者大目 *揵連及諸比丘聞佛所說，歡喜奉行！
瞻波經第六竟<note n="m37.37"/>（一千八百一十四字<note n="m37.38"/>）