<sid n="1162"/><note n="s44.1"/>
<p/>如是我聞：
<p/>一時，佛住彌絺羅<note n="s44.2"/>國菴羅園中。
<p/>時，有婆四吒<note n="s44.3"/>婆羅門尼，有六子相續命終，念子發狂，裸形被髮，隨路而走，至彌絺羅菴羅園中。
<p/>爾時，世尊無量大眾圍繞說法，婆四吒婆羅門尼遙見世尊，見已，卽得本心，慚愧羞恥，歛身蹲坐。
<p/>爾時，世尊告尊者阿難：「取汝鬱多羅僧<note n="s44.4"/>與彼婆四吒婆羅門尼，令著聽法。」
<p/>尊者阿難卽受佛教，取衣令著。
<p/>時，婆羅門尼得衣著已，至於佛前，稽首禮佛，退坐一面。
<p/>爾時，世尊為其說法，示<note n="s44.5"/>教照喜已，如佛常法，說法次第，……乃至信心清淨，受三自歸，聞佛所說，歡喜隨喜，作禮而去。
<p/>彼婆四吒優婆夷於後時，第七子忽復命終，彼優婆夷都不啼哭憂悲惱苦。時，婆四吒優婆夷夫說偈而告婆四吒優婆夷言：
<p/>「先諸子命終，念子生憂苦，
<p/>晝夜不飲食，乃至發狂亂。
<p/>今喪第<note n="s44.6"/>七子，而不生憂苦？」
<p/>婆四吒優婆夷𣈳復說偈答其夫言：
<p/>「兒孫有千數，因緣和合生，
<p/>長夜遷過去，我與君亦然。
<p/>子孫及宗族，其數無限量，
<p/>彼彼所生處，更互相殘食。
<p/>若知生要<note n="s44.7"/>者，何足生憂苦？
<p/>我已知出離，生死存亡相，
<p/>不復生憂苦，入佛正教故。」
<p/>時，婆四吒優婆夷夫說偈歎曰<note n="s44.8"/>：
<p/>「未曾所聞法，而今聞汝說，
<p/>何處聞說法，不念子憂悲？」
<p/>婆四吒優婆夷說<note n="s44.9"/>偈答言：
<p/>「今日等正覺，在彌絺羅國，
<p/>菴羅樹園中，永離一切苦，
<p/>演說一切苦、苦集<note n="s44.10"/>、苦寂滅、
<p/>賢聖八正道，安隱趣涅槃！
<p/>則是我大師，深樂其正教。
<p/>我已知正法，能開子憂苦。」
<p/>其夫婆羅門復說偈言：
<p/>「我今亦當往，彌絺菴羅園，
<p/>彼世尊亦當，開我子憂苦。」
<p/>優婆夷復說偈言：
<p/>「當觀等正覺，柔軟金色身；
<p/>不調者能調，廣度海流人。」
<p/>爾時，婆羅門卽嚴駕乘於馬車，詣彌絺羅<note n="s44.11"/>菴羅園。遙見世尊，轉增信樂，詣大師前。
<p/>彼時，大師卽為說偈，開其法眼，苦、 *集、滅、道，正向涅槃。彼卽見法，成無間等。既知法已，請求出家。
<p/>時，婆羅門卽得出家，獨靜思惟，……乃至得阿羅漢。世尊記說：於第三夜，逮得三明<note n="s44.12"/>。得三明已，佛卽告之：「命遣御者乘車還家，告婆四吒優<note n="s44.13"/>婆夷，令發隨喜，語言：『婆羅門往見世尊，得淨信心，奉事大師，卽為說法，為開法眼，見苦聖諦、苦集、苦滅、賢聖八道，安趣涅槃，成無間等。既知法已，卽求出家。世尊記說：於第三夜，具足三明。』」
<p/>時，彼御者奉教疾還。時，婆四吒優婆夷遙見御者空車而還，𣈳遙問言：「婆羅門為見佛不？佛為說法，開示法眼，見聖諦不？」
<p/>御者白言：「婆羅門已見世尊，得淨信心，奉事大師，為開法眼，說四聖諦，成無間等。既知法已，卽求出家，專精思惟。世尊記說：於第三夜，具足三明。」
<p/>時，優婆夷心卽隨喜，語御者言：「車馬屬汝，加復賜汝金錢一千，已汝傳信言：『婆羅門<note n="s44.14"/>宿闍諦，已得三明。』令我歡喜故。」
<p/>御者白言：「我今何用車馬金錢為？車馬金錢還優婆夷，我今當還婆羅門所，隨彼出家。」
<p/>優婆夷言：「汝意如此，便可速還。不久亦當如彼所得，具足三明，隨後出家。」
<p/>御者白言：「如是，優婆夷！如彼出家，我亦當然。」
<p/>優婆夷言：「汝父出家，汝隨出家，我今不久亦當隨去。如空野大龍，乘虛而遊，其餘諸龍、龍子、龍女悉皆隨去，我亦如是，執持衣鉢，易養易滿<note n="s44.15"/>。」
<p/>御者白言：「優婆夷！若如是者，所願必果，不久當見優婆夷少欲知足，執持衣鉢，人所棄者，乞受而食，剃髮染衣，於陰、界、入斷除愛欲，離貪繫縛，盡諸有漏。」
<p/>彼婆羅門及其御者、婆四吒優婆夷、優婆夷女孫陀槃梨，悉皆出家，究竟苦邊。
<sid n="1163"/><note n="s44.16"/>
<p/>如是我聞：
<p/>一時，佛住毘舍離國大林精舍。
<p/>時，有毘梨<note n="s44.17"/>耶婆羅豆婆遮婆羅門，晨朝買牛，未償其價，卽日失牛，六日不見。
<p/>時，婆羅門為覓牛故，至大林精舍，遙見世尊坐樹下，儀容挺特，諸根清淨，其心寂默，成就止觀，其身金色，光明焰照。見已，卽詣其前，而說偈言：
<p/>「云何無所求，空寂在於此，
<p/>獨一處空閑，而得心所樂？」
<p/>爾時，世尊說偈答 *曰：
<p/>「若失若復得，於我心不亂。
<p/>婆羅門當知，莫謂彼如我，
<p/>心計於得失，其心不自在。」
<p/>時，婆羅門復說偈言：
<p/>「最勝梵志處，如比丘所說；
<p/>我今當自說，真實語諦聽。
<p/>沙門今定非，晨朝失牛者，
<p/>六日求不得，是故安樂住。
<p/>沙門今定非，種殖<note n="s44.18"/>胡麻田，
<p/>慮其草荒沒，是故安樂住。
<p/>沙門今定非，種稻田乏水，
<p/>畏葉<note n="s44.19"/>枯便死，是故安樂住。
<p/>沙門今定無<note n="s44.20"/>，寡女有七人，
<p/>悉養孤遺子，是故安樂住。
<p/>沙門今定無，七不愛念子，
<p/>放逸多負債，是故安樂住。
<p/>沙門今定無，債主守其門，
<p/>求索長息財，是故安樂住。
<p/>沙門今定無，七領重臥具，
<p/>憂勤擇諸蟲，是故安樂住。
<p/>沙門今定無，赤<note n="s44.21"/>眼黃<note n="s44.22"/>髮婦，
<p/>晝夜聞惡聲，是故安樂住。
<p/>沙門今定無，空倉群鼠戲，
<p/>常憂其羸乏，是故安樂住。」
<p/>爾時，世尊說偈答言：
<p/>「我今日定不，晨朝失其牛，
<p/>六日求不得，是故安樂住。
<p/>我今日定無，種 *殖胡麻田，
<p/>常恐其荒沒，是故安樂住。
<p/>我今日定無，種稻田乏水，
<p/>畏 *葉便枯死，是故安樂住。
<p/>我今日定無，寡女有七人，
<p/>悉養孤遺子，是故安樂住。
<p/>我今日定無，七不愛念子，
<p/>放逸多負債，是故安樂住。
<p/>我今日定無，債主守其門，
<p/>求索長息財，是故安樂住。
<p/>我今日定無，七領重臥具，
<p/>憂勤擇諸蟲，是故安樂住。
<p/>我今日定無，黃頭赤眼婦，
<p/>晝夜聞惡聲，是故安樂住。
<p/>我今日定無，空倉群鼠戲，
<p/>常憂其羸乏，是故安樂住。
<p/>不捨念不念，眾生安樂住，
<p/>斷欲離恩愛，而得安樂住。」
<p/>爾時，世尊為精進婆羅豆婆遮婆羅門種種說法，示教照喜<note n="s44.23"/>，如佛常法，次第說法，布施、持戒，……乃至於正法中，心得無畏。卽從座起，合掌白佛：「我今得於正法、律出家學道，成比丘分，修梵行不？」
<p/>佛告婆羅門：「汝今可得於正法、律出家、受具足，修諸梵行，……乃至得阿羅漢，心善解脫。」
<p/>爾時，精進婆羅豆婆遮婆羅門得阿羅漢，緣自覺知，得解脫樂，而說偈言：
<p/>「我今甚欣樂，大仙法之上，
<p/>得離貪欲樂，不空<note n="s44.24"/>見於佛。」
<sid n="1164"/><note n="s44.25"/>
<p/>如是我聞：
<p/>一時，佛住娑羅樹林婆羅門聚落。爾時，世尊晨朝著衣持鉢，入<note n="s44.26"/>婆羅門聚落乞食，有非時雲起。
<p/>爾時，世尊作是念：我今當往婆羅門<note n="s44.27"/>聚落婆羅長者大會堂<note n="s44.28"/>中。作是念已，卽往向彼大會堂所。
<p/>時，婆羅門長者悉集堂上，遙見世尊，共相謂言：「彼剃頭沙門竟知何法？」
<p/>爾時，世尊告彼婆羅聚落婆羅門長者言：「諸婆羅門有知法者，有不知者；剎利長者亦有知法者，有不知法者。」
<p/>爾時，世尊卽說偈言：
<p/>「非朋欲勝朋，王不伏難伏，
<p/>妻不求勝夫，無子不恭父。
<p/>無會無智者，無智不法言，
<p/>貪恚癡悉斷，是則名智者。」
<p/>時，彼婆羅門長者白佛言：「善士瞿曇！善士夫可入此堂，就座而坐。」世尊坐已。卽白佛<note n="s44.29"/>言：「瞿曇說法，我等樂聽。」
<p/>爾時，世尊為彼大會婆羅門長者種種說法，示教照喜已，復說偈言：
<p/>「愚智群聚會，非說孰<note n="s44.30"/>知明？
<p/>能說寂靜道，因說智則辯。
<p/>說者顯正法，建立大仙幢，
<p/>善說為仙幢，法為羅漢幢。」
<p/>爾時，世尊為婆羅聚落婆羅門長者建立正法，示教照喜，示教照喜已，從座起而去。
<sid n="1165"/><note n="s44.31"/>
<p/>如是我聞：
<p/>一時，佛在拘薩羅<note n="s44.32"/>人間遊行，至浮梨聚落，住天作<note n="s44.33"/>婆羅門菴羅園中，尊者優波摩<note n="s44.34"/>為侍者。
<p/>爾時，世尊患背痛，告尊者優波<note n="s44.35"/>摩：「汝擧衣鉢已，往至天作婆羅門舍。」
<p/>時，天作婆羅門處於中堂，令梳頭者理剃鬚髮，見尊者優波<note n="s44.36"/>摩於外門<note n="s44.37"/>住，見已，卽<note n="s44.38"/>說偈言：
<p/>「何等剃鬚髮<note n="s44.39"/>，身著僧伽梨<note n="s44.40"/>？
<p/>住於彼門外，為欲何所求？」
<p/>尊者優 *波摩說偈答言：
<p/>「羅漢世善逝，所患背風疾，
<p/>頗有安樂水，療牟尼<note n="s44.41"/>疾不？」
<p/>時，天作婆羅門以滿鉢酥、一瓶油、一瓶石蜜，使人擔持，并持暖水，隨尊者優*波摩詣世尊所，以塗其體，暖水洗之，酥蜜作飲，世尊背疾卽得安隱。
<p/>時，天作婆羅門晨朝早起，往詣佛所，稽首禮足，退坐一面，而說偈言：
<p/>「何言婆羅門？施何得大果？
<p/>何等為<note n="s44.42"/>時施？云何淨福田？」
<p/>爾時，世尊說偈答言：
<p/>「若得宿命智，見天定趣生<note n="s44.43"/>，
<p/>得盡諸有漏，牟尼起三明，
<p/>善知心解脫，解脫一切貪；
<p/>說名婆羅門，施彼得大果，
<p/>施彼為時施，隨所欲福田。」
<p/>時，天作婆羅門聞佛所說，歡喜隨喜，作禮<note n="s44.44"/>而去。
<sid n="1166"/><note n="s44.45"/>
<p/>如是我聞：
<p/>一時，佛在拘薩羅人間遊行，於一夜時，住止娑羅林<note n="s44.46"/>中。
<p/>時，有一婆羅門<note n="s44.47"/>，去娑羅林不遠，營作田業。晨朝起作，至娑羅林中，遙見世尊坐一樹下，儀容端正，諸根清淨，其心寂定，具足成就第一止觀，其身金色，光明徹照。見已，往詣其所，白言：「瞿曇！我近在此經營事業，故樂此林。瞿曇於此
<p/>有何事業，樂此林中？」復說偈言：
<p/>「比丘於此林，為何事業故，
<p/>獨一守空閑，樂於此林中？」
<p/>爾時，世尊說偈答曰<note n="s44.48"/>：
<p/>「無事於此林，林根久已斷，
<p/>於林離林脫，禪思、不樂、斷。」
<p/>時，彼婆羅門聞佛所說，歡喜隨喜，作禮而去。
<sid n="1167"/><note n="s44.49"/>
<p/>如是我聞：
<p/>一時，佛在拘薩羅人間遊行，夜宿一娑羅林中。
<p/>時，有一婆羅門<note n="s44.50"/>，近彼林側，與五百年少婆羅門共。彼婆羅門常稱歎欽想：欲見世尊，何時遊於此林，我因得見遇<note n="s44.51"/>，問所疑，頗有閑暇為我記說？
<p/>時，彼婆羅門年少弟子為採薪故，入於林中，遙見世尊坐一樹下，儀容端正，諸根寂靜，其心寂定，形若金山，光明徹照。見已，作是念：我和上<note n="s44.52"/>婆羅門常稱歎欽仰，欲見瞿曇，問其所疑，今此沙門瞿曇到此林中，我當疾往白 *和上令知。」卽持薪束，疾還學堂。捨薪束已，詣 *和上所，白言：「 *和上當知： *和上由來常所稱歎欽仰欲見沙門瞿曇，脫到此林，當問所疑，今日瞿曇已到此林， *和上知時！」
<p/>時，婆羅門卽詣世尊所，面相問訊慰勞已，退坐一面，而說偈言：
<p/>「獨入此恐怖，深邃叢林中，
<p/>堅住不傾動，善修正勤法。
<p/>無歌舞音樂，寂默住空閑；
<p/>我所未曾見，獨樂深林者！
<p/>欲求於世間，自在增上主？
<p/>為三十三天，天上自在樂？
<p/>何故深林中，苦行自枯槁？」
<p/>爾時，世尊說偈答言：
<p/>「若<note n="s44.53"/>欲種種求，諸界多種著；
<p/>彼一切皆是，愚癡之根本！
<p/>如是一切求，我久悉已吐，
<p/>不求不諂偽，一切無所觸。
<p/>於一切諸法，唯一清淨觀，
<p/>得無上菩提，禪思修正<note n="s44.54"/>樂。」
<p/>婆羅門復說偈言：
<p/>「我今敬禮汝，大寂牟尼尊！
<p/>禪思之妙王，覺無邊大覺；
<p/>如來天人救，巍巍若金山。
<p/>解脫於叢林，於林永不著；
<p/>已拔深利刺，清淨無餘跡。
<p/>論師之上首，言說最勝辯；
<p/>人中雄師子，震吼於深林。
<p/>顯現苦聖諦，集、滅、八正道；
<p/>能盡眾苦聚，乘出淨無垢。
<p/>自脫一切苦，濟彼苦眾生；
<p/>安樂眾生故，演說於正法。
<p/>已斷於恩愛，遠離於欲網；
<p/>斷除於一切，有愛之結縛。
<p/>如水生蓮花，塵水不染著；
<p/>如日停虛空，清淨無雲翳。
<p/>善哉我今日，至拘薩羅林，
<p/>得見於大師，兩足之勝尊！
<p/>大林大精進，得第一廣度；
<p/>調御師之首，敬禮無所畏！」
<p/>時，婆羅門廣說斯偈，讚歎佛已，聞佛所說，歡喜隨喜，作禮而去。
<sid n="1168"/><note n="s44.55"/>
<p/>如是我聞：
<p/>一時，佛在拘薩羅人間遊行，宿於孫陀利<note n="s44.56"/>河側。
<p/>爾時，世尊剃髮未久，於後夜時，結跏趺坐，正身思惟，繫念在前，以衣覆頭。
<p/>時，孫陀利河側有婆羅門住止，夜起持祠，餘食不盡，持<note n="s44.57"/>至河邊，欲求大德婆羅門以奉之。
<p/>爾時，世尊聞河邊婆羅門<note n="s44.58"/>聲。聞已，謦咳作聲，却衣現頭。
<p/>時，孫陀利河側婆羅門見佛已，作是念：是剃頭沙門，非婆羅門。欲持食還去。彼婆羅門復作是念：非獨沙門是剃頭者，婆羅門中亦有剃頭，應往至彼，問其所生。時，孫陀利河側婆羅門詣世尊所，而問之言：「為何姓生？」
<p/>爾時，世尊卽說偈言：
<p/>「汝莫問<note n="s44.59"/>所生，但當問所行。
<p/>刻木為鑽燧，亦能生於火；
<p/>下賤種姓中，生堅固牟尼。
<p/>智慧有慚愧，精進善調伏，
<p/>究竟大明際，清淨修梵行。
<p/>而今正是時，應奉施餘食。」
<p/>時，孫陀利河側婆羅門復說偈言：
<p/>「我今吉良日，求福修供養，
<p/>遇得見大士，三時最勝尊，
<p/>若不見佛者，當更施餘人！」
<p/>爾時，孫陀利河側婆羅門轉得信心，卽持餘食以奉世尊，世尊不受，以說偈得故，如上因說偈而得食廣說。
<p/>孫陀利河側婆羅門白佛言：「世尊！今此施食當置何所？」
<p/>佛告婆羅門：「我不見諸天、魔、梵、沙門、婆羅門、天神、世人有能食此食，令身安隱者。汝持此食去著無虫水中，及少生草地。」
<p/>時，婆羅門卽持此食著無虫水中，水卽烟起涌沸，啾啾作聲，如燒鐵丸投之冷水，烟起涌沸，啾啾作聲。如是彼食著無虫水中，烟起涌沸，啾啾作聲。孫陀利河側婆羅門心欲恐怖，身毛皆竪，謂為災變，馳走上岸，集聚乾木，供養祠火，令息災怪。
<p/>世尊見彼集聚乾木，供養祠火，望息災怪。見已，卽說偈言：
<p/>「婆羅門祠火，焚燒乾草木，
<p/>莫呼是淨道，能却諸災患。
<p/>此則惡供養，而謂為黠慧；
<p/>作如是因緣，外道取修淨。
<p/>汝今棄薪<note n="s44.60"/>火，起內火熾然，
<p/>常修不放逸，常當<note n="s44.61"/>於供養！
<p/>處處興<note n="s44.62"/>淨信，廣施設大會，
<p/>心意為束薪，瞋恚黑烟起，
<p/>妄語為塵味，口舌為木杓，
<p/>胸懷燃火處，欲火常熾然。
<p/>當善自調伏，消滅士夫火，
<p/>正信為大河，淨戒為渡<note n="s44.63"/>濟，
<p/>澄淨清流水，智者之所歎！
<p/>人中淨天德，當於中洗浴，
<p/>涉水不著身，安樂度彼岸。
<p/>正法為深淵，福德為下濟，
<p/>澄淨水充滿，智者所讚嘆！
<p/>人中天淨德，當於中洗浴，
<p/>涉水不著身，安樂度彼岸。
<p/>真諦善調御，攝護修梵行，
<p/>慈悲為苦行，真實心清淨，
<p/>沐浴以正法，智者所稱歎！」
<p/>爾時，孫陀利河側婆羅門聞佛所說，歡喜隨喜，復道而去。
<sid n="1169"/><note n="s44.64"/>
<p/>如是我聞：
<p/>一時，佛在<note n="s44.65"/>拘薩羅人間遊行，住孫陀利河側叢林中。
<p/>時，有孫陀利河側住止婆羅門來詣佛所，面相問訊慰勞已，退坐一面，問佛言：「瞿曇！至孫陀利河中洗浴不？」
<p/>佛告婆羅門：「何用於孫陀利河中洗浴為？」
<p/>婆羅門白佛：「瞿曇！孫陀利河是濟度之數，是吉祥之數，是清淨之數，若有於中洗浴者，悉能除人一切諸惡。」
<p/>爾時，世尊卽說偈言：
<p/>「非孫陀利河，亦非婆休多<note n="s44.66"/>，
<p/>非伽耶、薩羅<note n="s44.67"/>，如是諸河等，
<p/>作諸惡不善，能令其清淨。
<p/>恒河、婆休多、孫陀利河等，
<p/>愚者常居中，不能除眾惡。
<p/>其清淨之人，何用洗浴為？
<p/>其清淨之人，何用布薩<note n="s44.68"/>為？
<p/>淨業以自淨，是生於受持，
<p/>不殺亦不盜，不婬不妄語，
<p/>信施除慳垢，於斯而洗浴。
<p/>於一切眾生，常起慈悲心，
<p/>井水以洗浴，用伽耶等為？
<p/>內心自清淨，不待洗於外。
<p/>下賤田舍兒，身體多污垢，
<p/>以水洗塵穢，不能淨其內。」
<p/>爾時，孫陀利河側婆羅門聞佛所說，歡喜隨喜，從座起而去。
<sid n="1170"/><note n="s44.69"/>
<p/>如是我聞：
<p/>一時，佛住迦毘羅衛國尼拘律園中。
<p/>時，有縈髻<note n="s44.70"/>婆羅豆婆遮<note n="s44.71"/>婆羅門──本俗人時，為佛善知識，來詣佛所，面相問訊慰勞已，退坐一面，而說偈言：
<p/>「外身縈髻者，是但名縈髻；
<p/>內心縈髻者，是結縛眾生。
<p/>今請問瞿曇，云何解縈髻？」
<p/>爾時，世尊說偈答言：
<p/>「受持於淨戒，內心修正覺，
<p/>專精勤方便，是則解縈髻。」
<p/>時，縈髻婆羅門聞佛所說，歡喜隨喜，從座起而去。
<sid n="1171"/><note n="s44.72"/>
<p/>如是我聞：
<p/>一時，佛住迦毘羅衛國尼拘律園中。
<p/>時，有縈髻婆<note n="s44.73"/>羅豆婆遮婆羅門來詣佛所，面<note n="s44.74"/>前問訊，相慰勞已，退坐一面，而說偈言：
<p/>「身外縈髻者，是但名縈髻；
<p/>內心縈髻者，是結縛眾生。
<p/>我今問瞿曇，如此縈髻者，
<p/>云何作方便？於何斷縈髻？」
<p/>爾時，世尊說偈答言：
<p/>「眼耳及與鼻，舌身意入處，
<p/>於彼名及色，滅盡令無餘。
<p/>諸識永滅者，於彼斷縈髻。」
<p/>佛說此經已，縈髻婆羅豆婆遮婆羅門聞佛所說，歡喜隨喜，從座起<note n="s44.75"/>去。
<sid n="1172"/><note n="s44.76"/>
<p/>如是我聞：
<p/>一時，佛住迦毘羅<note n="s44.77"/>聚落尼連禪河側菩提樹下，成佛未久。
<p/>爾時，世尊獨靜思惟，作是念：不恭敬者，則為大苦，無有次序。無他自在可畏懼者，則於大義有所退減；有所恭敬，有次序，有他自在者，得安樂住；有所恭敬，有次序，有他自在，大義滿足。頗有諸天、魔、梵、沙門、婆羅門、天神、世人中，能於我所具足戒勝、三昧勝、智慧勝、解脫勝、解脫知見勝，令我恭敬宗重，奉事供養，依彼而住？
<p/>復作是念：無有諸天、魔、梵、沙門、婆羅門、天神、世人能於我所戒具足勝、三昧勝、智慧勝、解脫勝、解脫知見勝，令我恭敬宗重，奉事供養，依彼而住者。唯有正法令我自覺，成三藐三佛陀者，我當於彼恭敬宗重，奉事供養，依彼而住。所以者何？過去如來、應、等正覺亦於正法恭敬宗重，奉事供養，依彼而住；諸當來世如來、應、等正覺亦於正法恭敬宗重，奉事供養，依彼而住。
<p/>爾時，娑婆世界主梵天王知世尊心念已，如力士屈伸臂頃，從梵天沒，住於佛前，歎言：「善哉！如是，世尊！如是，善逝！懈怠不恭敬者，甚為大苦。」廣說乃至「大義滿足，其實無有諸天、魔、梵、沙門、婆羅門、天神、世人於世尊所戒具足勝、三昧勝、智慧勝、解脫勝、解脫知見勝，令世尊<note n="s44.78"/>恭敬宗重，奉事供養，依彼而住者。唯有正法，如來自悟成等正覺，則是如來所應恭敬宗重，奉事供養，依彼而住者。所以者何？過去諸如來、應、等正覺亦於正法恭敬宗重，奉事供養，依彼而住；諸未來如來、應、等正覺亦當於正法恭敬宗重，奉事供養，依彼而住。世尊亦當於彼正法恭敬宗重，奉事供養，依彼而住。」
<p/>時，梵天王復說偈言：
<p/>「過去等正覺，及未來諸佛，
<p/>現在佛世尊，能除眾生憂。
<p/>一切恭敬法，依正法而住；
<p/>如是恭敬者，是則諸佛法。」
<p/>時，梵天王聞佛所說，歡喜隨喜，稽首佛足，卽沒不現。
<sid n="1173"/><note n="s44.79"/>
<p/>如是我聞：
<p/>一時，佛住;欝毘羅聚落尼連禪河側菩提樹下，成佛未久。
<p/>爾時，世尊獨靜思惟，作是念：有一乘道能淨眾生，度諸憂悲，滅除苦惱，得真如法，謂四念處。何等為四？身身觀念處，受、心、法法觀念處。若有人不樂四念處者，則不樂如聖法；不樂如聖法者，則不樂如聖道；不樂如聖道者，則不樂甘露法；不樂甘露法者，則不解脫生、老、病、死、憂、悲、惱苦。若樂修四念處者，則樂修如聖法；樂修如聖法者，則樂如聖道；樂如聖道者，則樂甘露法；樂甘露法者，得解脫生、老、病、死、憂、悲、惱苦。」
<p/>爾時，娑婆世界主梵天王知佛心念已，譬如力士屈伸臂頃，於梵天沒，住於佛前，作是歎言：「如是，世尊！如是，善逝！有一乘道能淨眾生，謂四念處，……乃至解脫生、老、病、死、憂、悲、惱苦。」
<p/>時，梵天王復說偈言：
<p/>「謂有一乘道，見生諸有邊<note n="s44.80"/>，
<p/>演說於正法，安慰苦眾生。
<p/>過去諸世尊，以乘斯道度；
<p/>當來諸世尊，亦度乘<note n="s44.81"/>斯道；
<p/>現在尊正覺，乘此度海流。
<p/>究竟生死際，調伏心清淨，
<p/>於生死輪轉，悉已永消盡；
<p/>知種種諸界，慧眼顯正道。
<p/>譬若恒水流，悉歸趣大海，
<p/>激流浚漂遠，正道亦如是。
<p/>廣智善顯示，逮得甘露法，
<p/>殊勝正法輪，本所未曾聞，
<p/>哀愍眾生故，而為眾生轉。
<p/>覆護天人眾，令度有彼岸，
<p/>是故諸眾生，咸皆稽首禮！」
<p/>爾<note n="s44.82"/>時，梵天王聞佛所說，歡喜隨喜，稽首佛足，卽沒不現。
<sid n="1174"/><note n="s44.83"/>
<p/>如是我聞：
<p/>一時，佛住;欝毘羅聚落尼連禪河側菩提樹下，成佛未<note n="s44.84"/>久。
<p/>爾時，娑婆世界主梵天王<note n="s44.85"/>絕妙色身，於後夜時來詣佛所，稽首佛足，退坐一面，而說偈言：
<p/>「於諸種姓中，剎利兩足尊，
<p/>明行具足者，天人中最勝！」
<p/>佛告梵天王：「如是，梵天！如是，梵天！
<p/>『於諸種姓中，剎利兩足尊，
<p/>明行具足者，天人中最勝。』」
<p/>佛說是經已，娑婆世界主梵天王聞佛所說，歡喜隨喜，稽首佛足，卽沒不現。
<sid n="1175"/><note n="s44.86"/>
<p/>如是我聞：
<p/>一時，佛在拘薩羅人間遊行，住止空閑無聚落處，與比丘眾夜宿其中。爾時，世尊為諸比丘說隨順阿練若法<note n="s44.87"/>。
<p/>時，娑婆世界主梵天王作是念：今者世尊在拘薩羅人間遊行，住一空閑無聚落處，與諸大眾止宿空野。爾時，世尊為諸大眾說隨順空法，我今當往隨順讚嘆！
<p/>譬如力士屈伸臂頃，於梵天沒，住於佛前，稽首佛足，退坐一面，而說偈言：
<p/>「習近邊牀<note n="s44.88"/>座<note n="s44.89"/>，斷除諸煩惱；
<p/>若不樂空閑，入眾自攝護。
<p/>自調伏其心，家家行乞食，
<p/>攝持於諸根，專精繫心念；
<p/>然後習空閑，阿練若牀 *座，
<p/>遠離諸恐怖，無畏安隱住。
<p/>若彼諸兇險，惡蛇眾毒害，
<p/>黑雲大闇冥，震雷曜電光，
<p/>離諸煩惱故，晝夜安隱住。
<p/>如我所聞法，乃至不究竟，
<p/>獨一修梵行，不畏千死魔，
<p/>若修於覺道，不畏於萬數。
<p/>一切須陀洹，或得斯陀含，
<p/>及阿那含者，其數亦無量，
<p/>不能定其數，恐怖於妄說。」
<p/>時，娑婆世界主梵天王聞佛所說，歡喜隨喜已，為佛作禮，𣈳沒不現。
<sid n="1176"/><note n="s44.90"/>
<p/>如是我聞：
<p/>一時，佛住迦毘羅衛迦毘羅衛林中，與五百比丘俱，皆是阿<note n="s44.91"/>羅漢，諸漏已盡，所作已作，離諸重擔，逮得己利，盡諸有結，正智心善解脫。爾時，世尊為諸大眾說涅槃相應法。
<p/>時，有十方世界大眾威力諸天皆悉來會，供養世尊及比丘僧。復有諸梵天王住於梵世，作是念：今日佛住迦毘羅衛國，如上廣說，……乃至供養世尊及諸大眾，我今當往各各讚嘆！
<p/>作是念已，譬如力士屈伸臂頃，從梵天沒，住於佛前。第一梵天卽說偈言：
<p/>「於此大林中，大眾普雲集，
<p/>十方諸天眾，皆悉來恭<note n="s44.92"/>敬，
<p/>故我遠來禮，最勝難伏僧！」
<p/>第二梵天復說偈言：
<p/>「是諸比丘僧，真實心精進，
<p/>於此大林中，攝諸根求度。」
<p/>第三梵天次說偈言：
<p/>「善方便消融，恩愛深利刺；
<p/>堅固不傾動，如因陀羅幢。
<p/>度深;壍水流，清淨不求欲，
<p/>善度之導師，諸調伏大龍！」
<p/>第四梵天次說偈言：
<p/>「歸依於佛者，終不墮惡趣；
<p/>能斷人中身，得天身受樂。」
<p/>各說偈已，四梵天身<note n="s44.93"/>卽沒不現。
<sid n="1177"/><note n="s44.94"/>
<p/>如是我聞：
<p/>一時，佛住王舍城<note n="s44.95"/>迦蘭陀竹園。時，有娑婆世界主梵天王<note n="s44.96"/>，日日精勤，往詣佛所，尊重供養。
<p/>時，娑婆世界主作是念：今旦太早而來見佛，正值世尊入火三昧<note n="s44.97"/>，我等且當入提婆達多伴黨瞿迦梨<note n="s44.98"/>比丘房中。作是念已，卽入彼房，至房戶中，以指扣戶，口說是言：「瞿迦梨！瞿迦梨！於舍利弗、目連所起淨信心，汝莫長夜得不饒益苦！」
<p/>瞿迦梨言：「汝是誰？」
<p/>梵天答言：「娑婆世界主梵天王。」
<p/>瞿迦梨言：「世尊不記汝得阿那含耶？」
<p/>梵天王言：「如是，比丘！」
<p/>瞿迦梨言：「汝何故來？」
<p/>娑婆世界主梵天王答言：「此不可治<note n="s44.99"/>。」卽說偈言：
<p/>「於無量處所，生心欲籌量；
<p/>何<note n="s44.100"/>有黠慧者，而生此妄<note n="s44.101"/>想？
<p/>無量而欲量，是陰蓋凡夫。」
<p/>時，娑婆世界主梵天王往詣佛所，稽首禮足，退坐一面，白佛言：「世尊！我常日日勤到佛所，親覲供養，我作是念：今旦太早來見世尊，正值世尊入 *火三昧，我且當入提婆達多伴黨瞿迦梨比丘房中。卽住戶中，徐徐扣戶，口說是言：『瞿迦梨！瞿迦梨！當於舍利弗<note n="s44.102"/>、目揵連賢善智慧者所起淨信心，莫長夜得不饒益苦！』瞿迦梨言：『汝是誰？』我卽答言：『是娑婆世界主梵天王。』瞿迦梨言：『世尊不記汝得阿那含耶？』我卽答言：『如是。』瞿迦梨復言：『汝何故來？』我作是念：此不可治。卽說偈言：
<p/>『於不可量處，發心欲籌量，
<p/>不可量欲量，是陰蓋凡夫。』」
<p/>佛語梵王：「如是，如是，梵王！
<p/>於不可量處，而發心欲量；
<p/>何有智慧人，而生此妄想？
<p/>不可量欲量，是陰蓋凡夫。」
<p/>佛說此經已，娑婆世界主梵天王聞佛所說，歡喜隨喜，從座起，為佛作禮，卽沒不現。
<sid n="1178"/><note n="s44.103"/>
<p/>如是我聞：
<p/>一時，佛住王舍城<note n="s44.104"/>迦蘭陀竹園。
<p/>爾時，大梵天王及餘別梵天──善臂別梵天<note n="s44.105"/>，日日方便，往見供養世尊。
<p/>時，有婆句梵天<note n="s44.106"/>見別梵天──善臂梵天，精勤方便，而問言：「汝欲何之？」
<p/>彼𣈳答言：「欲見世尊，恭敬供養。」
<p/>時，婆句梵天卽說偈言：
<p/>「彼有四鵠鳥，三種金色宮，
<p/>五百七十二，修行禪思者，
<p/>熾焰金色身，普照梵天宮；
<p/>汝且觀我身，何用至彼為？」
<p/>爾時，善梵王、別梵王──善臂別梵王復說偈言：
<p/>「雖有金色身，普照梵天宮，
<p/>其有智慧者，知色有煩惱，
<p/>智者不樂色，於其心解脫。」
<p/>時，彼善梵天、別梵天──善臂別梵天往詣佛所，稽首佛足，退坐一面，白佛言：「世尊！我今方便，欲來見世尊，恭敬供養，有婆句梵天，見我方便，而問我言：『汝今方便，欲何所之？』我卽答言：『欲往見世尊，禮事供養。』婆句梵天卽說偈言：
<p/>『有四種鵠鳥，三種金色宮，
<p/>五百七十二，於中而禪思，
<p/>觀我身金色，普照梵天宮；
<p/>汝且觀我身，何用至彼為？』
<p/>「我卽說偈而答彼言：
<p/>『雖有金色身，普照梵天宮，
<p/>當知真金色，是則煩惱事。
<p/>智者解脫色，於色不復樂。』」
<p/>佛告梵天：「如是，梵天！如是，梵天！
<p/>雖有真金色，普照梵天宮，
<p/>當知真金色，則是煩惱事，
<p/>智者解脫色，於色不復樂。」
<p/>時，彼梵天為迦吒務陀低沙比丘故，說偈言：
<p/>「士夫<note n="s44.107"/>生世間，利斧在口中；
<p/>還自斬其身，斯由惡言故。
<p/>應毀者稱譽，應譽而反毀；
<p/>惡口增其過，所生無安樂！
<p/>博弈酒喪財，其過失甚少；
<p/>惡心向善逝，是則為大過！
<p/>地獄有百千，名尼羅浮陀<note n="s44.108"/>，
<p/>三千<note n="s44.109"/>有六百，及五阿浮陀<note n="s44.110"/>；
<p/>斯皆謗聖獄，口意惡願故。」
<p/>佛說此經已，彼諸梵天聞佛所說，歡喜隨喜，稽首佛足，卽沒不現。
<sid n="1179"/><note n="s44.111"/>
<p/>如是我聞：
<p/>一時，佛住王舍城迦蘭陀竹園<note n="s44.112"/>。
<p/>時，有婆句梵天住梵天上，起如是惡邪見言：「此處常、恒、非變易法，純一出離之處。」
<p/>爾時，世尊知婆句梵天心念已，入於三昧，如其正受，於王舍城沒，住梵天上<note n="s44.113"/>。
<p/>婆句梵天遙見世尊而<note n="s44.114"/>說偈言：
<p/>「梵天七十二，造作諸福樂<note n="s44.115"/>；
<p/>自在而常住，生老死已過。
<p/>我於諸明論，修習已究竟；
<p/>彼諸天眾等，唯謂我長存。」
<p/>爾時，世尊說偈答言：
<p/>「此則極短壽，非是長存者；
<p/>而婆句梵天，自謂為長壽。
<p/>尼羅浮多<note n="s44.116"/>獄，其壽百千數；
<p/>我悉憶念知，汝自謂長存！」
<p/>婆句梵天復說偈言：
<p/>「佛世尊所見，其劫數無邊，
<p/>生老死憂悲，皆悉已過去。
<p/>唯願說知我，過去曾所更，
<p/>受持何戒業，而得生於此？」
<p/>爾時，世尊說偈答言：
<p/>「過去久遠劫，於大曠野中，
<p/>有諸大眾行，多賢聖梵行，
<p/>飢乏無資糧，汝救之令度，
<p/>慈救心相續，經劫而不失。
<p/>是則汝過去，所受持功德，
<p/>我悉憶念知，久近如眠覺。
<p/>過去有村邑，為賊所抄掠，
<p/>汝時悉皆救，令其得解脫；
<p/>是則過去世，所受持福業，
<p/>我憶此因緣，久近如眠覺。
<p/>過去有人眾，乘船恒水中，
<p/>惡龍持彼船，欲盡害其命，
<p/>汝時以神力，救令得解脫；
<p/>是則汝過去，所受持福業，
<p/>我憶是因緣，久近如眠覺。」
<p/>婆句梵天復說偈言：
<p/>「決定悉知我，古今壽命事，
<p/>亦知餘一切，是則為正覺；
<p/>是故所受身，金光炎普照，
<p/>其身住於此，光明遍世間。」
<p/>爾時，世尊為婆句梵天種種說法，示教照喜已，如其正受，從梵天沒，還王舍城。
<sid n="1180"/><note n="s44.117"/>
<p/>如是我聞：
<p/>一時，佛住舍衛國祇樹給孤獨園。
<p/>時，有一梵天住梵天上，起如是邪見言：「此處常、恒、不變易，純一出離，未曾見有來至此處，況復有過此上者？」
<p/>爾時，世尊知彼梵天心之所念，卽入三昧，如其正受，於舍衛國沒，現梵天宮，當彼梵天頂上，於虛空中結跏趺坐，正身繫念。
<p/>爾時，尊者阿若俱;隣作是念：今日世尊為在何所？卽以天眼淨過人間眼，觀見世尊在梵天上。見已，卽入三昧，如其正受，於舍衛國沒，現彼梵世，在於東方，西面向佛，結跏趺坐，端身繫念，在佛座下，梵天座上。
<p/>爾時，尊者摩訶迦葉作是念：今日世尊為在何所？卽以天眼淨過於人眼，見世尊在梵天上。見已，卽入三昧，如其正受，於舍衛國沒，現梵天上，在於南方，北面向佛，結跏趺坐，端身繫念，在佛座下，梵天座上。
<p/>時，尊者舍利弗作是念：世尊今者為在何所？卽以天眼淨過於人眼，見世尊在梵天上。見已，卽入三昧，如其正受，於舍衛國沒，住梵天上，在於西方，東面向佛，結跏趺坐，端身繫念，在佛座下，梵天座上。
<p/>爾時，尊者大目揵連卽作是念：今日世尊為在何所？以天眼淨過於人眼，遙見世尊在梵天上。見已，卽入三昧，如其正受，於舍衛國沒，住梵天上，在於北方，南面向佛，結跏趺坐，端身繫念，在佛座下，梵天座上。
<p/>爾時，世尊告梵天曰：「汝今復起是見：『從本已來，未曾見有過我上者』不？」
<p/>梵天白佛：「我今不敢復言：『我未曾見有過我上者。』唯見梵天光明被障。」
<p/>爾時，世尊為彼梵天種種說法，示教照喜已，卽入三昧，如其正受，於梵天上沒，還舍衛國。
<p/>尊者阿若俱隣、摩訶迦葉、舍利弗為彼梵天種種說法，示教照喜已，卽入三昧，如其正受，於梵天沒，還舍衛國，唯尊者大目揵連仍於彼住。
<p/>時，彼梵天問尊者大目揵連：「世尊諸餘弟子悉有如是大德大力不？」
<p/>時，尊者大目揵連卽說偈言：
<p/>「大德具三明，通達觀他心，
<p/>漏盡諸羅漢<note n="s44.118"/>，其數無有量！」
<p/>時，尊者大目揵連為彼梵天種種說法，示教照喜已，卽入三昧，如其正受，於梵天沒，還舍衛國。
<sid n="1181"/><note n="s44.119"/>
<p/>如是我聞：
<p/>一時，佛住俱尸那竭國力士生地堅固雙樹林<note n="s44.120"/>。
<p/>爾時，世尊臨般涅槃，告尊者阿難：「汝於堅固雙樹間敷繩床，北首，如來今日中夜於無餘涅槃而般涅槃。」
<p/>時，尊者阿難奉世尊教，於雙堅固樹間為世尊敷繩床，北首已，還世尊所，稽首禮足，白言世尊：「已<note n="s44.121"/>為如來於雙堅固樹間敷繩床，令北首。」
<p/>於是，世尊往就繩床，右脇著地，北首而臥，足足相累，繫念明相<note n="s44.122"/>。
<p/>爾時，世尊卽於中夜，於無餘涅槃而般涅槃。般涅槃已，雙堅固樹尋卽生花，周匝垂下，供養世尊。
<p/>時，有異比丘卽說偈言：
<p/>「善好堅固樹，枝條垂禮佛，
<p/>妙花以供養，大師般涅槃！」
<p/>尋時，釋提桓因說偈：
<p/>「一切行無常，斯皆生滅法；
<p/>雖生尋以滅，斯寂滅為樂。」
<p/>尋時，娑婆世界主梵天王次復說偈言：
<p/>「世間一切生，立者皆當捨<note n="s44.123"/>；
<p/>如是聖大師，世間無有比！
<p/>逮得如來力，普為世間眼；
<p/>終歸會磨滅，入無餘涅槃！」
<p/>尊者阿那律陀<note n="s44.124"/>次復說偈言：
<p/>「出息入息住，立心善攝護，
<p/>從所依而來，世間般涅槃。
<p/>大恐怖相生，令人身毛竪，
<p/>一切行力具，大師般涅槃。
<p/>其心不懈怠，亦不住諸愛，
<p/>心法漸解脫，如薪盡火滅。」
<p/>如來涅槃後七日，尊者阿難往支提<note n="s44.125"/>所，而說偈言：
<p/>「導師此寶身，往詣梵天上，
<p/>如是大神力，內火還燒身。
<p/>五百㲲纏身，悉燒令磨滅，
<p/>千領細㲲衣，以衣如來身，
<p/>唯二領不燒，最上及襯身。」
<p/>尊者阿難說是偈<note n="s44.126"/>時，諸比丘默然悲喜！
<p/>雜阿含經卷第四十四
<sid n="1182"/><note n="s45.1"/>
<p/>如是我聞：
<p/>一時，佛住舍衛國祇樹給孤獨園。
<p/>時，有阿𦝲毘<note n="s45.2"/>比丘尼，住舍衛國王園精舍比丘尼眾中。時，阿𦝲毘比丘尼晨朝著衣持鉢，入舍衛城乞食。食已，還精舍，擧衣鉢，洗足，持尼師壇，著右肩上，入安陀林<note n="s45.3"/>坐禪。
<p/>時，魔波旬作是念：今沙門瞿曇住舍衛國祇樹給孤獨園，有弟子阿𦝲毘比丘尼，住舍衛國王園精舍比丘尼眾中，晨朝著衣持鉢，入舍衛城乞食，食已，還精舍，擧衣鉢，洗足已，持尼師壇，著右肩上，入安陀林坐禪。我今當往，為作留難。卽化作年少，容貌端正，往詣彼比丘尼所，語比丘尼言：「阿姨<note n="s45.4"/>！欲何處去？」
<p/>比丘尼答言：「賢者！到遠離處去。」
<p/>時，魔波旬卽說偈言：
<p/>「世間無有出，用求遠離為？
<p/>還服食五欲，勿令後變悔！」
<p/>時，阿𦝲毘比丘尼作是念：是誰？欲恐怖我。為是人耶？為非人耶？姦狡人耶？心卽念言：此必惡魔欲亂我耳。覺知已，而說偈言：
<p/>「世間有出要，我自知所得；
<p/>鄙下之惡魔，汝不知其道。
<p/>譬如利刀害，五欲亦如是；
<p/>譬如斬肉刑<note n="s45.5"/>，苦受陰亦然。
<p/>如汝向所說，服樂五欲者，
<p/>是則不可樂，大恐怖之處！
<p/>離一切喜樂，捨諸大闇冥，
<p/>以滅盡作證，安住離諸漏。
<p/>覺知汝惡魔，尋卽自滅去！」
<p/>時，魔波旬作是念：彼阿𦝲毘比丘尼已知我心。愁憂不樂，卽沒不現。
<sid n="1183"/><note n="s45.6"/>
<p/>如是我聞：
<p/>一時，佛住舍衛國祇樹給孤獨園。
<p/>時，有蘇摩比丘尼，住舍衛國王園精舍比丘尼眾中，晨朝著衣持鉢，入舍衛城乞食。食已，還精舍，擧衣鉢，洗足畢，持尼師壇，著右肩上，至安陀林坐禪。
<p/>時，魔波旬作是念：今沙門瞿曇住舍衛國祇樹給孤獨園，有蘇摩比丘尼，住舍衛國王園精舍比丘尼眾中，晨朝著衣持鉢，入舍衛城乞食，食已，還精舍，擧衣鉢，洗足畢，持尼師壇<note n="s45.7"/>，著右<note n="s45.8"/>肩上，入安陀林坐禪。我今當往，為作留難。卽化作年少，容貌端正，往至蘇摩比丘尼所，問言：「阿姨！欲至何所？」
<p/>答言：「賢者！欲至遠離處去。」
<p/>時，魔波旬卽說偈言：
<p/>「仙人所住處，是處甚難得；
<p/>非彼二指智<note n="s45.9"/>，能得到彼處。」
<p/>時，蘇摩比丘尼作是念：此是何等？欲恐怖我。為人？為非人？為姦狡人？作此思惟已，決定智生，知是惡魔來欲嬈亂，卽說偈言：
<p/>「心入於正受，女形復何為，
<p/>智或若生已，逮得無上法！
<p/>若於男女想，心不得俱離，
<p/>彼卽隨魔說，汝應往語彼。
<p/>離於一切苦，捨一切闇冥，
<p/>逮得滅盡證，安<note n="s45.10"/>住諸漏盡。
<p/>覺知汝惡魔<note n="s45.11"/>，卽自磨滅去<note n="s45.12"/>！」
<p/>時，魔波旬作是念<note n="s45.13"/>：蘇摩比丘尼已知我心。內懷憂悔，卽沒不現。
<sid n="1184"/><note n="s45.14"/>
<p/>如是我聞：
<p/>一時，佛住舍衛國祇樹給孤獨園。
<p/>時，有吉離舍瞿曇彌<note n="s45.15"/>比丘尼，住舍衛國王園精舍比丘尼眾中，晨朝著衣持鉢，至舍衛城乞食。食已，還精舍，擧衣鉢，洗足畢，持尼師壇<note n="s45.16"/>，著肩上，入安陀林，於一樹下結跏趺坐，入晝<note n="s45.17"/>正受。
<p/>時，魔波旬作是念：今沙門瞿曇住舍衛國祇樹給孤獨園，時，吉離舍瞿曇彌比丘尼住舍衛國王園精舍比丘尼眾中，晨朝著衣持鉢，入舍衛城乞食，食<note n="s45.18"/>已，還精舍，擧衣鉢，洗足畢，持尼師 *壇，著肩上，入安陀林，於一樹下結跏趺坐，入 *晝正受。我今當往，為作留難。卽化作年少，容貌端正，往至吉離舍瞿曇彌比丘尼所，而說偈言：
<p/>「汝何喪其子？涕泣憂愁貌；
<p/>獨坐於樹下，何求於男子？」
<p/>時，吉離舍瞿曇彌比丘尼作是念：為誰恐怖我？為人？為非人？為姦狡者？如是思惟，生決定智<note n="s45.19"/>：惡魔波旬來嬈我耳。卽說偈言：
<p/>「無邊際諸子，一切皆亡失；
<p/>此則男子邊，已度男子表<note n="s45.20"/>。
<p/>不惱不憂愁，佛教作已作，
<p/>一切離愛<note n="s45.21"/>苦，捨一切闇冥，
<p/>已滅盡作證，安隱盡諸漏。
<p/>已知汝弊魔，於此自滅去！」
<p/>時，魔波旬作是念：吉離舍瞿曇彌比丘尼已知我心。愁憂苦惱，卽沒不現。
<sid n="1185"/><note n="s45.22"/>
<p/>如是我聞：
<p/>一時，佛住舍衛國祇樹給孤獨園。
<p/>時，有優鉢羅色<note n="s45.23"/>比丘尼，住舍衛國王園比丘尼眾中，晨朝著衣持鉢，入舍衛城乞食。食已，還精舍，擧衣鉢，洗足畢，持尼師 *壇，著肩上，入安陀林，坐一樹下，入 *晝正受。
<p/>時，魔波旬作是念：今沙門瞿曇住舍衛國祇樹給孤獨園，優况羅色比丘尼住舍衛國王園比丘尼眾中，晨朝著衣持鉢，入舍衛城乞食，食已，還精舍，擧衣鉢，洗足畢，持尼師 *壇，著肩上，入安陀林，坐一樹下，入 *晝正受。我今當往，為作留難。
<p/>𣈳化作年少，容貌端正，至優鉢羅色比丘尼所，而說偈言：
<p/>「妙華堅固樹，依止其樹下，
<p/>獨一無等侶，不畏惡人耶？」
<p/>時，優鉢羅色比丘尼作是念：為何等人？欲恐怖我。為是人？為非人？為姦狡人？如是思惟，卽得覺知：必是惡魔波旬欲亂我耳。卽說偈言：
<p/>「設使有百千，皆是姦狡人，
<p/>如汝等惡魔，來至我所者，
<p/>不能動毛髮，不畏汝惡魔！」
<p/>魔復說偈言：
<p/>「我今入汝腹，住於內藏中，
<p/>或住兩眉間，汝不能見我。」
<p/>時，優鉢羅色比丘尼復說偈言：
<p/>「我心有大力，善修習神通，
<p/>大縛已解脫，不畏汝惡魔。
<p/>我已吐三垢，恐怖之根本，
<p/>住於不恐地，不畏於魔軍。
<p/>於一切愛<note n="s45.24"/>喜<note n="s45.25"/>，離一切闇冥，
<p/>已證於寂滅，安住諸漏盡。
<p/>覺知汝惡魔，自當消滅去！」
<p/>時，魔波旬作是念：優鉢羅色比丘尼已知我心。內懷憂愁，卽沒不現。
<sid n="1186"/><note n="s45.26"/>
<p/>如是我聞：
<p/>一時，佛住舍衛國祇樹給孤獨園。
<p/>時，尸羅比丘尼住舍衛國王園比丘尼眾中，晨朝著衣持鉢，入舍衛城乞食。食已，還精舍，擧衣鉢，洗足畢，持尼師 *壇，著肩上，入安陀林，坐一樹下，入 *晝正受。
<p/>時，魔波旬作是念：今沙門瞿曇住舍衛國祇樹給孤獨園，尸羅比丘尼住舍衛國王園精舍比丘尼眾中，晨朝著衣持鉢，入舍衛城乞食，食已，還精舍，擧衣鉢，洗足畢，持尼師 *壇，著肩上，入安陀林，坐一樹下，入 *晝正受。我今當往，為作留難。卽化作年少，容貌端正，往到尸羅比丘尼前而說偈言：
<p/>「眾生云何生？誰為其作者？
<p/>眾生何處起？去復至何所？」
<p/>尸羅比丘尼作是念：此是何人？欲恐怖我。為人？為非人？為姦狡人？作是思惟已，卽生知覺：此是惡魔欲作留難。卽說偈言：
<p/>「汝<note n="s45.27"/>謂有眾生，此則惡魔見；
<p/>唯有空陰聚，無是眾生者。
<p/>如和合眾材，世名之為車；
<p/>諸陰因緣合，假名為眾生。
<p/>其生則苦生，住亦;卽苦住，
<p/>無餘法生苦，苦生苦自滅。
<p/>捨<note n="s45.28"/>一切 *愛苦，離一切闇冥，
<p/>已證於寂滅，安住諸漏盡。
<p/>已知汝惡魔，則自消滅去！」
<p/>時，魔波旬作是念：尸羅比丘尼已知<note n="s45.29"/>我心。內懷憂慼，卽沒不現。
<sid n="1187"/><note n="s45.30"/>
<p/>如是我聞：
<p/>一時，佛住舍衛國祇樹給孤獨園。
<p/>時，毘羅比丘尼住舍衛國王園比丘尼眾中，晨朝著衣持鉢，入舍衛城乞食。食已，還精舍，擧衣鉢，洗足畢，持尼師 *壇，著肩上，入安陀林，坐一樹下，入 *晝正受。
<p/>時，魔波旬作是念：今沙門瞿曇住舍衛國祇樹給孤獨園，毘羅比丘尼住舍衛國王園比丘尼眾中，晨朝著衣持鉢，入舍衛城乞食，食已，還精舍，擧衣鉢，洗足畢，持尼師 *壇，著肩上，入安陀林，坐一樹下，入 *晝正受。我當往彼，為作留難。卽化作年少，容貌端正，至毘羅比丘尼所而說偈言：
<p/>「云何作此形？誰為其作者？
<p/>此形何處起？形去至何所？」
<p/>毘羅比丘尼作是念：是何人來恐怖我？為人？為非人？為姦狡人？如是思惟，卽得知覺：惡魔波旬欲作嬈亂。卽說偈言：
<p/>「此形不自造，亦非他所作；
<p/>因緣會而生，緣散卽磨滅。
<p/>如世諸種子，因大地而生，
<p/>因地水火風，陰、界、入亦然，
<p/>因緣和合生，緣離則磨滅。
<p/>捨一切 *愛苦，離一切闇冥，
<p/>已證於寂滅，安住諸漏盡。
<p/>惡魔以知汝，卽自磨滅去！」
<p/>時，魔波旬作是念：毘羅比丘尼已知我心。生大憂慼，卽沒不現。
<sid n="1188"/><note n="s45.31"/>
<p/>如是我聞：
<p/>一時，佛住舍衛國祇樹給孤獨園。
<p/>時，有毘闍耶比丘尼，住舍衛國王園比丘尼眾中，晨朝著衣持鉢，入舍衛城乞食。食已，還精舍，擧衣鉢，洗足畢，持尼師 *壇，著肩上，入安陀林，坐一樹下，入*晝正受。
<p/>時，魔波旬作是念：此沙門瞿曇住舍衛國祇樹給孤獨園，弟子毘闍耶比丘尼住舍衛國王園比丘尼眾中，晨朝著衣持鉢，入舍衛城乞食，食已，還精舍，擧衣鉢，洗足畢，持尼師 *壇，著肩上，入安陀林，坐一樹下，入 *晝正受。我今當往，為作留難。卽化作年少，容貌端正，往至其前而說偈言：
<p/>「汝今年幼少，我亦是年少，
<p/>當共於此處，作五種音樂，
<p/>而共相娛樂，用是禪思為？」
<p/>時，毘闍耶比丘尼作是念：此何等人？欲恐怖我。為是人耶？為非人耶？為姦狡人耶？如是思惟已，卽得知覺：是魔波旬欲作嬈亂。卽說偈言：
<p/>「歌舞作眾伎<note n="s45.32"/>，種種相娛樂；
<p/>今悉已<note n="s45.33"/>惠汝，非我之所須。
<p/>若寂滅正受，及天人五欲，
<p/>一切持相與，亦非我所須。
<p/>捨一切喜歡<note n="s45.34"/>，離一切闇冥，
<p/>寂滅以作證，安住諸漏盡。
<p/>已知汝惡魔，當自消滅去！」
<p/>時，魔波旬作是念：是毘闍耶比丘尼已知我心。內懷憂慼，卽沒不現。
<sid n="1189"/><note n="s45.35"/>
<p/>如是我聞：
<p/>一時，佛住舍衛國祇樹給孤獨園。
<p/>時，遮羅<note n="s45.36"/>比丘尼住舍衛國王園比丘尼眾中，晨朝著衣持鉢，入舍衛城乞食。食已，還精舍，擧衣鉢，洗足畢，持尼師 *壇，著肩上，入安陀林，坐一樹下，入 *晝正受。
<p/>時，魔波旬作是念：今沙門瞿曇住舍衛國祇樹給孤獨園，遮羅比丘尼亦住舍衛國王園比丘尼眾中，晨朝著衣持鉢，入舍衛城乞食，食已，還精舍，洗足畢，擧衣鉢，持尼師 *壇，著肩上，入安陀林，坐一樹下，入 *晝正受。我今當往，為作留難。卽<note n="s45.37"/>化作年少，容貌端正，至遮羅比丘尼前而說偈言：
<p/>「覺受生為樂，生服受五欲；
<p/>為誰教授<note n="s45.38"/>汝，令厭離於生？」
<p/>時，遮羅比丘尼作是念：此是何人？欲作恐怖。為人？為非人？為姦狡人？而來至<note n="s45.39"/>此，欲作嬈亂。卽說偈言：
<p/>「生者必有死，生則受諸苦；
<p/>鞭打諸惱苦，一切緣生有。
<p/>當斷一切苦，超越一切生；
<p/>慧眼觀聖諦，牟尼所說法：
<p/>苦苦及苦集<note n="s45.40"/>，滅盡離諸苦，
<p/>修習八正道，安隱趣涅槃。
<p/>大師平等法，我欣樂彼法；
<p/>我知彼法故，不復樂受生。
<p/>一切離 *愛喜，捨一切闇冥，
<p/>寂滅以作證，安住諸漏盡。
<p/>覺知汝惡魔，自當消滅去！」
<p/>時，魔波旬作是念：遮羅比丘尼已知我心。內懷憂慼，卽沒不現。
<sid n="1190"/><note n="s45.41"/>
<p/>如是我聞：
<p/>一時，佛住舍衛國祇樹給孤獨園。
<p/>時，優波遮羅<note n="s45.42"/>比丘尼亦住舍衛國王園比丘尼眾中，晨朝著衣持鉢，入舍衛城乞食。食已，還精舍，擧衣鉢，洗足畢，持尼師 *壇，著肩上，入安陀林，坐一樹下，入 *晝正受。
<p/>時，魔波旬作是念：今沙門瞿曇住舍衛國祇樹給孤獨園，優波遮羅比丘尼亦住舍衛國王園比丘尼眾中，晨朝著衣持鉢，入舍衛城乞食，食已，還精舍，擧衣鉢，洗足畢，持尼師 *壇，著肩上，入安陀林，坐一樹下，入 *晝正受。我今當往，為作留難。卽化作年少，容貌端正，至優波遮羅比丘尼所而說偈曰：
<p/>「三十三天上，炎魔<note n="s45.43"/>、兜率陀<note n="s45.44"/>、
<p/>化樂<note n="s45.45"/>、他自在<note n="s45.46"/>，發願得往生。」
<p/>優波遮羅比丘尼作是念：此何等人？欲恐怖我。為人？為非人？為是姦狡人？自思覺悟：必是惡魔欲作嬈亂。而說偈言：
<p/>「三十三天上，炎魔、兜率陀、
<p/>化樂、他自在，斯等諸天上，
<p/>不離有為行，故隨魔自在。
<p/>一切諸世間，悉是眾行聚，
<p/>一切諸世間，悉皆動搖法，
<p/>一切諸世間，苦火常熾然，
<p/>一切諸世間，悉皆烟塵起。
<p/>不動亦不搖，不習近凡夫；
<p/>不墮<note n="s45.47"/>於魔趣，於是處娛樂！
<p/>離一切 *愛苦，捨一切闇冥，
<p/>寂滅以作證，安住諸漏盡。
<p/>已覺汝惡魔，則自磨滅去！」
<p/>時，魔波旬作是念：優波遮羅比丘尼已知我心。內懷憂慼<note n="s45.48"/>，卽沒不現。
<sid n="1191"/><note n="s45.49"/>
<p/>如是我聞：
<p/>一時，佛住舍衛國祇樹給孤獨園。
<p/>時，尸利沙遮羅<note n="s45.50"/>比丘尼亦住舍衛國王園比丘尼眾中，晨朝著衣持鉢，入舍衛城乞食。食已，還精舍，舉衣鉢，洗足畢，持尼師 *壇，著肩上，入安陀林，坐一樹下，入 *晝正受。
<p/>時，魔波旬作是念：今沙門瞿曇住舍衛國祇樹給孤獨園，時，尸利沙遮羅比丘尼亦住舍衛國王園比丘尼眾中，晨朝著衣持鉢，入舍衛城乞食，食已，還精舍，舉衣鉢，洗足畢，持尼師 *壇，著肩上，入安陀林，坐一樹下，入 *晝正受。我當往彼，為作留難。卽<note n="s45.51"/>化作年少，容貌端正，往到尸利沙遮羅比丘尼所而作是言：「阿姨！
<p/>汝樂何等諸道？」
<p/>比丘尼答言：「我都無所樂！」
<p/>時，魔波旬卽說偈言：
<p/>「汝何所諮受，剃頭作沙門，
<p/>身著袈裟衣，而作出家相，
<p/>不樂於諸道，而守愚癡住？」
<p/>時，尸利沙遮羅比丘尼作是念：此何等人？欲恐怖我。為人？為非人？為姦狡人？如是思惟已，卽自知覺：惡魔波旬欲作嬈亂。卽說偈言：
<p/>「此法外諸道，諸見所纏縛；
<p/>縛於諸見已，常隨魔自在！
<p/>若生釋種家，禀無比大師<note n="s45.52"/>；
<p/>能伏諸魔怨，不為彼所伏。
<p/>清淨一切脫，道眼普觀察，
<p/>一切智悉知，最勝離諸漏，
<p/>彼則我大師，我唯樂彼法。
<p/>我入彼法已，得遠離寂滅，
<p/>離一切愛喜，捨一切闇冥<note n="s45.53"/>，
<p/>寂滅以作證，安住諸漏盡。
<p/>已知汝惡魔，如是自滅去！」
<p/>時，魔波旬作是念：尸利沙遮羅比丘尼已知我心。內懷憂慼，卽沒不現。
<sid n="1192"/><note n="s45.54"/>
<p/>如是我聞：
<p/>一時，佛住瞻婆<note n="s45.55"/>國揭伽<note n="s45.56"/>池側。
<p/>爾時，世尊月十五日布薩時，於大眾前坐。月初出時，時，有尊者婆耆舍<note n="s45.57"/>於大眾中，作是念：我今欲於佛前歎月譬偈。作是念已，卽從座<note n="s45.58"/>起，整衣服，為佛作禮，合掌白佛言：「世尊！欲有所說。善逝！欲有所說。」
<p/>佛告婆耆舍：「欲說者便說！」
<p/>時，尊者婆耆舍𣈳於佛前而說偈言：
<p/>「如月停虛空，明淨無雲翳，
<p/>光炎明暉曜，普照於十方。
<p/>如來亦如是，慧光照世間，
<p/>功德善名稱，周遍滿十方。」
<p/>尊者婆耆舍說是偈時，諸比丘聞其所說，皆大歡喜！
<sid n="1193"/><note n="s45.59"/>
<p/>如是我聞：
<p/>一時，佛住瞻婆國揭伽池側<note n="s45.60"/>。
<p/>爾時，尊者阿若憍陳如<note n="s45.61"/>久住空閑阿練若處，來詣佛所，稽首佛足，以面掩佛足上，而說是言：「久不見世尊！久不見善逝！」
<p/>爾時，尊者婆耆舍在於會<note n="s45.62"/>中，作是念：我今當於尊者阿若憍陳如面前，以上座譬而讚歎之。作此念已，卽從 *座起，整衣服，為佛作禮，合掌白佛：「世尊！欲有所說。善逝！欲有所說。」
<p/>佛告婆耆舍：「欲說時便說！」
<p/>時，尊者婆耆舍卽說偈言：
<p/>「上座之上座，尊者憍陳如，
<p/>已度已超越，得安樂正受，
<p/>於阿練若處，常樂於遠離。
<p/>聲聞之所應，大師正法教，
<p/>一切悉皆陳，正受不放逸，
<p/>大德力三明，他心智明了。
<p/>上座憍陳如，護持佛法財<note n="s45.63"/>，
<p/>增上恭敬心，頭面禮佛足！」
<p/>尊者婆耆舍說是語時，諸比丘聞其所說，皆大歡喜！
<sid n="1194"/><note n="s45.64"/>
<p/>如是我聞：
<p/>一時，佛住瞻婆國揭伽池側<note n="s45.65"/>。
<p/>時，尊者舍利弗在供養堂，有眾多比丘集會而為說法，句味滿足，辯才簡淨，易解樂聞，不閡<note n="s45.66"/>不斷，深義顯現。彼諸比丘專至樂聽，尊重憶念，一心側聽。
<p/>時，尊者婆耆舍在於會中，作是念：我當於尊者舍利弗面前說偈讚歎。作是念已，卽起，合掌白尊者舍利弗：「我欲有所說。」
<p/>舍利弗告言：「隨所樂說！」
<p/>尊者婆耆舍卽說偈言：
<p/>「善能略說法，令眾廣開解；
<p/>賢優婆提舍<note n="s45.67"/>，於大眾宣暢。
<p/>當所說法時，咽喉出美聲，
<p/>悅樂愛念聲，調和漸進聲，
<p/>聞聲皆欣樂，專念不移轉。」
<p/>尊者婆耆舍說是語時，諸比丘聞其所說，皆大歡喜！
<sid n="1195"/><note n="s45.68"/>
<p/>如是我聞：
<p/>一時，佛住王舍城那伽山側<note n="s45.69"/>，五百比丘俱，皆是阿羅漢，諸漏已盡，所作已作，離諸重擔，逮得己利，斷諸有結，正智心善解脫。
<p/>尊者大目揵連觀大眾心，一切皆悉解脫貪欲。時，尊者婆耆舍於大眾中，作是念：我今當於世尊及比丘僧面前說偈讚歎。作是念已，卽從座起，整衣服，合掌白佛言：「世尊！欲有所說。善逝！欲有所說。」
<p/>佛告婆耆舍：「隨所樂說！」
<p/>時，尊者婆耆舍卽說偈言：
<p/>「導師無上士，住那伽<note n="s45.70"/>山側，
<p/>五百比丘眾，親奉於大師。
<p/>尊者大目連，神通諦明了，
<p/>觀彼大眾心，悉皆離貪欲。
<p/>如是具足度，牟尼度彼岸，
<p/>持此最後身，我今稽首禮！」
<p/>尊者婆耆舍說是語時，諸比丘聞其所說，皆大歡喜！
<sid n="1196"/><note n="s45.71"/>
<p/>如是我聞：
<p/>一時，佛住王舍城迦蘭陀竹園<note n="s45.72"/>夏安居，與大比丘眾五百人俱，皆是阿羅漢，諸漏已盡，所作已作，離諸重擔，斷除有結，正智心善解脫，除一比丘，謂尊者阿難，世尊記說彼現法當得無知證。
<p/>爾時，世尊臨十五日月食受時<note n="s45.73"/>，於大眾前敷座而坐，坐已，告諸比丘：「我為婆羅門，得般涅槃，持後邊身，為大醫師，拔諸劍刺。我為婆羅門，得般涅槃，持此後邊身，無上醫師，能拔劍刺。汝等為子，從我口生，從法化生，得<note n="s45.74"/>法餘財，當懷受我<note n="s45.75"/>，莫令我若身、若口、若心有可嫌責事。」
<p/>爾時，尊者舍利弗在眾會中，從座起，整衣服，為佛作禮，合掌白佛：「世尊向者作如是言：『我為婆羅門，得般涅槃，持最後身，無上大醫，能拔劍刺。汝為我子，從佛口生，從法化生，得法餘財。諸比丘！當懷受我，莫令我身、口、心有可嫌責。』我等不見世尊身、口、心有可嫌責事。所以者何？世尊不調伏者能令調伏，不寂靜者能令寂靜，不穌息者能令穌息，不般涅槃者能令般涅槃。如來知道，如來說道，如來向道，然後聲聞成就，隨道、宗道，奉受師教，如其教授，正向欣樂真如善法。我於世尊都不見有可嫌責身、口、心行。我今於世尊所，乞願懷受見聞疑罪，若身、口、心有嫌責事。」
<p/>佛告舍利弗：「我不見汝有見聞疑身、口、心可嫌責事。所以者何？汝舍利弗持戒多聞，少欲知足，修行遠離，精勤方便，正念正受，捷疾智慧、明利智慧、出要智慧、厭離智慧、大智慧、廣智慧、深智慧、無比智慧，智寶<note n="s45.76"/>成就，示教照喜，亦常讚歎示教照喜，為眾說法，未曾疲倦。
<p/>「譬如轉輪聖王，第一長子應受灌頂而未<note n="s45.77"/>灌頂，已住灌頂儀法，如父之法，所可轉者亦當隨轉。汝今如是，為我長子，應<note n="s45.78"/>受灌頂而未灌頂，住於儀法，我所應轉法輪<note n="s45.79"/>，汝亦隨轉，得無所起，盡諸有漏，心善解脫。如是，舍利弗！我於汝所，都無見聞疑身、口、心可嫌責事。」
<p/>舍利弗白佛言：「世尊！若我無有見聞疑身、口、心可嫌責事，此諸<note n="s45.80"/>五百諸比丘得無有見聞疑身、口、心可嫌責事耶？」
<p/>佛告舍利弗：「我於此五百比丘亦不見有見聞疑身、口、心可嫌責事。所以者何？此五百比丘皆是阿羅漢，諸漏已盡，所作已作，已捨重擔，斷諸有結，正智心善解脫，除一比丘，謂尊者阿難，我記說彼於現法中得無知證。是故，諸五百比丘我不見其有身、口、心見聞疑罪可嫌責者。」
<p/>舍利弗白佛言：「世尊！此五百比丘既無有見聞疑身、口、心可嫌責事，然此中幾比丘得三明？幾比丘俱解脫？幾比丘慧解脫？」
<p/>佛告舍利弗：「此五百比丘中，九十比丘得三明，九十比丘得俱解脫，餘者慧解脫。舍利弗！此諸比丘離諸飄轉，無有皮膚，貞實堅固<note n="s45.81"/>。」
<p/>時，尊者婆耆舍在眾會中，作是念：我今當於世尊及大眾面前歎說懷<note n="s45.82"/>受偈。作是念已，卽從座起<note n="s45.83"/>，整衣服，為佛作禮，右膝著地，合掌白佛：「世尊！欲有所說。善逝！欲有所說。」
<p/>佛告婆耆舍：「隨所樂說！」
<p/>時，婆耆舍卽說偈言：
<p/>「十五清淨日，其眾五百人，
<p/>斷除一切結，有盡大仙人，
<p/>清淨相習近，清淨廣解脫，
<p/>不更受諸有，生死已永絕，
<p/>所作者已作，得一切漏盡，
<p/>五蓋已雲除，拔刺根本 *愛。
<p/>師子無所畏，離一切有餘，
<p/>害諸有怨結，超越有餘境，
<p/>諸有漏怨敵，皆悉已潛伏。
<p/>猶如轉輪王，懷受諸眷屬，
<p/>慈心廣宣化，海內悉奉用，
<p/>能伏魔怨敵，為無上導師！
<p/>信敬心奉事，三明老死滅，
<p/>為法之真子，無有飄轉患，
<p/>拔諸煩惱刺，敬禮日種胤<note n="s45.84"/>！」
<p/>佛說此經已，諸比丘聞佛所說，歡喜奉行！
<sid n="1197"/><note n="s45.85"/>
<p/>如是我聞：
<p/>一時，佛住王舍城迦蘭陀竹園。
<p/>爾時，尊者尼拘律想<note n="s45.86"/>住於曠野禽獸住處<note n="s45.87"/>。尊者婆耆舍出家未久，有如是威儀，依聚落城邑住，晨朝著衣持鉢，於彼聚落城邑乞食，善護其身，守諸根門，攝心繫念。食已，還住處，舉衣鉢，洗足畢，入室坐禪。速從禪覺，不著乞食，而彼無有隨時教授、無有教誡<note n="s45.88"/>者，心不安樂，周圓隱覆，如是深住<note n="s45.89"/>。
<p/>時，尊者婆耆舍作是念：我不得利，難得非易得。我<note n="s45.90"/>不隨時得教授、教 *誡，不得欣樂周圓隱覆心住。我今當讚歎自厭之偈。卽說偈言：
<p/>「當捨樂不樂，及一切貪覺，
<p/>於隣<note n="s45.91"/>無所作，離染名比丘。
<p/>於六覺心想，馳騁於世間，
<p/>惡不善隱覆，不能去皮膚，
<p/>穢污樂於心，是不名比丘！
<p/>有餘縛所縛，見聞覺識俱，
<p/>於欲覺悟者，彼處不復染，
<p/>如是不染者，是則為牟尼。
<p/>大地及虛空，世間諸色像，
<p/>斯皆磨滅法，寂然自決定。
<p/>法器久修習，而得三摩提<note n="s45.92"/>，
<p/>不觸不諂偽，其心極專至，
<p/>彼聖久涅槃，繫念待時滅。」
<p/>時，尊者婆耆舍說自厭離偈，心自開覺，於不樂等開<note n="s45.93"/>覺已，欣樂心住。
<sid n="1198"/><note n="s45.94"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，尊者阿難陀晨朝著衣持鉢，入舍衛城乞食，以尊者婆耆舍為伴。時，尊者婆耆舍見女人有上妙色，見已，貪欲心起。
<p/>時，尊者婆耆舍作是念：我今得不利，得苦非得樂，我今見年少女人有妙絕之色，貪欲心生。今為生厭離故，而說偈言：
<p/>「貪欲所覆故，熾然燒我心。
<p/>今<note n="s45.95"/>尊者阿難，為我滅貪火；
<p/>慈心哀愍故，方便為我說！」
<p/>尊者阿難說偈答言：
<p/>「以彼顛倒想，熾然燒其心；
<p/>遠離於淨想，長養貪欲者，
<p/>當修不淨觀，常一心正受。
<p/>速滅貪欲火，莫令燒其心，
<p/>諦觀察諸行，苦、空、非有我<note n="s45.96"/>。
<p/>繫念正觀身，多修習厭離，
<p/>修習於無相，滅除憍<note n="s45.97"/>慢使，
<p/>得慢無間等，究竟於苦邊<note n="s45.98"/>！」
<p/>尊者阿難說是語時，尊者婆耆舍聞其所說，歡喜奉行！
<sid n="1199"/><note n="s45.99"/>
<p/>如是我聞：
<p/>一時，佛住舍衛國祇樹給孤獨園。
<p/>時，有一長者請佛及僧就其舍食。入其舍已，尊者婆耆舍直日住守，請其食分。
<p/>時，有眾多長者婦女從聚落出，往詣精舍。時，尊者婆耆舍見年少女人容色端正，貪欲心起。
<p/>時，尊者婆耆舍作是念：我今不利，不得利，得苦不得樂，見他女人容色端正，貪欲心生。我今當說厭離偈。念已，而說偈言：
<p/>「我已得出離，非家而出家，
<p/>貪欲隨逐我，如牛念他苗。
<p/>當如大將子，大力執强弓，
<p/>能破彼重陣，一人摧伏千。
<p/>今於日種胤，面前聞所說，
<p/>正趣涅槃道，決定心樂住。
<p/>如是不放逸，寂滅正受住，
<p/>無能於我心，幻惑欺誑者。
<p/>決定善觀察，安住於正法，
<p/>正使無量數，欲來欺惑我，
<p/>如是等惡魔，莫能見於我！」
<p/>時，尊者婆耆舍說是偈已，心得安住。
<sid n="1200"/><note n="s45.100"/>
<p/>如是我聞：
<p/>一時，佛住舍衛國祇樹給孤獨園。
<p/>時，尊者婆耆舍自以智慧堪能善說，於彼<note n="s45.101"/>聰明梵行所生 *憍慢心，卽自心念：我不利，不得利，得苦不得樂，我自以智慧輕慢於彼聰明梵行者，我今當說能生厭離偈。卽說偈言：
<p/>「瞿曇莫生慢，斷慢令無餘，
<p/>莫起慢覺想，莫退生變悔，
<p/>莫隱覆於他，埿犁殺慢墮<note n="s45.102"/>。
<p/>正受能除憂，見道住正道，
<p/>其心得喜樂，見道自攝持；
<p/>是故無礙<note n="s45.103"/>辯，清淨離諸蓋，
<p/>斷一切諸慢，起一切明處；
<p/>正念於三明，神足他心智。」
<p/>時，尊者婆耆舍說此生厭離偈已，心得清淨。
<sid n="1201"/><note n="s45.104"/>
<p/>如是我聞：
<p/>一時，佛住舍衛國祇樹給孤獨園。
<p/>時，尊者婆耆舍住舍衛國東園鹿子母講堂，獨一思惟，不放逸住，專修自業，逮得三明，身作證。
<p/>時，尊者婆耆舍作是念：我獨一靜處思惟，不放逸住，專修自業，起於三明，身作證，今當說偈讚歎三明。卽說偈言：
<p/>「本欲心狂惑，聚落及家家，
<p/>遊行遇見佛，授我殊勝法。
<p/>瞿曇哀愍故，為我說正法！
<p/>聞法得淨信，捨非家出家。
<p/>聞彼說法已，正住於法教，
<p/>勤方便繫念，堅固常堪能，
<p/>逮得於三明，於佛教已作。
<p/>世尊善顯示，日種苗胤說，
<p/>為生盲眾生，開其出要門：
<p/>苦苦及苦因，苦滅盡作證，
<p/>八聖離苦道，安樂趣涅槃。
<p/>善義善句味，梵行無過上，
<p/>世尊善顯示，涅槃濟眾生！」
<sid n="1202"/><note n="s45.105"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「我今當說四法句。諦聽！善思！當為汝說。何等為四？
<p/>「賢聖<note n="s45.106"/>善說法，是則為最上。
<p/> *愛說非不愛，是則為第二。
<p/>諦說非虛妄，是則第三說。
<p/>法說不異言，是則為第四。
<p/>「諸比丘！是名說四法句。」
<p/>爾時，尊者婆耆舍於眾會中，作是念：世尊於四眾中說四法句，我當以四種讚歎稱譽隨喜。卽從座起，整衣服，為佛作禮，合掌白佛言：「世尊！欲有所說。善逝！欲有所說。」
<p/>佛告婆耆舍：「隨所樂說！」
<p/>時，尊者婆耆舍卽說偈言：
<p/>「若善說法者，於己不惱迫，
<p/>亦不恐怖他，是則為善說。
<p/>所說 *愛說者，說令彼歡喜，
<p/>不令彼為惡，是則為 *愛說。
<p/>諦說知甘露，諦說知無上，
<p/>諦義說法說，正士建立處。
<p/>如佛所說法，安隱涅槃道，
<p/>滅除一切苦，是名善說法。」
<p/>佛說此經已，諸比丘聞佛所說，歡喜奉行！
<sid n="1203"/><note n="s45.107"/>
<p/>如是我聞：
<p/>一時，佛住王舍城那伽山側，與千比丘俱，皆是阿羅漢，盡諸有漏，所作已作<note n="s45.108"/>，離諸重擔，逮得己利，盡諸有結，正智心善解脫。
<p/>爾時，尊者婆耆舍住王舍城寒林中丘塚間，作是念：今世尊住王舍城那伽山側，與千比丘俱，皆是阿羅漢，諸漏已盡，所作已作，離諸重擔，逮得己利，盡諸有結，正智心善解脫。我今當往，各別讚歎世尊及比丘僧。作是念已，卽往詣佛所，稽首禮足，退住一面，而說偈言：
<p/>「無上之導師，住那伽山側，
<p/>千比丘眷屬，奉事於如來。
<p/>大師廣說法，清涼涅槃道，
<p/>專聽清白法，正覺之所說，
<p/>正覺尊所敬，處於大眾中。
<p/>德陰之大龍，仙人之上首，
<p/>興功德密雲，普雨聲聞眾，
<p/>起於 *晝正受，來奉覲<note n="s45.109"/>大師；
<p/>弟子婆耆舍，稽首而頂<note n="s45.110"/>禮！
<p/>「世尊！欲有所說。唯然，善逝！欲有所說。」
<p/>佛告婆耆舍：「隨汝所說，莫先思惟。」
<p/>時，婆耆舍卽說偈言：
<p/>「波旬起微惡，潛制令速滅，
<p/>能掩障諸魔，令自覺知過。
<p/>觀察解結縛，分別清白法，
<p/>明照如日月，為諸異道王，
<p/>超出智作證，演說第一法！
<p/>出煩惱諸流，說道無量種，
<p/>建立於甘露，見諦真實法。
<p/>如是隨順道，如是師難得，
<p/>建立甘露道，見諦崇遠離。
<p/>世尊善說法，能除人陰蓋，
<p/>明見於諸法，為調伏隨學。」
<p/>尊者婆耆舍說是偈已，諸比丘聞其所說，皆大歡喜！
<sid n="1204"/><note n="s45.111"/>
<p/>如是我聞：
<p/>一時，佛住波羅㮈<note n="s45.112"/>國仙人住處鹿野苑中。爾時，世尊為比丘眾說四聖諦相應法，謂此苦聖諦、此苦集聖諦、此苦滅聖諦、此苦滅道跡聖諦。
<p/>時，尊者婆耆舍在會中，作是念：我今當於世尊面前讚歎拔箭之譬。如是念已，卽從座起，整衣服，合掌白佛言：「唯然，世尊！欲有所說。唯然，善逝！欲有所說。」
<p/>佛告婆耆舍：「隨所樂說！」
<p/>時，尊者婆耆舍卽說偈言：
<p/>「我今敬禮佛，哀愍諸眾生，
<p/>第一拔利箭，善解治眾病。
<p/>迦露醫投藥，波睺羅治藥<note n="s45.113"/>，
<p/>及彼瞻婆耆，耆婆醫療病<note n="s45.114"/>。
<p/>或有病小差<note n="s45.115"/>，名為善治病，
<p/>後時病還發，抱病遂至死。
<p/>正覺大醫王，善投眾生藥，
<p/>究竟除眾苦，不復受諸有！
<p/>乃至百千種，那由他病數，
<p/>佛悉為療治，究竟於苦邊！
<p/>諸醫來會者，我今悉告汝，
<p/>得甘露法藥，隨所樂而服。
<p/>第一拔利箭，善覺知眾病，
<p/>治中之最上，故稽首瞿曇！」
<p/>尊者婆耆舍說是語時，諸比丘聞其所說，皆大歡喜！
<sid n="1205"/><note n="s45.116"/>
<p/>如是我聞：
<p/>一時，佛住王舍城迦蘭陀竹園。
<p/>時，有尊者尼拘律想住於曠野禽獸之處，疾病委篤，尊者婆耆舍為看病人，瞻視供養。
<p/>彼尊者尼拘律想以疾病故，遂般涅槃。
<p/>時，尊者婆耆舍作是念：我和上<note n="s45.117"/>為有餘涅槃？無餘涅槃？我今當求其相。
<p/>爾時，尊者婆耆舍供養尊者尼拘律想舍利已，持衣鉢，向王舍城。次第到王舍城，舉衣鉢，洗足已，詣佛所，稽首禮足，退住一面，而說偈言：
<p/>「我今禮大師，等正覺無減<note n="s45.118"/>，
<p/>於此現法中，一切疑網斷。
<p/>曠野住比丘，命終般涅槃，
<p/>威儀攝諸根，大德稱於世；
<p/>世尊為制名，名尼拘律想。
<p/>我今問世尊，彼不動解脫、
<p/>精進勤方便、功德為我說。
<p/>我為釋迦種，世尊法弟子，
<p/>及餘皆欲知，圓道眼所說；
<p/>我等住於此，一切皆欲聞。
<p/>世尊為大師，無上救世間，
<p/>斷疑大牟尼，智慧已具備<note n="s45.119"/>，
<p/>圓照神道眼，光明顯四眾，
<p/>猶如天帝釋，曜三十三天。
<p/>諸貪欲疑惑，皆從無明起；
<p/>若得遇如來，斷滅悉無餘。
<p/>世尊神道眼，世間為最上！
<p/>滅除眾生愚<note n="s45.120"/>，如風飄遊塵，
<p/>一切諸世間，煩惱覆隱沒，
<p/>諸<note n="s45.121"/>餘悉無有，明目如佛者，
<p/>慧光照一切，令同大精進；
<p/>唯願大智尊！當為眾記說，
<p/>言出微妙聲，我等專心聽，
<p/>柔軟音演說，諸世間普聞，
<p/>猶如熱渴逼，求索清涼水。
<p/>如佛無減<note n="s45.122"/>知，我等亦求知。」
<p/>尊者婆耆舍復說偈言：
<p/>「今聞無上士，記說其功德，
<p/>不空修梵行，我聞大歡喜！
<p/>如說隨說得，順牟尼弟子，
<p/>滅生死長縻，虛偽幻化縛；
<p/>以見世尊故，能斷除諸愛，
<p/>度生死彼岸，不復受諸有！」
<p/>佛說此經已，尊者婆耆舍聞佛所說，歡喜隨喜，作禮而去。
<p/>雜阿含經卷第四十五
<note n="s46.1"/>
<sid n="1206"/><note n="s46.2"/>
<p/>如是我聞：
<p/>一時，佛住舍衛國祇樹給孤獨園。
<p/>時，有諸上座比丘隨佛左右，依止而住，所謂尊者阿若憍陳如、尊者摩訶迦葉、尊者舍利弗、尊者摩訶目揵連、尊者阿那律陀、尊者二十億耳、尊者陀羅驃摩羅子、尊者婆那迦婆娑、尊者耶舍舍羅迦毘訶利、尊者富留<note n="s46.3"/>那、尊者分陀檀尼迦。如此及餘上座比丘隨佛左右，依止而住。
<p/>時，尊者婆耆舍住舍衛國東園鹿子母講堂。時，尊者婆耆舍作是念：今日世尊在舍衛國祇樹給孤獨園，諸上座比丘隨佛左右，依止而住；我今當往至世尊所，各各說偈歎諸上座比丘。
<p/>作是念已，往詣佛所，稽首佛足，退住一面，而<note n="s46.4"/>說偈言：
<p/>「上上座比丘，已斷諸貪欲，
<p/>超過諸世間，一切之積聚；
<p/>深智少言說，勇猛勤方便，
<p/>道德淨明顯，我今稽首禮！
<p/>已伏諸魔<note n="s46.5"/>怨，遠離於群聚，
<p/>不為五欲縛，常習於空閑，
<p/>清虛而寡欲，我今稽首禮！
<p/>遮羅延勝族，禪思不放逸，
<p/>內心樂正受，清淨離塵穢，
<p/>辯慧顯深義，是故稽首禮！
<p/>所得神通慧，超諸神通力，
<p/>六神通眾中，自在無所畏，
<p/>神通最勝故，是故稽首禮！
<p/>於大千世界，五道<note n="s46.6"/>諸趣生，
<p/>乃至於梵世，人天優劣想，
<p/>淨天眼悉見，是故稽首禮！
<p/>精勤方便力，斷除諸愛集，
<p/>壞裂生死網，心常樂正法；
<p/>離諸悕望想，超度於彼岸，
<p/>清淨無塵穢，是故稽首禮！
<p/>永離諸恐畏，無依離財物，
<p/>知足度疑惑，伏諸魔怨敵，
<p/>身念觀清淨，是故稽首禮！
<p/>無有諸世間，煩惱棘刺林，
<p/>結縛使永除，三有<note n="s46.7"/>因緣斷；
<p/>精練滅諸垢，究竟明顯現，
<p/>於林離林去，是故稽首禮！
<p/>無舍宅所依，幻偽癡恚滅，
<p/>調伏諸愛喜，出一切見處，
<p/>清淨無瑕穢，是故稽首禮！
<p/>其心自在轉，堅固不傾動，
<p/>智慧大德力，難伏魔能伏，
<p/>斷除無明結，是故稽首禮！
<p/>大人離闇冥，寂滅牟尼尊，
<p/>正<note n="s46.8"/>法離垢過，光明自顯照，
<p/>照一切世界，是故名為佛！
<p/>地神虛空天，三十三天子，
<p/>光明悉映障，是故名為佛！
<p/>度生死有邊，超踰越群眾，
<p/>柔弱善調伏，正覺第一覺！
<p/>斷一切結縛，伏一切異道，
<p/>降一切魔怨，得無上正覺，
<p/>離塵滅諸垢，是故稽首禮！」
<p/>尊者婆耆舍偈讚歎時，諸比丘聞其所說，皆大歡喜！
<sid n="1207"/><note n="s46.9"/>
<p/>如是我聞：
<p/>一時，佛住舍衛國祇樹給孤獨園。
<p/>時，尊者婆耆舍住舍衛國東園鹿子母講堂，疾病困篤，尊者富隣尼<note n="s46.10"/>為看病人，供給供養。
<p/>時，尊者婆耆舍語尊者富隣尼言：「汝往詣世尊所，持我語白世尊言：『尊者婆耆舍稽首世尊足，問訊世尊少病少惱、起居輕利、得自安樂住不？』復作是言：『尊者婆耆舍住東園鹿子母講堂，疾病困篤，欲求見世尊，無力方便堪詣世尊。善哉！世尊！願往至東園鹿子母講堂尊者婆耆舍所，哀愍故！』」
<p/>時，尊者富隣尼卽受其語，往詣世尊，稽首佛足，退坐一面，作是言：「尊者婆耆舍住東園鹿子母講堂，疾病困篤，願見世尊，無力方便堪能奉見。善哉！世尊！願往東園鹿子母講堂尊者婆耆舍所，為哀愍故！」
<p/>爾時，世尊默然而許。
<p/>時，尊者富隣尼知佛許已，卽從座<note n="s46.11"/>起，禮佛足而去。
<p/>世尊晡時從禪起，往詣尊者婆耆舍。尊者婆耆舍遙見世尊，憑床欲起。
<p/>爾時，世尊見尊者婆耆舍憑床欲起，語言：「婆耆舍！莫自輕動！」世尊卽坐，問尊者婆耆舍：「汝所患苦，為平和可堪忍不？身諸苦痛為增為損？」
<p/>如前焰摩迦修多羅廣說，……乃至「我所苦患，轉覺其增，不覺其損」。
<p/>佛告婆耆舍：「我今問汝，隨意答我。汝得心不染、不著、不污、解脫、離諸顛倒不？」
<p/>婆耆舍白佛言：「我心不染、不著、不污、解脫、離諸顛倒。」
<p/>佛告婆耆舍：「汝云何得心不染、不著、不污、解脫、離諸顛倒？」
<p/>婆耆舍白佛言<note n="s46.12"/>：「我過去眼識於色，心不顧念，於未來色不欣想，於現在色不著。我過去、未來、現在眼識於色，貪欲愛樂念於彼得盡，無欲、滅、沒、息、離、解脫；心解脫已，是故不染、不著、不污、離諸顛倒，正受而住。如是耳、鼻、舌、身、意識，過去於法，心不顧念，未來不欣，現在不著。過去、未來、現在法中，念欲愛<note n="s46.13"/>盡，無欲、滅、沒、息、離、解脫；心解脫已，是故不染、不著、不污、解脫、離諸顛倒，正受而住。唯願世尊今日最後饒益於我，聽我說偈。」
<p/>佛告婆耆舍：「宜知是時！」
<p/>尊者婆耆舍起，正身端坐，繫念在前，而說偈言：
<p/>「我今住佛前，稽首恭敬禮！
<p/>於一切諸法，悉皆得解脫；
<p/>善解諸法相，深信樂正法。
<p/>世尊等正覺，世尊為大師，
<p/>世尊降魔怨，世尊大牟尼，
<p/>滅除一切使，自度群生類。
<p/>世尊於世間，諸法悉覺知，
<p/>世間悉無有，知法過佛者，
<p/>於諸天人中，亦無與佛等；
<p/>是故我今日，稽首大精進！
<p/>稽首士之上，拔諸愛欲刺，
<p/>我今是最後，得見於世尊，
<p/>稽首日種<note n="s46.14"/>尊，暮當般涅槃。
<p/>正智<note n="s46.15"/>繫正念，於此朽壞身，
<p/>餘勢之所起，從今夜永滅，
<p/>三界不復染，入無餘涅槃。
<p/>苦受及樂受，亦不苦不樂，
<p/>從觸因緣生，於今悉永斷。
<p/>苦受及樂受，亦不苦不樂，
<p/>從觸因緣生，於今悉已知。
<p/>若內及與外，苦樂等諸受，
<p/>於受無所著，正智正繫心。
<p/>於初中最後，諸聚無障礙<note n="s46.16"/>；
<p/>諸聚既已斷，了知愛<note n="s46.17"/>無餘。
<p/>明見真實者，說九十一劫，
<p/>三劫中不空，有大仙人尊，
<p/>餘空無洲依，唯畏恐怖劫<note n="s46.18"/>。
<p/>當知大仙人，乃復出於世，
<p/>安慰諸天人，開眼離塵冥，
<p/>示悟諸眾生，令覺一切苦：
<p/>苦苦及苦集，超<note n="s46.19"/>苦之寂滅，
<p/>賢聖八正道，安隱趣涅槃。
<p/>世間難得者，現前悉皆得，
<p/>生世得人身，演說於正法，
<p/>隨己之所欲，離垢求清淨，
<p/>專修其己利，勿令空無果。
<p/>空過<note n="s46.20"/>則生憂，隣<note n="s46.21"/>於地獄苦，
<p/>於所說正法，不樂不欲受，
<p/>當久處生死，輪迴息無期，
<p/>長夜懷憂惱<note n="s46.22"/>，如商人失財。
<p/>我今眾慶集，無復生老死，
<p/>輪迴悉已斷，不復重受生。
<p/>愛識河水流，於今悉枯竭，
<p/>已拔陰根本，連鎖不相續。
<p/>供養大師畢，所作者已作，
<p/>重擔悉已捨，有流悉已斷，
<p/>不復樂受生，亦無死可惡，
<p/>正智正繫念，唯待終時至。
<p/>念空野龍象，六十雄猛獸<note n="s46.23"/>，
<p/>一旦免枷鎖，逸樂山林中；
<p/>婆耆舍亦然，大師口生子，
<p/>厭捨於徒眾，正念待時至。
<p/>今告於汝等，諸來集會者，
<p/>聽我最後偈，其義所饒益。
<p/>生者悉歸滅，諸行無有常，
<p/>速生速死法，何可久依怙！
<p/>是故強其志，精勤方便求，
<p/>觀察有<note n="s46.24"/>恐怖，隨順牟尼道，
<p/>速盡此苦陰，勿復增輪轉。
<p/>佛口所生子，歎說此偈已，
<p/>長辭於大眾，婆耆舍涅槃。」
<p/>彼以慈悲故，說此無上偈，
<p/>尊者婆耆舍，如來法生子，
<p/>垂心哀愍故，說此無上偈，
<p/>然後般涅槃，一切當敬禮！
<sid n="1208"/><note n="s46.25"/>
<p/>如是我聞：
<p/>一時，佛住舍衛國祇樹給孤獨園。
<p/>時，有一天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
<p/>時，彼天子而說偈問佛：
<p/>「阿練若比丘<note n="s46.26"/>，住於空閑處，
<p/>寂靜修梵行，於一坐而食<note n="s46.27"/>。
<p/>以何因緣故，顏色特<note n="s46.28"/>鮮明？」
<p/>爾時，世尊說偈答言：
<p/>「於過去無憂，未來不欣樂，
<p/>現在隨所得，正智繫念持，
<p/>飯食繫念<note n="s46.29"/>故，顏色常鮮澤。
<p/>未來心馳想，過去追憂悔，
<p/>愚癡火自煎，如雹<note n="s46.30"/>斷生草<note n="s46.31"/>。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1209"/><note n="s46.32"/>
<p/>如是我聞：
<p/>一時，佛住舍衛國祇樹給孤獨園。
<p/>時，有一天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
<p/>時，彼天子而說偈言：
<p/>「不欲起憍慢，善自調其心；
<p/>未曾修寂默，亦不入正受，
<p/>處林而放逸，不度死彼岸<note n="s46.33"/>。」
<p/>爾時，世尊說偈答言：
<p/>「已離於憍慢，心常入正受，
<p/>明智善分別，解脫一切縛；
<p/>獨一處閑林，其心不放逸，
<p/>於彼死魔怨，疾得度彼岸！」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1210"/><note n="s46.34"/>
<p/>如是我聞：
<p/>一時，佛住舍衛國祇樹給孤獨園。
<p/>時，有一天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
<p/>時，彼天子說偈問佛：
<p/>「云何得晝夜，功德常增長？
<p/>云何得生天？唯<note n="s46.35"/>願為解說！」
<p/>爾時，世尊說偈答言：
<p/>「種植園果<note n="s46.36"/>故，林樹蔭清涼；
<p/>橋船以濟度，造作福德舍；
<p/>穿井供渴乏，客舍給行旅。
<p/>如此之功德，日夜常增長；
<p/>如法戒具足，緣斯得生天。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1211"/><note n="s46.37"/>
<p/>如是我聞：
<p/>一時，佛住舍衛國祇樹給孤獨園。
<p/>時，有一天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
<p/>時，彼天子說偈問佛：
<p/>「施何得大力？施何得妙色？
<p/>施何得安樂？施何得明目？
<p/>修習何等施，名曰一切施？
<p/>今啟問世尊，願為分別說！」
<p/>爾時，世尊說偈答言：
<p/>「施食得大力，施衣得妙色，
<p/>施乘得安樂，施燈得明目。
<p/>虛舘以待賓，是名一切施<note n="s46.38"/>；
<p/>以法而誨彼，是則施甘露。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1212"/><note n="s46.39"/>
<p/>如是我聞：
<p/>一時，佛住舍衛國祇樹給孤獨園。
<p/>時，有天子名悉鞞梨<note n="s46.40"/>，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
<p/>時，彼天子而說偈言：
<p/>「諸天及世人，於食悉欣樂，
<p/>頗有諸世間，福樂自隨逐？」
<p/>爾時，世尊說<note n="s46.41"/>偈答言：
<p/>「淨信心惠施，此世及後世，
<p/>隨其所至處，福報常影隨。
<p/>是故當捨慳，行無垢惠施，
<p/>施已心歡喜，此世他世受。」
<p/>時，彼悉鞞梨天子白佛言：「奇哉！世尊！善說斯義：
<p/>『淨信心惠施，此世及他世，
<p/>隨其所至處，福報常影隨。
<p/>是故當捨慳，行無垢惠施，
<p/>施已心歡喜，此世他世受。』」
<p/>悉鞞梨天子白佛言：「世尊！我自知過去世時曾為國王，名悉鞞梨，於四城門普施為福，於其城內有四交道，亦於其中布施作福。
<p/>「時，有第一夫人來語<note n="s46.42"/>我言：『大王大作福德，而我無力修諸福業。』我時告言：『城東門外布施作福悉皆屬汝。』時，諸王子復來白我：『大王多作功德，夫人亦同，而我無力作諸福業，我今願得依於大王少作功德。』我時答言：『城南門外所作施福悉皆屬汝。』時，有大臣復來白我：『今日大王多作功德，夫人、王子悉皆共之，而我無力作諸福業，願依大王少有所作。』我時告言：『城西門外所作施福悉皆屬汝。』時，諸將士復來白我：『今日大王多作功德，夫人、太子及諸大臣悉皆共之，唯我無力能修福業，願依大王得有所作。』我時答言：『城北<note n="s46.43"/>門外所作施福悉皆屬汝。』國中庶民復來白我：『今日大王多作功德，夫人、王子、大臣、諸將悉皆共之，唯我無力不能修福，願依大王少有所作。』我時答言：『於其城內四交道頭所作施福悉屬汝等。』爾時，國王夫人、王子<note n="s46.44"/>、大臣、將士、庶民悉皆惠施，作諸功德，我先所作惠施功德於茲則斷。
<p/>「時，我所使諸作福者，還至我所，為我作禮而白我言：『大王當知：諸修福處，夫人、王子、大臣、將士及諸庶民各據其處，行施作福，大王所施於茲則斷。』我時答言：『善男子！諸方邊國歲輸財物應入我者，分半入庫，分其半分，卽於彼處惠施作福。』彼聞教旨，往<note n="s46.45"/>詣邊國，集諸財物，半送於庫，半留於彼惠施作福。
<p/>「我先長夜如是惠施作福，長夜常得可愛、可念、可意福報，常受快樂，無有窮極。以斯福業及福果福報，悉皆入於大功德聚數，譬如五大河合為一流，所謂恒河、耶蒲那、薩羅由、伊羅跋提、摩醯，如是五河合為一流，無有人能量其河水百千萬億斗斛之數。彼大河水得為大水聚數，我亦如是，所作功德果、功德報不可稱量，悉得入於大功德聚數。」
<p/>爾時，悉鞞梨天子聞佛所說，歡喜隨喜，稽首佛足，卽沒不現。
<sid n="1213"/><note n="s46.46"/>
<p/>如是我聞：
<p/>一時，佛住舍衛國祇樹給孤獨園。
<p/>時，有一天子，容色絕妙，於後夜時來詣佛所，稽首佛足，退坐一面，身諸光明皆悉遍照祇樹給孤獨園。
<p/>時，彼天子說偈問佛：
<p/>「何等人能為遠遊善知識？
<p/>何等人能為居家善知識？
<p/>何等人能為通財善知識？
<p/>何等人能為後世善知識？」
<p/>爾時，世尊以偈答言：
<p/>「商人之導師，遊行善知識。
<p/>貞祥賢良妻，居家善知識。
<p/>宗親相習近，通財善知識。
<p/>自所修功德，後世善知識。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1214"/><note n="s46.47"/>
<p/>如是我聞：
<p/>一時，佛住舍衛國祇樹給孤獨園。
<p/>時，有一天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
<p/>時，彼天子而說偈言：
<p/>「冥運持命去，故令人短壽，
<p/>為老所侵迫，而無救護者；
<p/>覩斯老病死，令人大恐怖，
<p/>唯作諸功德，樂往<note n="s46.48"/>至樂所。」
<p/>爾時，世尊說偈答言：
<p/>「冥運持命去，故令人短壽，
<p/>為老所侵迫，而無救護者；
<p/>觀此有餘過，令人大恐怖，
<p/>當斷世貪愛，無餘涅槃樂！」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1215"/><note n="s46.49"/>
<p/>如是我聞：
<p/>一時，佛住舍衛國祇樹給孤獨園。
<p/>時，有一天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
<p/>時，彼天子說偈問佛：
<p/>「斷除於幾法？幾法應棄捨？
<p/>而復於幾法，增上方便修？
<p/>幾聚應超越，比丘度駛<note n="s46.50"/>流？」
<p/>爾時，世尊說偈答言：
<p/>「斷除五捨五，增修於五根，
<p/>超越五和合，比丘度流淵<note n="s46.51"/>。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1216"/><note n="s46.52"/>
<p/>如是我聞：
<p/>一時，佛住舍衛國祇樹給孤獨園。
<p/>時，有天子容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
<p/>時，彼天子說偈問佛：
<p/>「幾人於覺眠？幾人於眠覺？
<p/>幾人取塵垢？幾人得清淨？」
<p/>爾時，世尊說偈答言：
<p/>「五人於覺眠，五人於眠覺，
<p/>五人取於垢，五人得清淨<note n="s46.53"/>。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1217"/><note n="s46.54"/>
<p/>如是我聞：
<p/>一時，佛住舍衛國祇樹給孤獨園。
<p/>時，有天子容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
<p/>時，彼天子而說偈言：
<p/>「母子更相喜，牛主樂其牛，
<p/>眾生樂有餘，無樂無餘者！」
<p/>爾時，世尊說偈答言：
<p/>「母子更相憂，牛主憂其牛，
<p/>有餘眾生憂，無餘則無憂！」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1218"/><note n="s46.55"/>
<p/>如是我聞：
<p/>一時，佛住舍衛國祇樹給孤獨園。
<p/>時，有天子容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
<p/>時，彼天子說偈問佛：
<p/>「何等人之物？何名第一伴？
<p/>以何而活命？眾生何處依？」
<p/>爾時，世尊說偈答言：
<p/>「田宅眾生有，賢妻第一伴，
<p/>飲食已存命，業為眾生依。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1219"/><note n="s46.56"/>
<p/>如是我聞：
<p/>一時，佛住舍衛國祇樹給孤獨園。
<p/>時，有天子容色絕妙，來詣佛所，稽首佛足，身諸光明遍照祇樹給孤獨園。
<p/>時，彼天子而說偈言：
<p/>「所愛無過子，財無貴於牛，
<p/>光明無過日，薩羅無過海<note n="s46.57"/>。」
<p/>爾時，世尊說偈答言：
<p/>「愛無過於己，財無過於穀，
<p/>光明無過慧，薩羅無過見。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1220"/><note n="s46.58"/>
<p/>如是我聞：
<p/>一時，佛住舍衛國祇樹給孤獨園。
<p/>時，有天子容色絕妙，來詣佛所，稽首佛<note n="s46.59"/>足，身諸光明遍照祇樹給孤獨園。
<p/>時，彼天子而說偈言：
<p/>「剎利<note n="s46.60"/>兩足尊，犎<note n="s46.61"/>牛四足勝，
<p/>童英為上妻，貴生為上子。」
<p/>爾時，世尊說偈答言：
<p/>「正覺兩足尊，生馬四足勝，
<p/>順夫為賢妻，漏盡子之上。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1221"/><note n="s46.62"/>
<p/>如是我聞：
<p/>一時，佛住舍衛國祇樹給孤獨園。
<p/>時，有天子容色絕妙，來詣佛所，稽首佛足，身諸光明遍照祇樹給孤獨園。
<p/>時，彼天子而說偈言：
<p/>「從地起眾生，何者為最勝？
<p/>於空墮落者，復以何勝上？
<p/>凡所祈請處，何者最第一？
<p/>於諸言語中，何者為上辯？」
<p/>時，有一天子<note n="s46.63"/>，本為田家子，今得生天上，以本習故，卽便說偈答彼天子：
<p/>「五穀從地生，是則為最勝。
<p/>種子於空中，落地為最勝。
<p/> *犎牛資養人，是則依中勝。
<p/>愛子有所說，是則言中勝。」
<p/>彼發問天子語答者言：「我不問汝，何故多言輕躁妄說？我自說偈問世尊言：
<p/>『從地起眾生，何者為最勝？
<p/>於空墮地者，復以何為勝？
<p/>凡所祈請處，何者為最勝？
<p/>於諸言語中，何者為上辯？』」
<p/>爾時，世尊說偈答言：
<p/>「從下踊出者，三明為最上。
<p/>從空流下者，三明亦第一。
<p/>賢聖弟子僧，是師依之上。
<p/>如來之所說，諸說之最辯。」
<p/>時，彼天子復說偈言：
<p/>「世間幾法起？幾法相順可？
<p/>世幾法取愛？世幾法損減？」
<p/>爾時，世尊說偈答言：
<p/>「世六法<note n="s46.64"/>等起，世六法順可，
<p/>世六法取愛，世六法損減。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1222"/><note n="s46.65"/>
<p/>如是我聞：
<p/>一時，佛住舍衛國祇樹給孤獨園。
<p/>時，有天子容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
<p/>時，彼天子說偈問佛：
<p/>「誰持世間去？誰拘牽世間？
<p/>何等為一法，制御於世間？」
<p/>爾時，世尊說偈答言：
<p/>「心持世間去，心拘引世間，
<p/>其心為一法，能制御世間。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1223"/><note n="s46.66"/>
<p/>如是我聞：
<p/>一時，佛住舍衛國祇樹給孤獨園。
<p/>時，有天子容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
<p/>時，彼天子說偈問佛：
<p/>「誰縛於世間？誰調伏令解？
<p/>斷除何等法，說名得涅槃？」
<p/>爾時，世尊說偈答言：
<p/>「欲能縛世間，調伏欲解脫，
<p/>斷除愛欲者，說名得涅槃。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1224"/><note n="s46.67"/>
<p/>如是我聞：
<p/>一時，佛住舍衛國祇樹給孤獨園。
<p/>時，有一天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
<p/>時，彼天子說偈問佛：
<p/>「誰掩於世間？誰遮絡世間？
<p/>誰結縛眾生？何處建立世？」
<p/>爾時，世尊說偈答言：
<p/>「衰老掩世間，死遮絡世間，
<p/>愛繫縛眾生，法建立世間。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1225"/><note n="s46.68"/>
<p/>如是我聞：
<p/>一時，佛住舍衛國祇樹給孤獨園。
<p/>時，有一天子，容色絕妙，於後夜時來詣佛所，稽首佛足，退坐一面，身諸光明遍<note n="s46.69"/>照祇樹給孤獨園。
<p/>時，彼天子說偈問佛：
<p/>「誰隱彼世間？誰繫於世間？
<p/>誰憶<note n="s46.70"/>於眾生？誰建眾生幢？」
<p/>爾時，世尊說偈答言：
<p/>「無明覆世間，愛結縛眾生，
<p/>隱覆 *憶眾生<note n="s46.71"/>，我慢眾生幢。」
<p/>時，彼天子卽復說偈而問佛言：
<p/>「誰無有覆蓋？誰復無愛結？
<p/>誰卽出隱覆？誰不建慢幢？」
<p/>爾時，世尊說偈答言：
<p/>「如來等正覺，正智<note n="s46.72"/>心解脫；
<p/>不為無明覆，亦無愛結繫，
<p/>超出於隱覆，摧滅我慢幢。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1226"/><note n="s46.73"/>
<p/>如是我聞：
<p/>一時，佛住舍衛國祇樹給孤獨園。
<p/>時，有一天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
<p/>時，彼天子說偈問佛：
<p/>「何等為上士，所有資財物？
<p/>云何善修習，而致於安樂？
<p/>云何眾味中，得為最上味？
<p/>云何眾生中，得為第一壽？」
<p/>爾時，世尊說偈答言：
<p/>「清淨信樂心，名士夫勝財。
<p/>修行於正法，能招安樂果。
<p/>真諦之妙說，是則味之上。
<p/>賢聖智慧命，是為壽中最！」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1227"/><note n="s46.74"/>
<p/>如是我聞：
<p/>一時，佛住舍衛國祇樹給孤獨園。
<p/>時，有一天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
<p/>時，彼天子說偈問佛：
<p/>「云何為比丘，同己之第二<note n="s46.75"/>？
<p/>云何為比丘，隨順教授者？
<p/>比丘於何處，遊心自娛樂，
<p/>娛樂彼處已，能斷諸結縛？」
<p/>爾時，世尊說偈答言：
<p/>「信為同己二，智慧教授者，
<p/>涅槃喜樂處，比丘斷結縛。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1228"/><note n="s46.76"/>
<p/>如是我聞：
<p/>一時，佛住舍衛國祇樹給孤獨園。
<p/>時，有天子容色絕妙，於後夜時來詣佛所，稽首佛足，身諸光明遍照祇樹給孤獨園。
<p/>時，彼天子說偈問佛：
<p/>「云何善至老？云何善建立？
<p/>云何為人寶？云何賊不奪？」
<p/>爾時，世尊說偈答言：
<p/>「正戒善至老，淨信善建立，
<p/>智慧為人寶，功德賊不奪。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1229"/><note n="s46.77"/>
<p/>如是我聞：
<p/>一時，佛住舍衛國祇樹給孤獨園。
<p/>時，有天子容色絕妙<note n="s46.78"/>，來詣佛所，稽首佛足，身諸光明遍照祇樹給孤獨園。
<p/>時，彼天子說偈問佛：
<p/>「何法生眾生？何等前驅馳？
<p/>云何起生死？何者不解脫？」
<p/>爾時，世尊說偈答言：
<p/>「愛欲生眾生，意在前驅馳，
<p/>眾生起生死，苦法不解脫。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1230"/><note n="s46.79"/>
<p/>如是我聞：
<p/>一時，佛住舍衛國祇樹給孤獨園。
<p/>時，有天子容色絕妙，於後夜時來詣佛所，稽首佛足，身諸光明遍照祇樹給孤獨園。
<p/>時，彼天子說偈問佛：
<p/>「何法生眾生？何等前驅馳？
<p/>云何起生死？何法可依怙<note n="s46.80"/>？」
<p/>爾時，世尊說偈答言：
<p/>「愛欲生眾生，意在前驅馳，
<p/>眾生起生死，業者可依怙<note n="s46.81"/>。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1231"/><note n="s46.82"/>
<p/>如是我聞：
<p/>一時，佛住舍衛國祇樹給孤獨園。
<p/>時，有天子容色絕妙，於後夜時來詣佛所，稽首佛足，身諸光明遍照祇樹給孤獨園。
<p/>時，彼天子說偈問佛：
<p/>「何法生眾生？何等前驅馳？
<p/>云何起生死？何法甚可畏？」
<p/>爾時，世尊說偈答言：
<p/>「愛欲生眾生，意在前驅馳，
<p/>眾生起生死，業為甚可畏。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1232"/><note n="s46.83"/>
<p/>如是我聞：
<p/>一時，佛住舍衛國祇樹給孤獨園。
<p/>時，有天子容色絕妙，於後夜時來詣佛所，稽首佛足，身諸光明遍照祇樹給孤獨園。
<p/>時，彼天子說偈問佛：
<p/>「何名為非道？云何日夜遷？
<p/>云何垢梵行？云何累世間？」
<p/>爾時，世尊說偈答言：
<p/>「貪欲名非道，壽命日夜遷，
<p/>女人梵行垢，女則累世間。
<p/>熾然修梵行，已洗諸非小<note n="s46.84"/>。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1233"/><note n="s46.85"/>
<p/>如是我聞：
<p/>一時，佛住舍衛國祇樹給孤獨園。
<p/>時，有天子容色絕妙，於後夜時來詣佛所，稽首佛足，身諸光明遍照祇樹給孤獨園。
<p/>時，彼天子說偈問佛：
<p/>「何法映世間？何法無有上？
<p/>何等為一法，普制御眾生？」
<p/>爾時，世尊說偈答言：
<p/>「名者映世間，名者世無上，
<p/>唯有一名法，能制御世間<note n="s46.86"/>。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1234"/><note n="s46.87"/>
<p/>如是我聞：
<p/>一時，佛住舍衛國祇樹給孤獨園。
<p/>時，有天子容色絕妙，於後夜時來詣佛所，稽首佛足，身諸光明遍照祇樹給孤獨園。
<p/>時，彼天子說偈問佛：
<p/>「何法為偈因？以何莊嚴偈？
<p/>偈者何所依？何者為偈體？」
<p/>爾時，世尊說偈答言：
<p/>「欲者是偈因，文字莊嚴偈，
<p/>名者偈所依，造作為偈體。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1235"/><note n="s46.88"/>
<p/>如是我聞：
<p/>一時，佛住舍衛國祇樹給孤獨園。
<p/>時，有天子容色絕妙，於後夜時來詣佛所，稽首佛足，却<note n="s46.89"/>坐一面，身諸光明遍照祇樹給孤獨園。
<p/>時，彼天子說偈問佛：
<p/>「云何知車乘？云何復知火？
<p/>云何知國土？云何知妻婦？」
<p/>爾時，世尊說偈答言：
<p/>「見幢蓋知車，見烟則知火，
<p/>見王知國土，見夫知其妻。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<p/>雜阿含經卷第四十六
<note n="s47.1"/>
<sid n="1236"/><note n="s47.2"/>
<p/>如是我聞：
<p/>一時，佛在舍衛國祇樹給孤獨園。
<p/>時，有一天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
<p/>時，彼天子說偈白佛：
<p/>「不處難陀林<note n="s47.3"/>，終不得快樂，
<p/>忉利天宮<note n="s47.4"/>中，得天帝名稱。」
<p/>爾時，世尊說偈答言：
<p/>「童蒙<note n="s47.5"/>汝何知，阿羅漢所說？
<p/>一切行無常，是則生滅法；
<p/>生者既復滅，俱寂滅為樂。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1237"/><note n="s47.6"/>
<p/>如是我聞：
<p/>一時，佛住舍衛國祇樹給孤獨園。
<p/>時，有一天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
<p/>時，彼天子卽說偈言：
<p/>「斷一切鉤鏁，牟尼無有家，
<p/>沙門著教化，我不說善哉！」
<p/>爾時，世尊說偈答言：
<p/>「一切眾生類，悉共相纏縛；
<p/>其有智慧者，孰能不愍傷？
<p/>善逝哀愍故，常教授眾生；
<p/>哀愍眾生者，是法之所應。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，卽沒不現。
<sid n="1238"/><note n="s47.7"/>
<p/>如是我聞：
<p/>一時，佛在舍衛國祇樹給孤獨園。
<p/>時，有天子容色絕妙，於後夜時來詣佛所，稽首佛足，身諸光明遍照祇樹給孤獨園。
<p/>時，彼天子而說偈言：
<p/>「常習慚愧心，此人時時有；
<p/>能遠離諸惡，如顧鞭良馬。」
<p/>爾時，世尊說偈答言：
<p/>「常習慚愧心，此人實希有；
<p/>能遠離諸惡，如顧鞭良馬。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖悉過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1239"/><note n="s47.8"/>
<p/>如是我聞：
<p/>一時，佛住舍衛國祇樹給孤獨園。
<p/>時，有天子容色絕妙，於後夜時來詣佛所，稽首佛足，身諸光明遍照祇樹給孤獨園。
<p/>時，彼天子說偈問佛：
<p/>「不習近正法，樂著諸邪見，
<p/>睡眠不自覺，長劫心能悟？」
<p/>爾時，世尊說偈答言：
<p/>「專修於正法，遠離不善業，
<p/>是漏盡羅漢，嶮惡世平等。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖悉過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1240"/><note n="s47.9"/>
<p/>如是我聞：
<p/>一時，佛住舍衛國祇樹給孤獨園。
<p/>時，有天子容色絕妙，於後夜時來詣佛所，稽首佛足，身諸光明遍<note n="s47.10"/>照祇樹給孤獨園。
<p/>時，彼天子而說偈言：
<p/>「以法善調伏，不隨<note n="s47.11"/>於諸<note n="s47.12"/>見，
<p/>雖復著睡眠，則能隨時悟。」
<p/>爾時，世尊說偈答言：
<p/>「若以法調伏，不 *隨餘異見，
<p/>無知已究竟<note n="s47.13"/>，能度世恩愛。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1241"/><note n="s47.14"/>
<p/>如是我聞：
<p/>一時，佛住舍衛國祇樹給孤獨園。
<p/>時，有天子容色絕妙，於後夜時來詣佛所，稽首佛足，身諸光明遍照祇樹給孤獨園。
<p/>時，彼天子說偈問佛：
<p/>「若羅漢比丘，自所作已作，
<p/>一切諸漏盡，持此後邊身<note n="s47.15"/>，
<p/>記說言有我，及說我所不？」
<p/>爾時，世尊卽說偈答：
<p/>「若羅漢比丘，自所作已作，
<p/>一切諸漏盡，持此後邊身，
<p/>正復說有我、我所亦無咎。」
<p/>時，彼天子復說偈言：
<p/>「若羅漢比丘，自所作已作，
<p/>一切漏已盡，持此最後身，
<p/>心依於我慢，而說言有我，
<p/>及說於我所，有如是說不？」
<p/>爾時，世尊說偈答言：
<p/>「已離於我慢，無復我慢心，
<p/>超越我、我所，我說為漏盡。
<p/>於彼我、我所，心已永不著，
<p/>善解世名字，平等假名說。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1242"/><note n="s47.16"/>
<p/>如是我聞：
<p/>一時，佛在舍衛國祇樹給孤獨園。
<p/>時，有天子容色絕妙，於後夜時來詣佛所，稽首佛足，身諸光明遍照祇樹給孤獨園。
<p/>時，彼天子說偈白佛：
<p/>「若羅漢比丘，漏盡持後身，
<p/>頗說言有我，及說我所不？」
<p/>爾時，世尊說偈答言：
<p/>「若羅漢比丘，漏盡持後身，
<p/>亦說言有我，及說有我所。」
<p/>時，彼天子復說偈言：
<p/>「若羅漢比丘，自所作已作，
<p/>已盡諸有漏，唯持最後身，
<p/>何言說有我？說何是我所？」
<p/>爾時，世尊說偈答言：
<p/>「若羅漢比丘，自所作已作，
<p/>一切諸漏盡，唯持最後身，
<p/>說我漏已盡，亦不著我所，
<p/>善解世名字，平等假名說。」
<p/>時，彼天子聞佛所說，歡喜隨喜，稽首佛足<note n="s47.17"/>，卽沒不現。
<sid n="1243"/><note n="s47.18"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，羅睺阿修羅王<note n="s47.19"/>障月天子。時，諸月天子悉皆恐怖，來詣佛所，稽首佛足，退住一面，說偈歎佛：
<p/>「今禮最勝覺，能脫一切障，
<p/>我今遭苦惱，是故來歸依！
<p/>我等月天子，歸依於善逝，
<p/>佛哀愍世間，願解阿修羅！」
<p/>爾時，世尊說偈答言：
<p/>「破壞諸闇冥，光明照虛空，
<p/>今毘<note n="s47.20"/>盧<note n="s47.21"/>遮那，清淨光明顯。
<p/>羅睺避虛空<note n="s47.22"/>，速放飛兎像，
<p/>羅睺阿修羅，卽捨月而還。
<p/>舉體悉流汗，戰怖不自安，
<p/>神昏<note n="s47.23"/>志迷亂，猶如重病人。」
<p/>時，有阿修羅名曰婆稚<note n="s47.24"/>，見 *羅睺阿修羅疾捨月還，便說偈言：
<p/>「羅睺阿修羅，捨月一何速？
<p/>神體悉流汗，猶如重病人。」
<p/>羅睺<note n="s47.25"/>阿修羅說偈答言：
<p/>「瞿曇說呪偈，不速捨月者，
<p/>或頭破七分，受諸隣死苦。」
<p/>婆稚阿修羅復說偈言：
<p/>「佛興未曾有，安隱於世間，
<p/>說呪偈能令， *羅睺捨月。」
<p/>佛說此經已，時，月天子聞佛所說，歡喜隨喜，作禮而去。
<sid n="1244"/><note n="s47.26"/>
<p/>如是我聞：
<p/>一時，佛住舍衛國祇樹給孤獨園。
<p/>時，有一天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
<p/>時，彼天子說偈問佛：
<p/>「為有族本<note n="s47.27"/>不？有轉生族<note n="s47.28"/>耶？
<p/>有俱相屬無，云何解於縛<note n="s47.29"/>？」
<p/>爾時，世尊說偈答言：
<p/>「我無有族本，亦無轉生族，
<p/>俱相屬永斷，解脫一切縛。」
<p/>時，彼天子復說偈言：
<p/>「何名為族本？云何轉生族？
<p/>云何俱相屬<note n="s47.30"/>？何名為堅縛？」
<p/>爾時，世尊說偈答言：
<p/>「母為世<note n="s47.31"/>族本，妻名轉生族，
<p/>子俱是相屬，愛欲為堅縛。
<p/>我無此族本，亦無轉生族，
<p/>俱相屬亦無，是名脫堅縛。」
<p/>時，彼天子復說偈言：
<p/>「善哉無族本！無生族亦善！
<p/>善哉無相屬！善哉縛解脫！
<p/>久見婆羅門，逮得般涅槃；
<p/>一切怨悉<note n="s47.32"/>過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1245"/><note n="s47.33"/>
<p/>如是我聞：
<p/>一時，佛住釋氏優羅提那塔所。
<p/>爾時，世尊新剃鬚髮，於後夜時結跏<note n="s47.34"/>趺坐，直身正意，繫念在前，以衣覆頭。
<p/>時，優羅提那塔邊有天神住，放身光明，遍照精舍，白佛言：「沙門憂耶？」
<p/>佛告天神：「何所忘失？」
<p/>天神復問：「沙門為歡喜耶？」
<p/>佛告天神：「為何所得？」
<p/>天神復問：「沙門不憂不喜耶？」
<p/>佛告天神：「如是！如是！」
<p/>爾時，天神卽說偈言：
<p/>「為離諸煩惱？為無有歡喜？
<p/>云何獨一住？非不樂所壞？」
<p/>爾時，世尊說偈答言：
<p/>「我無惱解脫，亦無有歡喜；
<p/>不樂不能壞，故獨一而住。」
<p/>時，彼天神復說偈言：
<p/>「云何得無惱？云何無歡喜？
<p/>云何獨一住？非不樂所壞？」
<p/>爾時，世尊說偈答言：
<p/>「煩惱生歡喜，喜亦生煩惱，
<p/>無惱亦無喜，天神當護持。」
<p/>時，彼天神復說偈言：
<p/>「善哉無煩惱！善哉無歡喜！
<p/>善哉獨一住！不為不喜壞。
<p/>久見婆羅門，逮得般涅槃；
<p/>一切怖已過，永超世恩愛。」
<p/>時，彼天神聞佛所說，歡喜隨喜，稽首佛足，卽沒不現。
<sid n="1246"/><note n="s47.35"/>
<p/>如是我聞：
<p/>一時，佛住舍衛國祇樹給孤獨園。
<p/>時，有一天子，容色妙絕<note n="s47.36"/>，於後夜時來詣佛所，稽首佛足，身諸光明遍照祇樹給孤獨園。
<p/>時，彼天子而說偈言：
<p/>「猶如利劍害，亦如頭火燃；
<p/>斷除貪欲火，正念求遠離。」
<p/>爾時，世尊說偈答言：
<p/>「譬如利劍害，亦如頭火燃；
<p/>斷除於後身<note n="s47.37"/>，正念求遠離。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1247"/><note n="s47.38"/>
<p/>如是我聞：
<p/>一時，佛住舍衛國祇樹給孤獨園。
<p/>時，有一天子，容色絕妙，於後夜時來詣佛所，稽首佛足，身諸光明遍照祇樹給孤獨園。
<p/>時，彼天子而說偈言：
<p/>「天女眾圍遶，如毘舍脂<note n="s47.39"/>眾；
<p/>癡惑叢林<note n="s47.40"/>中，何由而得出？」
<p/>爾時，世尊說偈答言：
<p/>「正直平等道，離恐怖之方<note n="s47.41"/>；
<p/>乘寂默之車，法想<note n="s47.42"/>為密覆；
<p/>慚愧為長縻<note n="s47.43"/>，正念為羈絡<note n="s47.44"/>；
<p/>智慧善御士<note n="s47.45"/>，正見為前導。
<p/>如是之妙乘，男女之所乘；
<p/>出生死叢林，逮得安樂處！」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1248"/><note n="s47.46"/>
<p/>如是我聞：
<p/>一時，佛住舍衛國祇樹給孤獨園。
<p/>時，有一天子，容色絕妙，於後夜時來詣佛所，稽首佛足，身諸光明遍照祇樹給孤獨園。
<p/>時，彼天子說偈問佛：
<p/>「有四輪九門<note n="s47.47"/>，充滿貪欲住；
<p/>深溺淤<note n="s47.48"/>泥中，大象云何出？」
<p/>爾時，世尊說偈答言：
<p/>「斷愛喜長縻，貪欲<note n="s47.49"/>等諸惡；
<p/>拔愛欲根本，正向於彼處。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1249"/><note n="s47.50"/>
<p/>如是我聞：
<p/>一時，佛住舍衛國祇樹給孤獨園。
<p/>時，有一天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
<p/>時，彼天子說偈問佛：
<p/>「賴吒槃提國<note n="s47.51"/>，有諸商賈客，
<p/>大富足財寶，各各競求富，
<p/>方便欲財利，猶如然熾火，
<p/>如是競勝心，欲貪常馳騁。
<p/>云何當斷貪，息世間勤求？」
<p/>爾時，世尊說偈答言：
<p/>「捨俗出非家、妻子及財寶，
<p/>貪恚癡離欲，羅漢盡諸漏，
<p/>正智心解脫，愛盡息方便。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1250"/><note n="s47.52"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「過去世時，拘薩羅國有諸商人，五百乘車，共行治生，至曠野中。曠野<note n="s47.53"/>有五百群賊在後隨逐，伺便欲作劫盜。時，曠野中有一天神，止住路側。
<p/>「時，彼天神作是念：當往詣彼拘薩羅國諸商人所，問其義理，若彼商人喜我所問，時解說者，我當方便令其安隱，得脫賊難；若不喜我所問者，當放捨之，如餘天神。
<p/>「時，彼天神作是念已，卽放身光，遍照商人車營，而說偈言：
<p/>『誰於覺睡眠？誰復睡眠覺？
<p/>誰有解此義？誰能為我說？』
<p/>「爾時，商人中有一優婆塞信佛、信法、信比丘僧，一心向佛、法、僧，歸依佛、法、僧，於佛離疑，於法、僧離疑，於苦、集、滅、道離疑，見四聖諦得第一無間等果，在商人中與諸商人共為行侶。彼優婆塞於後夜時端坐思惟，繫念在前，於十二因緣逆順觀察，所謂是事有故是事有，是事起故是事起。謂緣無明行，緣行識，緣識名色，緣名色六入處，緣六入處觸，緣觸受，緣受愛，緣愛取，緣取有，緣有生，緣生老、死、憂、悲、惱苦，如是純大苦聚集；如是無明滅則行滅，行滅則識滅，識滅則名色滅，名色滅則六入處滅，六入處滅則觸滅，觸滅則受滅，受滅則愛滅，愛滅則取滅，取滅則有滅，有滅則生滅，生滅則老、死、憂、悲、惱苦滅，如是、如是純大苦聚滅。
<p/>「時，彼優婆塞如是思惟已，而說偈言：
<p/>『我於覺睡眠，我於睡眠覺，
<p/>我解知此義，能為人記說。』
<p/>「時，彼天神問優婆塞：『云何覺睡眠？云何睡眠覺？云何能解知？云何能記說？』
<p/>「時，優婆塞說偈答言：
<p/>『貪欲及瞋恚、愚癡得離欲，
<p/>漏盡阿羅漢，正智心解脫；
<p/>彼則為覺悟，我於彼睡眠。
<p/>不知因生苦，及苦因緣集，
<p/>於此一切苦，得無餘滅盡。
<p/>又不知正道，等趣息苦處，
<p/>斯等為常眠，我於彼則覺。
<p/>如是覺睡眠，如是睡眠覺，
<p/>如是善知義，如是能記說。』
<p/>「時，彼天神復說偈言：
<p/>『善哉覺睡眠！善哉眠中覺！
<p/>善哉解知義！善哉能記說！
<p/>久遠乃今見，諸兄弟而來，
<p/>緣汝恩力故，令諸商人眾，
<p/>得免於劫賊，隨道安樂去。』
<p/>「如是，諸比丘！彼拘薩羅澤中諸商人眾皆得安隱從曠野出。」
<p/>佛說此經已，諸比丘聞佛所說，歡喜奉行！
<sid n="1251"/><note n="s47.54"/>
<p/>如是我聞：
<p/>一時，佛住<note n="s47.55"/>舍衛國祇樹給孤獨園。
<p/>爾時，世尊告諸比丘：「過去世時，海洲上優婆塞至他優婆塞舍會坐，極毀呰欲，言：『此欲者，虛妄不實，欺誑之法，猶如幻化，誑於嬰兒。』還自己舍，恣<note n="s47.56"/>於五欲。是優婆塞舍有天神止住。時，彼天神作是念：是優婆塞不勝不類，於餘優婆塞舍會坐眾中極毀呰欲，言：『如是欲者，虛偽不實，欺誑之法，如誑嬰兒。』還己舍已，自恣五欲，我今寧可發令覺悟。而說偈言：
<p/>『於大聚會中，毀呰<note n="s47.57"/>欲無常，
<p/>自沒於愛欲，如牛溺深泥。
<p/>我觀彼會中，諸優婆塞等，
<p/>多聞明解法，奉持於淨戒；
<p/>汝見彼樂法，而說欲無常，
<p/>如何自恣欲，不斷於貪愛？
<p/>何故樂世間，畜妻子眷屬？』
<p/>「時，彼天神如是、如是開覺彼優婆塞已；如是、如是彼優婆塞覺悟已，剃除鬚髮，著袈裟衣，正信、非家、出家學道，精勤修習，盡諸有漏，得阿羅漢。」
<p/>佛說此經已，諸比丘聞佛所說，歡喜奉行！
<sid n="1252"/><note n="s47.58"/>
<p/>如是我聞：
<p/>一時，佛住王舍城寒林<note n="s47.59"/>中<note n="s47.60"/>丘塚間。
<p/>時，給孤獨長者有小因緣至王舍城，止宿長者舍。夜見長者告其妻子、僕使、作人言：「汝等皆起，破樵然火，炊飯作䴵<note n="s47.61"/>，調和眾味<note n="s47.62"/>，莊嚴堂舍。」
<p/>給孤獨長者見已，作是念：今此長者何所為作？為嫁女娶婦耶？為請賓客、國王、大臣耶？念已，;卽問長者：「汝何所作？為嫁女娶婦？為請賓客、國王、大臣耶？」
<p/>時，彼長者答給孤獨長者言：「我不嫁女娶婦，亦不請呼國王、大臣，唯欲請佛及比丘僧，設供養耳。」
<p/>時，給孤獨長者聞未曾聞佛名字已，心大歡喜，身諸毛孔皆悉怡悅，問彼長者言：「何名為佛？」
<p/>長者答言：「有沙門瞿曇，是釋種子，於釋種中剃除鬚髮，著袈裟衣，正信、非家、出家學道，得阿耨多羅三藐三菩提，是名為佛。」
<p/>給孤獨長者言：「云何名僧？」
<p/>彼長者言：「若婆羅門種剃除鬚髮，著袈裟衣，信家、非家，而隨佛出家；或剎利種、毘舍種、首陀羅種善男子等剃除鬚髮，著袈裟衣，正信、非家，彼佛出家而隨出家，是名為僧。今日請佛及現前僧，設諸供養。」
<p/>給孤獨長者問彼長者言：「我今可得往見世尊不？」
<p/>彼長者答言：「汝且住此，我請世尊來至我舍，於此得見。」
<p/>時，給孤獨長者卽於其夜至心念佛，因得睡眠。天猶未明，忽見明相，謂天已曉，欲出其舍，行向城門，至城門下，夜始二更，城門未開──王家常法，待遠使命來往，至初夜盡，城門乃閉，中夜已盡，輒復開門，欲令行人早得往來。
<p/>爾時，給孤獨長者見城門開，而作是念：定是夜過天曉門開。乘明相出於城門，出城門已，明相卽滅，輒還闇冥。給孤獨長者心卽恐怖，身毛為竪：得無為人及非人，或姦狡<note n="s47.63"/>人恐怖我耶？卽便欲還。
<p/>爾時，城門側有天神住。時，彼天神卽放身光，從其城門至寒林丘塚間光明普照，告給孤獨長者言：「汝且前進，可得勝利，慎勿退還！」
<p/>時，彼天神卽說偈言：
<p/>「善良馬百匹，黃金滿百斤，
<p/>騾車及馬車，各各有百乘，
<p/>種種諸珍奇，重寶載其上，
<p/>宿命種善根，得如此福報。
<p/>若人宗重心，向佛行一步，
<p/>十六分之一，過前福之上。
<p/>「是故，長者！汝當前進，慎勿退還！」卽復說偈：
<p/>「雪山大龍象，純金為莊飾，
<p/>巨身長大牙，以此象施人，
<p/>不及向佛福，十六分之一。
<p/>「是故，長者！當速前進，得其大利，非退還也。」復說偈言：
<p/>「金菩闍國<note n="s47.64"/>女，其數有百人，
<p/>種種眾妙寶，瓔珞具莊嚴。
<p/>以是<note n="s47.65"/>持施與，不及行向佛，
<p/>一步之功德，十六分之一。
<p/>「是故，長者！當速前進，得其勝利，非退還也。」
<p/>時，給孤獨長者問天神言：「賢者！汝是何人？」
<p/>天神答言：「我是摩頭息揵大摩那婆先，是長者善知識，於尊者舍利弗、大目揵連所起信敬心，緣斯功德，今得生天，典此城門，是故告長者：『但當進前，慎莫<note n="s47.66"/>退還！前進得利，非退還也！』」
<p/>時，給孤獨長者作是念：佛興於世，非為小事；得聞正法，亦非小事，是故天神勸我令進，往見世尊。時，給孤獨長者尋其光明，逕至寒林丘塚間。
<p/>爾時，世尊出房露地經行<note n="s47.67"/>，給孤獨長者遙見佛已，卽至其前，以俗人禮法恭敬問訊：「云何，世尊！安隱臥不？」
<p/>爾時，世尊說偈答言<note n="s47.68"/>：
<p/>「婆羅門涅槃，是則常安樂；
<p/>愛欲所不染，解脫永無餘。
<p/>斷一切希望，調伏心熾燃；
<p/>心得寂止息，止息安隱眠！」
<p/>爾時，世尊將給孤獨長者往入房中，就座而坐，端身繫念。爾時，世尊為其說法，示教照喜已，世尊說：「諸法無常，宜布施福事、持戒福事、生天福事，欲味、欲患、欲出，遠離之福。」
<p/>給孤獨長者聞法、見法、得法、入法、解法，度諸疑惑，不由他信，不由他度，入正法、律，心得無畏，卽從座起，正衣服，為佛作禮，右膝著地，合掌白佛言：「已度，世尊！已度，善逝！我從今日盡其壽命，歸佛、歸法、歸比丘僧，為優婆塞，證知我！」
<p/>爾時，世尊問給孤獨長者：「汝名何等？」
<p/>長者白佛：「名須達多<note n="s47.69"/>，以常給孤貧辛苦故，時人名我為給孤獨。」
<p/>世尊復問：「汝居何處？」
<p/>長者白佛言：「世尊！在拘薩羅人間，城名舍衛，唯願世尊來舍衛國，我當盡壽供養衣被、飲食、房舍、床臥、隨病湯藥。」
<p/>佛問長者：「舍衛國有精舍不？」
<p/>長者白佛：「無也，世尊！」
<p/>佛告長者：「汝可於彼建立精舍，令諸比丘往來宿止。」
<p/>長者白佛：「但使世尊來舍衛國，我當造作精舍僧房，令諸比丘往來止住。」
<p/>爾時，世尊默然受請。
<p/>時，長者知佛世尊默然受請已，從座起，稽首佛足而去。
<sid n="1253"/><note n="s47.70"/>
<p/>如是我聞：
<p/>一時，佛住舍衛國祇樹給孤獨園。
<p/>時，給孤獨長者疾病命終，生兜率天，為兜率天子，作是念：我不應久住於此，當往見世尊。作是念已，如力士屈申<note n="s47.71"/>臂頃，於兜率天沒，現於佛前，稽首佛足，退坐一面。時，給孤獨天子身放光明，遍照祇樹給孤獨園。
<p/>時，給孤獨天子而說偈言：
<p/>「於此祇桓林<note n="s47.72"/>，仙人僧<note n="s47.73"/>住止，
<p/>諸王亦住此，增我歡喜心！
<p/>深信淨戒業，智慧為勝壽，
<p/>以此淨眾生，非族姓財物。
<p/>大智舍利弗，正念常寂默，
<p/>閑居修遠離，初建業良友。」
<p/>說此偈已，卽沒不現。
<p/>爾時，世尊其夜過已，入於僧中，敷尼師壇，於眾前坐，告諸比丘：「今此夜中，有一天子，容色絕妙，來詣我所，稽首我足，退坐一面，而說偈言：
<p/>『於此祇桓林，仙人僧住止，
<p/>諸王亦住此，增我歡喜心！
<p/>深信淨戒業，智慧為勝壽，
<p/>以此淨眾生，非族姓財物。
<p/>大智舍利弗，正念常寂默，
<p/>閑居修遠離，初建業良友。』」
<p/>爾時，尊者阿難白佛言：「世尊！如我解世尊所說，給孤獨長者生彼天上，來見世尊，然彼給孤獨長者於尊者舍利弗極相敬重。」
<p/>佛告阿難：「如是！如是！阿難！給孤獨長者生彼天上，來見於我。」
<p/>爾時，世尊以尊者舍利弗故，而說偈言：
<p/>「一切世間智，唯除於如來，
<p/>比舍利弗智，十六不及一。
<p/>如舍利弗智，天人悉同等，
<p/>比於如來智，十六不及一。」
<p/>佛說此經已，諸比丘聞佛所說，歡喜奉行！
<sid n="1254"/><note n="s47.74"/>
<p/>如是我聞：
<p/>一時，佛住曠野精舍<note n="s47.75"/>。
<p/>時，有曠野長者疾病命終，生無熱天。生彼天已，卽作是念：我今不應久於此住，不見世尊。作是念已，如力士屈 *申臂頃，從無熱天沒，現於佛前。
<p/>時，彼天子天身委<note n="s47.76"/>地，不能自立，猶如酥油 *委地，不能自立。如是，彼天子天身細軟，不自持立。
<p/>爾時，世尊告彼天子：「汝當變化作此麁身，而立於地。」
<p/>時，彼天子卽自化形，作此麁身，而立於地。於是，天子前禮佛足，退坐一面。
<p/>爾時，世尊告手<note n="s47.77"/>天子：「汝手天子，本於此間為人身時，所受經法，今故憶念不悉忘耶？」
<p/>手天子白佛言：「世尊！本所受持，今悉不忘。本人間時，有所聞法，不盡得者，今亦憶念，如世尊善說。世尊說言：『若人安樂處，能憶持法，非為苦處。』此說真實。如世尊在閻浮提，種種雜類，四眾圍遶，而為說法，彼諸四眾聞佛所說，皆悉奉行；我亦如是，於無熱天上，為諸天人大會說法，彼諸天眾悉受修學。」
<p/>佛告手天子：「汝於此人間時，於幾法無厭足故，而得生彼無熱天中？」
<p/>手天子白佛：「世尊！我於三法無厭足故，身壞命終，生無熱天。何等三法？我於見佛無厭足<note n="s47.78"/>故，身壞命終生無熱天；我於佛法無厭足故，生無熱天；供養眾僧無厭足故，身壞命終，生無熱天。」時，手天子卽說偈言：
<p/>「見佛無厭足，聞法亦無厭，
<p/>供養於眾僧，亦未曾知足。
<p/>受持賢聖法，調伏慳著垢，
<p/>三法不知足，故生無熱天。」
<p/>時，手天子聞佛所說，歡喜隨喜，卽沒不現<note n="s47.79"/>。
<sid n="1255"/><note n="s47.80"/>
<p/>如是我聞：
<p/>一時，佛住舍衛國祇樹給孤獨園。
<p/>時，有無煩天子，容色絕妙，來詣佛所，稽首佛足，退坐一面，其身光明遍照祇樹給孤獨園。
<p/>時，彼天子而說偈言：
<p/>「生彼無煩天<note n="s47.81"/>，解脫七比丘，
<p/>貪、瞋恚已盡，超世度恩愛。
<p/>誰度於諸流，難度死魔軍？
<p/>誰斷死魔縻，永超煩惱軛<note n="s47.82"/>？」
<p/>爾時，世尊說偈答言：
<p/>「尊者優波迦<note n="s47.83"/>，及波羅揵茶<note n="s47.84"/>、
<p/>弗迦羅娑梨<note n="s47.85"/>、跋提<note n="s47.86"/>、揵陀疊<note n="s47.87"/>，
<p/>亦婆休難提<note n="s47.88"/>，及波毘瘦㝹<note n="s47.89"/>，
<p/>如是等一切，悉皆度諸流。
<p/>斷絕死魔縻，度彼難度者；
<p/>斷諸死魔縻，超越諸天軛；
<p/>說甚深妙法，覺悟難知者。
<p/>巧便問深義，汝今為是誰？」
<p/>時，彼天子說偈白佛：
<p/>「我是阿那含，生彼無煩天，
<p/>故能知斯等，解脫七比丘，
<p/>盡貪欲、瞋恚，永超世恩愛。」
<p/>爾時，世尊復說偈言：
<p/>「眼耳鼻舌身，第六意入處，
<p/>若彼名及色，得無餘滅盡。
<p/>能知此諸法，解脫七比丘，
<p/>貪有悉已盡，永超世恩愛。」
<p/>時，彼天子復說偈言：
<p/>「鞞跋楞伽<note n="s47.90"/>村，我於彼中住。
<p/>名難提婆羅，造作諸瓦器，
<p/>迦葉佛弟子，持優婆塞法，
<p/>供養於父母，離欲修梵行，
<p/>世世為我友，我亦彼知識。
<p/>如是等大士，宿命共和合，
<p/>善修於身心，持此後邊身。」
<p/>爾時，世尊復說偈言：
<p/>「如是汝賢士，如汝之所說，
<p/>鞞跋楞伽村，名難提婆羅，
<p/>迦葉佛弟子，受優婆塞法，
<p/>供養於父母，離欲修梵行，
<p/>昔是汝知識，汝亦彼良友。
<p/>如是諸正士，宿命共和合，
<p/>善修其身心，持此後邊身。」
<p/>佛說此經已，時，彼天子聞佛所說，歡喜隨喜，卽沒不現。
<sid n="1256"/><note n="s47.91"/>
<p/>如是我聞：
<p/>一時，佛住舍衛國祇樹給孤獨園。
<p/>時，有一天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
<p/>時，彼天子說偈問佛：
<p/>「此世多恐怖，眾生常惱亂；
<p/>已<note n="s47.92"/>起者亦苦，未起亦當苦；
<p/>頗有離恐處，唯願慧眼說！」
<p/>爾時，世尊說偈答言：
<p/>「無有異苦行，無異伏諸根，
<p/>無異一切捨，而得見<note n="s47.93"/>解脫。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1257"/><note n="s47.94"/>
<p/>如是我聞：
<p/>一時，佛住舍衛國祇樹給孤獨園。
<p/>時，有一天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
<p/>時，彼天子說偈問佛：
<p/>「云何諸眾生，受身得妙色？
<p/>云何修方便，而得乘出道？
<p/>眾生住何法？為何所修習？
<p/>為何等眾生，諸天所供養？」
<p/>爾時，世尊說偈答言：
<p/>「持戒明智慧，自修習正受，
<p/>正直心繫念，熾然憂悉滅。
<p/>得平等智慧，其心善解脫；
<p/>斯等因緣故，受身得妙色。
<p/>成就乘出道，心住於中學；
<p/>如是德備<note n="s47.95"/>者，為諸天供養。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1258"/><note n="s47.96"/>
<p/>如是我聞：
<p/>一時，佛住舍衛國祇樹給孤獨園。
<p/>時，有一天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
<p/>時，彼<note n="s47.97"/>天子而說偈言：
<p/>「沈沒於睡眠，欠呿<note n="s47.98"/>不欣樂，
<p/>飽食心憒悶<note n="s47.99"/>，懈怠不精勤；
<p/>斯十覆眾生，聖道不顯現<note n="s47.100"/>。」
<p/>爾時，世尊說偈答言：
<p/>「心沒於睡眠，久呿不欣樂，
<p/>飽食心憒 *悶，懈怠不精勤；
<p/>精勤修習者，能開發聖道！」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1259"/><note n="s47.101"/>
<p/>如是我聞：
<p/>一時，佛住舍衛國祇樹給孤獨園。
<p/>時，有一天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
<p/>時，彼天子而說偈言：
<p/>「外纏結非纏，內纏纏眾生<note n="s47.102"/>；
<p/>今問於瞿曇，誰於纏離纏？」
<p/>爾時，世尊說偈答言：
<p/>「智者建立戒，內心修智慧；
<p/>比丘勤修習，於纏能<note n="s47.103"/>解纏。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1260"/><note n="s47.104"/>
<p/>如是我聞：
<p/>一時，佛住舍衛國祇樹給孤獨園。
<p/>時，有一天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
<p/>時，彼天子而說偈言：
<p/>「難度難可忍，沙門無知故，
<p/>多起諸艱難，重鈍溺沈沒。
<p/>心隨覺自在<note n="s47.105"/>，數數溺沈沒；
<p/>沙門云何行，善攝護其心？」
<p/>爾時，世尊說偈答言：
<p/>「如龜<note n="s47.106"/>善方便，以殼<note n="s47.107"/>自藏六<note n="s47.108"/>；
<p/>比丘習禪思，善攝諸覺想。
<p/>其心無所依，他莫能恐怖；
<p/>是則自隱密，無能誹謗者！」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1261"/><note n="s47.109"/>
<p/>如是我聞：
<p/>一時，佛住舍衛國祇樹給孤獨園。
<p/>時，有天子容色絕妙，於後夜時來詣佛所，稽首佛足，身諸光明遍照祇樹給孤獨園。
<p/>時，彼天子說偈問佛：
<p/>「薩羅小流注，當於何反流？
<p/>生死之徑路，於何而不轉？
<p/>世間諸苦樂，何由滅無餘<note n="s47.110"/>？」
<p/>爾時，世尊說偈答言：
<p/>「眼耳鼻舌身，及彼意入處；
<p/>名色滅無餘，薩羅小還流；
<p/>生死道不轉，苦樂滅無餘<note n="s47.111"/>。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1262"/><note n="s47.112"/>
<p/>如是我聞：
<p/>一時，佛住在舍衛國祇樹給孤獨園。
<p/>時，有天子容色絕妙，於後夜時來詣佛所，稽首佛足，身諸光明遍照祇樹給孤獨園。
<p/>時，彼天子說偈問佛：
<p/>「伊尼耶鹿𨄔<note n="s47.113"/>，仙人中之尊，
<p/>少食不嗜味，禪思樂山林。
<p/>我今敬稽首，而問於瞿曇，
<p/>云何出離苦？云何苦解脫？
<p/>我今問解脫，於何而滅盡？」
<p/>爾時，世尊說偈答言：
<p/>「世間五欲德<note n="s47.114"/>，心法說第六；
<p/>於彼欲無欲<note n="s47.115"/>，解脫一切苦。
<p/>如是於苦出，如是苦解脫，
<p/>汝所問解脫，於彼而滅盡。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1263"/><note n="s47.116"/>
<p/>如是我聞：
<p/>一時，佛住舍衛國祇樹給孤獨園。
<p/>時，有天子容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
<p/>時，彼天子說偈問佛：
<p/>「云何度諸流<note n="s47.117"/>？云何度大海<note n="s47.118"/>？
<p/>云何能捨苦？云何得清淨？」
<p/>爾時，世尊卽說偈言：
<p/>「信能度諸流，不放逸<note n="s47.119"/>度海，
<p/>精進能除苦，智慧得清淨。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<p/>雜阿含經卷第四十七<note n="s47.120"/>
<sid n="1264"/><note n="s48.1"/>
<p/>如是我聞：
<p/>一時，佛住舍衛國祇樹給孤獨園。
<p/>有一天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
<p/>時，彼天子白佛言：「世尊！比丘，比丘度駛流<note n="s48.2"/>耶<note n="s48.3"/>？」
<p/>佛言：「如是，天子！」
<p/>天子復問：「無所攀緣，亦無所住，度駛流耶？」
<p/>佛言：「如是，天子！」
<p/>天子復問：「無所攀緣，亦無所住而度駛流，其義云何？」
<p/>佛言<note n="s48.4"/>：「天子！我如是、如是抱，如是、如是前進，則不為水之所㵱。如是、如是不抱，如是、如是不直進，則為水所㵱<note n="s48.5"/>。如是，天子！名為無所攀緣，亦無所住而度駛流。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1265"/><note n="s48.6"/>
<p/>如是我聞：
<p/>一時，佛住舍衛國祇樹給孤獨園。
<p/>時，有一天子，容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
<p/>時，彼天子白佛言：「比丘<note n="s48.7"/>知一切眾生所著、所集，決定解脫、廣解脫、極廣解脫耶？」
<p/>佛告天子：「我悉知一切眾生所著、所集，決定解脫、廣解脫、極廣解脫。」
<p/>天子白佛：「比丘云何知一切眾生所著、所集，決定解脫、廣解脫、極廣解脫？」
<p/>佛告天子：「愛喜滅盡，我心解脫；心解脫已，故知一切眾生所著、所集，決定解脫、廣解脫、極廣解脫。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1266"/><note n="s48.8"/>
<p/>如是我聞：
<p/>一時，佛住舍衛國祇樹給孤獨園。
<p/>時，有一天子，容色絕妙，於後夜時來詣佛所，稽首佛足，身諸光明遍照祇樹給孤獨園。
<p/>時，彼天子說偈問佛：
<p/>「誰度於諸流，晝夜勤精進，
<p/>不攀亦不住，何染<note n="s48.9"/>而不著？」
<p/>爾時，世尊說偈答言：
<p/>「一切戒具足，智慧善正受，
<p/>內思惟繫念，度難度諸流。
<p/>不樂於欲想，超越於色結，
<p/>不繫亦不住，於染亦不著。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1267"/><note n="s48.10"/>
<p/>如是我聞：
<p/>一時，佛住王舍城山谷精舍。
<p/>時，有拘迦尼<note n="s48.11"/>，是光明天女，容色絕妙，於後夜時來詣佛所，稽首佛足，身諸光明遍照山谷。
<p/>時，拘迦尼天女而說偈言：
<p/>「其心不為惡，及身口世間，
<p/>五欲悉虛空，正智正繫念，
<p/>不習近眾苦，非義和合者<note n="s48.12"/>。」
<p/>佛告天女：「如是，如是。
<p/>『其心不為惡，及身口世間，
<p/>五欲悉虛空，正智正繫念，
<p/>不習近眾苦，非義和合者。』」
<p/>時，拘迦那娑<note n="s48.13"/>天女聞佛所說，歡喜隨喜，稽首佛足，卽沒不現。
<p/>爾時，世尊夜過晨朝，入於僧中，敷尼師壇<note n="s48.14"/>，於大眾前坐，告諸比丘：「昨日夜後，有拘迦尼<note n="s48.15"/>天女，容色絕妙<note n="s48.16"/>，來詣我所，稽首我足，退坐一面而說偈言：
<p/>『其心不為惡，及身口世間，
<p/>五欲悉虛空，正智正繫念，
<p/>不習近眾苦，非義和合者。』
<p/>「我卽答言：『如是，天女！如是，天女！
<p/> 　 其心不為惡，及身口世間，
<p/> 　 五欲悉虛空，正智正繫念，
<p/>不習近眾苦，非義和合者。』
<p/>「說是語時，拘迦尼天女聞我所說，歡喜隨喜，稽首我足，卽沒不現。」
<p/>佛說此經已，諸比丘聞佛所說，歡喜奉行！
<sid n="1268"/><note n="s48.17"/>
<p/>如是我聞：
<p/>一時，佛住王舍城山谷精舍。
<p/>爾時，尊者阿難告諸比丘：「我今當說四句法經。諦聽！善思！當為汝說何等為四句法經<note n="s48.18"/>。」
<p/>爾時，尊者阿難卽說偈言：
<p/>「其心不為惡，及身口世間，
<p/>五欲悉虛空，正智正繫念，
<p/>不習近眾苦，非義和合者。
<p/>「諸比丘！是名四句法經。」
<p/>爾時，有一異婆羅門，去尊者阿難不遠，為諸年少婆羅門受誦經。時，彼婆羅門作是念：若沙門阿難所說偈，於我所說經，便是非人所說<note n="s48.19"/>。
<p/>時，彼婆羅門卽往詣佛所，與世尊面<note n="s48.20"/>相問訊慰勞已，退坐一面，白佛言：「瞿曇！沙門阿難所說偈言：
<p/>『其心不為惡，及身口世間，
<p/>五欲悉虛空，正智正繫念，
<p/>不習近眾苦，非義和合者。』
<p/>「如是<note n="s48.21"/>等所說，則是非人語，非為人語。」
<p/>佛告婆羅門：「如是，如是，婆羅門！是非人語，非為人語也。時，有拘迦尼天女來詣我所，稽首我足，退坐一面而說偈言：
<p/>『其心不為惡，及身口世間，
<p/>五欲悉虛空，正智正繫念，
<p/>不習近眾苦，非義和合者。』
<p/>「我時答言：『如是，如是，如天女所言：
<p/>其心不為惡，及身口世間，
<p/>五欲悉虛空，正智正繫念，
<p/>不習近眾苦，非義和合者。』
<p/>「是故，婆羅門！當知此所說偈，是非人所說，非是人所說也。」
<p/>佛說此經已，彼婆羅門聞佛所說，歡喜隨喜，禮佛足而去。
<sid n="1269"/><note n="s48.22"/>
<p/>如是我聞：
<p/>一時，佛住王舍城山谷精舍。
<p/>時，有拘迦那娑天女，是光明天女，起大電光熾然，歸佛、歸法、歸比丘僧，來詣佛所，稽首佛足，退坐一面，其身光明普照山谷，卽於佛前而說偈言：
<p/>「其心不為惡，及身口世間，
<p/>五欲悉虛空<note n="s48.23"/>，正智正繫念，
<p/>不習近眾苦，非義和合者。」
<p/>爾時，世尊告天女言：「如是，如是，天女！如汝所說：
<p/>『其心不為惡，及身口世間，
<p/>五欲悉虛空，正智正繫念，
<p/>不習近眾苦，非義和合者。』」
<p/>爾時，拘迦那娑天女聞佛所說，歡喜隨喜，稽首佛足，卽沒不現。
<p/>爾時，世尊夜過晨朝入僧中，敷尼師 *壇，於大眾前坐，告諸比丘：「於昨後<note n="s48.24"/>夜，拘迦那娑天女──光明之天女，來詣我所，稽首我足，退坐一面，而說偈言：
<p/>『其心不為惡，及身口世間，
<p/>五欲悉虛空，正智正繫念，
<p/>不習近眾苦，非義和合者。』
<p/>「我時答言：『如是，天女！如是，天女！如汝所說：
<p/>其心不為惡，及身口世間，
<p/>五欲悉虛空，正智正繫念，
<p/>不習近眾苦，非義和合者。
<p/>拘迦那天女，電光炎熾然，
<p/>敬禮佛法僧，說偈義饒益。』」
<p/>佛說此經已，諸比丘聞佛所說，歡喜奉行！
<sid n="1270"/><note n="s48.25"/>
<p/>如是我聞：
<p/>一時，佛住王舍城山谷精舍。
<p/>時，有拘迦那娑天女──光明之天女<note n="s48.26"/>，放電光明，炎照熾然，於後夜時來詣佛所，稽首佛足，退坐一面，其身光明普照山谷，卽於佛前而說偈言：
<p/>「我能廣分別，如來正法、律，
<p/>今且但略說，足以表其心。
<p/>其心不為惡，及身口世間，
<p/>五欲悉虛空，正智正繫念，
<p/>不習近眾苦，非義和合者。」
<p/>佛告天女：「如是，天女！如是，天女！如汝所說：
<p/>『其心不為惡，及身口世間，
<p/>五欲悉虛 *空，正智正繫念，
<p/>不習近眾苦，非義和合者。』」
<p/>時，拘迦那娑天女聞佛所說，歡喜稽首，卽沒不現。
<p/>爾時，世尊夜過晨朝，入於僧前，於大眾中敷座而坐，告諸比丘：「昨後夜時，拘迦那娑天女來詣我所，恭敬作禮，退坐一面而說偈言：
<p/>『我能廣分別，如來正法、律，
<p/>今且但略說，足已表我心。
<p/>其心不為惡，及身口世間，
<p/>五欲悉虛 *空，正智正繫念，
<p/>不習近眾苦，非義和合者。』
<p/>「我時答言：『如是，天女！如汝所說：
<p/>其心不為惡，及身口世間，
<p/>五欲悉虛空<note n="s48.27"/>，正智正繫念，
<p/>不習近眾苦，非義和合者。』
<p/>「時，彼天女聞我所說，歡喜隨喜，稽首我足，卽沒不現。」
<p/>佛說此經已，諸比丘聞佛所說，歡喜奉行！
<sid n="1271"/><note n="s48.28"/>
<p/>如是我聞：
<p/>一時，佛住毘舍離獼猴池側重閣講堂。
<p/>時，有拘迦那娑天女、朱盧陀<note n="s48.29"/>天女，容色絕妙，於後夜時來詣佛所，稽首佛足，退坐一面，其身光明遍照一切獼猴池側。
<p/>時，朱盧<note n="s48.30"/>陀天女說偈白佛：
<p/>「大師等正覺，住毘舍離國，
<p/>拘迦那、朱 *盧，稽首恭敬禮！
<p/>我昔未曾聞，牟尼正法、律，
<p/>今乃得親見，現前說正法。
<p/>若於聖法、律，惡慧生厭惡，
<p/>必當墮惡道，長夜受諸苦！
<p/>若於聖法、律，正念律儀備，
<p/>彼則生天上，長夜受安樂！」
<p/>拘迦那<note n="s48.31"/>娑天女復說偈言：
<p/>「其心不為惡，及身口世間，
<p/>五欲悉虛 *空，正智正繫念，
<p/>不習近眾苦，非義和合者。」
<p/>佛告天女：「如是，如是，如汝所說：
<p/>『其心不為惡，及身口世間，
<p/>五欲悉虛 *空，正智正繫念，
<p/>不習近眾苦，非義和合者。』」
<p/>時，彼天女聞佛所說，歡喜隨喜，卽沒不現。
<p/>爾時，世尊夜過晨朝入僧中，敷座而坐，告諸比丘：「昨後夜時，有二天女，容色絕妙，來詣我所，為我作禮，退坐一面。朱 *盧陀天女而說偈言：
<p/>『大師等正覺，住毘舍離國，
<p/>我拘迦那娑，及以朱 *盧陀，
<p/>如是二天女，稽首禮佛足！
<p/>我昔未曾聞，牟尼正法、律，
<p/>今乃見正覺，演說微妙法。
<p/>若於正法、律，厭惡住惡慧，
<p/>必墮於惡道，長夜受大苦！
<p/>若於正法、律，正念律儀備，
<p/>生善趣天上，長夜受安樂！』
<p/>「拘迦那娑<note n="s48.32"/>天女復說偈言：
<p/>『其心不為惡，及身口世間，
<p/>五欲悉虛 *空，正智正繫念，
<p/>不習近眾苦，非義和合者。』
<p/>「我時答言：『如是，如是，如汝所說：
<p/>其心不為惡，及身口世間，
<p/>五欲悉虛 *空，正智正繫念，
<p/>不習近眾苦，非義和合者。』」
<p/>佛說此經已，諸比丘聞佛所說，歡喜奉行！
<sid n="1272"/><note n="s48.33"/>
<p/>如是我聞：
<p/>一時，佛住舍衛國祇樹給孤獨園。
<p/>時，有天子容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
<p/>時，彼天子而說偈言：
<p/>「無觸不報觸，觸則以觸報；
<p/>以觸報觸故，不瞋不招瞋。」
<p/>爾時，世尊說偈答言：
<p/>「不<note n="s48.34"/>於不瞋人，而加之以瞋，
<p/>清淨之正士，離諸煩惱結<note n="s48.35"/>。
<p/>於彼起惡心，惡心還自中，
<p/>如逆風揚塵，還自坌其身。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1273"/><note n="s48.36"/>
<p/>如是我聞：
<p/>一時，佛住舍衛國祇樹給孤獨園。
<p/>時，有一天子，容色絕妙，來詣佛所，稽首佛足，身諸光明遍照祇樹給孤獨園。
<p/>時，彼天子而說偈言：
<p/>「愚癡人所行，不合於黠慧；
<p/>自所行惡行，為自惡知<note n="s48.37"/>識；
<p/>所造眾惡行，終獲苦果報！」
<p/>爾時，世尊說偈答言：
<p/>「既作不善業，終則受諸惱；
<p/>造業雖歡喜，啼泣<note n="s48.38"/>受其報！
<p/>造諸善業者，終則不熱惱；
<p/>歡喜而造業，安樂受其報！」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1274"/><note n="s48.39"/>
<p/>如是我聞：
<p/>一時，佛住舍衛國祇樹給孤獨園。
<p/>時，有一天子，容色絕妙，於後夜時來詣佛所，稽首佛足，身諸光明遍照祇樹給孤獨園。
<p/>時，彼天子而說偈言：
<p/>「不可常言說，亦不一向聽，
<p/>而得於道跡，堅固正超度，
<p/>思惟善寂滅，解脫諸魔縛。
<p/>能行說之可，不行<note n="s48.40"/>不應說；
<p/>不行而說者，智者則知非。
<p/>不行己所應，不作而言作，
<p/>是則同賊非，名為不善業<note n="s48.41"/>。」
<p/>爾時，世尊告天子言：「汝今有所嫌責耶？」
<p/>天子白佛：「悔過，世尊！悔過，善逝！」
<p/>爾時，世尊熙怡微笑。
<p/>時，彼天子復說偈言：
<p/>「我今悔其過，世尊不納受；
<p/>內懷於惡心，抱<note n="s48.42"/>怨而不捨。」
<p/>爾時，世尊說偈答言：
<p/>「言說悔過辭，內不息其心，
<p/>云何得息怨？何名為修善？」
<p/>時，彼天子復說偈言：
<p/>「誰不有其過？何人無有罪？
<p/>誰復無愚癡？孰能常堅固？」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1275"/><note n="s48.43"/>
<p/>如是我聞：
<p/>一時，佛住王舍城迦蘭陀竹園。
<p/>時，有瞿迦梨<note n="s48.44"/>比丘，是提婆達多伴黨，來詣佛所，稽首佛足，退坐一面。
<p/>爾時，世尊告瞿迦梨比丘：「瞿迦梨<note n="s48.45"/>！汝何故於舍利弗、目揵連清淨梵行所，起不清淨心？長夜當得不饒益苦。」
<p/>瞿迦梨比丘白佛言：「世尊！我今信世尊語，所說無異，但舍利弗、大目揵連心有惡欲。」如是第二、第三說，瞿迦梨比丘──提婆達多伴黨於世尊所再三說中，違反不受，從座起去。去<note n="s48.46"/>已，其身周遍生諸;疱<note n="s48.47"/>瘡，皆如栗，漸漸增長，皆如桃李。
<p/>時，瞿迦梨比丘患苦痛，口說是言：「極燒！極燒！」膿血流出，身壞命終，生大鉢曇摩地獄<note n="s48.48"/>。
<p/>時，有三天子<note n="s48.49"/>，容色絕妙，於後夜時來詣佛所，稽首佛足，退坐一面。時，一天子白佛言：「瞿迦梨比丘──提婆達多伴黨今已命終。」時<note n="s48.50"/>，第二天子作是言：「諸尊當知：瞿迦梨比丘命終墮地獄中。」第三天子卽說偈言：
<p/>「士夫生世間，斧在口中生，
<p/>還自斬其身，斯由其惡言。
<p/>應毀便稱譽，應譽而便毀；
<p/>其罪生於口，死墮惡道中！
<p/>博弈亡失財，是非為大咎；
<p/>毀佛及聲聞，是則為大過<note n="s48.51"/>！」
<p/>彼三天子說是偈已，卽沒不現。
<p/>爾時，世尊夜過晨朝，來入僧中，於大眾前敷座而坐，告諸比丘：「昨後夜時，有三天子來詣我所，稽首我足，退坐一面。第一天子語我言：『世尊！瞿迦梨比丘──提婆達多伴黨今已命終。』第二天子語餘天子<note n="s48.52"/>言：『瞿迦梨比丘命終墮地獄中。』第三天子卽說偈言：
<p/>『士夫生世間，斧在口中生，
<p/>還自斬其身，斯由其惡言。
<p/>應毀便稱譽，應譽而便毀；
<p/>其罪口中生，死則墮惡道！』
<p/>「說是偈已，卽沒不現。諸比丘！汝等欲聞生阿浮陀<note n="s48.53"/>地獄眾生其壽齊限不？」
<p/>諸比丘白佛：「今正是時，唯願世尊為諸大眾說阿浮陀地獄眾生壽命齊限。諸比丘聞已，當受奉行。」
<p/>佛告比丘：「諦聽！善思！當為汝說。譬如拘薩羅國，四斗<note n="s48.54"/>為一阿羅，四阿羅為一獨籠那，十六獨籠那為一闍摩那，十六闍摩那為一摩尼，二十摩尼為一佉梨，二十佉梨為一倉，滿中芥子。若使有人百年百年<note n="s48.55"/>取一芥子，如是乃至滿倉芥子都盡，阿浮陀地獄眾生壽命猶故不盡。如是二十阿浮陀地獄眾生壽等一尼羅浮陀<note n="s48.56"/>地獄眾生壽，二十尼羅浮陀地獄眾生壽等一阿吒吒<note n="s48.57"/>地獄眾生壽，二十阿吒吒地獄眾生壽等一阿波波<note n="s48.58"/>地獄眾生壽，二十阿波波地獄眾生壽等一阿休休<note n="s48.59"/>地獄眾生壽，二十阿休休地獄眾生壽等一優鉢羅<note n="s48.60"/>地獄眾生壽，二十優鉢羅地獄眾生壽等一鉢曇摩<note n="s48.61"/>地獄眾生壽，二十鉢曇摩地獄眾生壽等一摩訶鉢曇摩地獄眾生壽。
<p/>「比丘！彼瞿迦梨比丘命終墮摩訶鉢曇摩地獄中，以彼於尊者舍利弗、大目揵連比丘生惡心、誹謗故。是故，諸比丘！當作是學：於彼<note n="s48.62"/>燒燋炷<note n="s48.63"/>所，尚不欲毀壞，況毀壞有識眾生？」佛告諸比丘：「當如是學！」
<p/>佛說此經已，諸比丘聞佛所說，歡喜奉行！
<sid n="1276"/><note n="s48.64"/>
<p/>如是我聞：
<p/>一時，佛住舍衛國祇樹給孤獨園。
<p/>時，有天子容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
<p/>時，彼天子說偈問佛：
<p/>「退落墮負處，云何而得知？
<p/>唯願世尊說，云何負處門？」
<p/>爾時，世尊說偈答言：
<p/>「勝處易得知，負處知亦易；
<p/>樂法為勝處，毀法為負處。
<p/>愛樂惡知識，不愛善知識；
<p/>善友生怨結，是名墮負門。
<p/>愛樂不善人，善人反憎惡；
<p/>欲惡不欲善，是名負處門。
<p/>斗秤<note n="s48.65"/>以欺人，是名墮負門。
<p/>博弈耽嗜酒，遊輕著女色，
<p/>費喪於財物，是名墮負門<note n="s48.66"/>。
<p/>女人不自守，捨主隨<note n="s48.67"/>他行；
<p/>男子心放蕩，捨妻 *隨外色；
<p/>如是為家者<note n="s48.68"/>，斯皆墮負門。
<p/>老婦得少夫，心常懷嫉妬<note n="s48.69"/>，
<p/>懷嫉臥不安，是則墮負門；
<p/>老夫得少婦，墮負處亦然。
<p/>常樂著睡眠，知識同遊戲，
<p/>怠墮好瞋恨，斯皆墮負門。
<p/>多財結朋友，酒食奢不節，
<p/>多費喪財物，斯皆墮負門。
<p/>少<note n="s48.70"/>財多貪愛，生於剎利心<note n="s48.71"/>；
<p/>常求為王者，是則墮負門。
<p/>求珠璫瓔珞，革屣履傘蓋；
<p/>莊嚴自慳惜，是則墮負門。
<p/>受他豐美食，自慳惜其財；
<p/>食他不反報，是則墮負門。
<p/>沙門、婆羅門，屈請入其舍；
<p/>慳惜不時施，是則墮負門。
<p/>沙門、婆羅門，次第行乞食，
<p/>呵責不欲施，是則墮負門。
<p/>若父母年老，不及<note n="s48.72"/>時奉養；
<p/>有財而不施，是則墮負門。
<p/>於父母兄弟，搥<note n="s48.73"/>打<note n="s48.74"/>而罵辱，
<p/>無有尊卑序，是則墮負門。
<p/>佛及弟子眾，在家與出家，
<p/>毀呰<note n="s48.75"/>不恭敬，是則墮負門。
<p/>實非阿羅漢，羅漢過自稱<note n="s48.76"/>，
<p/>是則世間賊，墮於負處門。
<p/>此世間負處，我知見故說，
<p/>猶如嶮<note n="s48.77"/>怖道，慧者當遠避。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1277"/><note n="s48.78"/>
<p/>如是我聞：
<p/>一時，佛住舍衛國祇樹給孤獨園。
<p/>時，有一天子，容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
<p/>時，彼天子說偈問佛：
<p/>「誰屈下隨<note n="s48.79"/>下？誰高擧<note n="s48.80"/>隨𨦪？
<p/>云何童子戲，如童塊相擲？」
<p/>爾時，世尊說偈答言：
<p/>「愛下則隨下，愛擧則隨擧；
<p/>愛戲於愚夫，如童塊相擲。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1278"/><note n="s48.81"/>
<p/>如是我聞：
<p/>一時，佛住舍衛國祇樹給孤獨園。
<p/>時，有天子容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
<p/>時，彼天子而說偈言：
<p/>「決定以遮遮，意妄想而來；
<p/>若人遮一切，不令其逼迫<note n="s48.82"/>。」
<p/>爾時，世尊說偈答言：
<p/>「決定以遮遮，意妄想而來；
<p/>不必一切遮，但遮其惡業；
<p/>遮彼彼惡已，不令其逼迫。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1279"/><note n="s48.83"/>
<p/>如是我聞：
<p/>一時，佛住舍衛國祇樹給孤獨園。
<p/>時，有天子容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
<p/>時，彼天子說偈問佛：
<p/>「云何得名稱？云何得大財？
<p/>云何德<note n="s48.84"/>流聞？云何得善友？」
<p/>爾時，世尊說偈答言：
<p/>「持戒得名稱，布施得大財，
<p/>真實 *德流聞，恩惠<note n="s48.85"/>得善友<note n="s48.86"/>。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1280"/><note n="s48.87"/>
<p/>如是我聞：
<p/>一時，佛住舍衛國祇樹給孤獨園。
<p/>時，有天子容色絕妙，於後夜時來詣佛所，稽首佛足，其身光明遍照祇樹給孤獨園。
<p/>時，彼天子說偈問佛：
<p/>「云何人所作，智慧以求財？
<p/>等攝受於財，若勝若復劣<note n="s48.88"/>？」
<p/>爾時，世尊說偈答言：
<p/>「始學功巧業，方便集財物，
<p/>得彼財物已，當應作四分。
<p/>一分自食用，二分營生業，
<p/>餘一分藏密，以擬於貧乏。
<p/>營生之業者，田種行商賈，
<p/>牧牛羊興<note n="s48.89"/>息，邸舍以求利。
<p/>造屋舍床臥，六種資生具，
<p/>方便修眾具，安樂以存世。
<p/>如是善修業，黠慧以求財，
<p/>財寶隨順生，如眾流歸海。
<p/>如是財饒益，如蜂集眾味，
<p/>晝夜財增長，猶如蟻積堆。
<p/>不付老子財，不寄邊境民，
<p/>不信姦狡人，及諸慳悋者。
<p/>親附成事者，遠離不成事，
<p/>能成事士夫，猶如火熾然。
<p/>善友貴重人，敏密修<note n="s48.90"/>良者，
<p/>同氣親兄弟，善能相攝受。
<p/>居親眷屬中，摽<note n="s48.91"/>顯若牛王，
<p/>各隨其所應，分財施飲食，
<p/>壽盡而命終，當生天受樂！」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1281"/><note n="s48.92"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「過去世時，拘薩羅國有彈琴人，名曰麁牛<note n="s48.93"/>，於拘薩羅國人間遊行，止息野中。時，有六廣大天宮天女，來至拘<note n="s48.94"/>薩羅國麁牛彈琴人所，語麁牛彈琴人言：『阿舅<note n="s48.95"/>！阿舅！為我彈琴，我當歌舞。』麁牛彈琴者言：『如是，姊妹！我當為汝彈琴，汝當語我汝是何人？何由生此？』天女答言：『阿舅！且彈琴，我當歌舞，於歌頌中，自說所以生此因緣。』彼拘薩羅國麁牛彈琴人卽便彈琴，彼六天女卽便歌舞。
<p/>「第一天女說偈歌言：
<p/>『若男子女人，勝妙衣惠施，
<p/>施衣因緣故，所生得殊勝！
<p/>施所愛念物，生天隨所欲。
<p/>見我居宮殿，乘虛<note n="s48.96"/>而遊行，
<p/>天身如金聚，天女百中勝；
<p/>觀察斯福德，迴向中之最！』
<p/>「第二天女復說偈言：
<p/>『若男子女人，勝妙香惠施<note n="s48.97"/>，
<p/>愛念可意施，生天隨所欲。
<p/>見我處宮殿，乘 *虛而遊行，
<p/>天身若金聚，天女百中勝；
<p/>觀察斯福德，迴向中之最！』
<p/>「第三天女復說偈言：
<p/>『若男子女人，以食而惠施，
<p/>可意愛念施，生天隨所欲。
<p/>見我居宮殿，乘虛而遊行，
<p/>天身如金聚，天<note n="s48.98"/>女百中勝；
<p/>觀察斯福德，迴向中之最！』
<p/>「第四天女復說偈言：
<p/>『憶念餘生時，曾為人婢使，
<p/>不盜不貪嗜，勤修不懈<note n="s48.99"/>怠，
<p/>量腹自節身，分飡救貧人。
<p/>今見居宮殿，乘虛而遊行，
<p/>天身如金聚，天女百中勝；
<p/>觀察斯福德，供養中為最！』
<p/>「第五天女復說偈言：
<p/>『憶念餘生時，為人作子婦，
<p/>嫜姑<note n="s48.100"/>性狂暴，常加麁澁<note n="s48.101"/>言；
<p/>執節修婦禮，卑遜而奉順。
<p/>今見處宮殿，乘虛而遊行，
<p/>天身如金聚，天女百中勝；
<p/>觀察斯福德，供養中為最！』
<p/>「第六天女復說偈言：
<p/>『昔曾見行跡<note n="s48.102"/>，比丘比丘尼，
<p/>從其聞正法，一宿受齋戒。
<p/>今見處宮殿<note n="s48.103"/>，乘虛而遊行，
<p/>天身如金聚，天女百中勝；
<p/>觀察斯福德，迴向中之最！』
<p/>「爾時，拘薩羅國麁牛彈琴人而說偈言：
<p/>『我今善來此，拘薩羅林中，
<p/>得見此天女，具足妙天身。
<p/>既見又聞說，當增修善業；
<p/>緣今修功德，亦當生天上！』
<p/>「說是語已，此<note n="s48.104"/>諸天女卽沒不現。」
<p/>佛說此經已，諸比丘<note n="s48.105"/>聞佛所說，歡喜奉行！
<sid n="1282"/><note n="s48.106"/>
<p/>如是我聞：
<p/>一時，佛住舍衛國祇樹給孤獨園。
<p/>時，有天子容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
<p/>時，彼天子說偈問佛：
<p/>「何法起應滅？何生應防護？
<p/>何法應當離？等觀何得樂？」
<p/>爾時，世尊說偈答言：
<p/>「瞋恚起應滅，貪生逆防護，
<p/>無明應捨離，等觀真諦樂。
<p/>欲生諸煩惱，欲為生苦本，
<p/>調伏煩惱者，眾苦則調伏；
<p/>調伏眾苦者，煩惱亦調伏。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>於是，天子聞佛所說，歡喜隨喜，稽首佛足，卽沒不現。
<sid n="1283"/><note n="s48.107"/>
<p/>如是我聞：
<p/>一時，佛住舍衛國祇樹給孤獨園。
<p/>時，有天子容色絕妙，於後夜時來詣佛所，稽首佛足，退坐一面，其身光明遍照祇樹給孤獨園<note n="s48.108"/>。
<p/>時，彼天子說偈問佛：
<p/>「若人行放逸，愚癡離惡慧<note n="s48.109"/>；
<p/>禪思不放逸，疾得盡諸漏。」
<p/>爾時，世尊說偈答言：
<p/>「非世間眾事，是則之為欲；
<p/>心法馳覺想，是名士夫欲。
<p/>世間種種事，常在於世間；
<p/>智慧修禪思，愛欲永潛伏。
<p/>信為士夫伴，不信則不度；
<p/>信增其名稱，命終得生天。
<p/>於身虛空想，名色不堅固；
<p/>不著名色者，遠離於積聚。
<p/>觀此真實義，如解脫哀愍；
<p/>由斯智慧故，世稱歎供養！
<p/>能斷眾雜相<note n="s48.110"/>，超絕生死流；
<p/>超度諸流已，是名為比丘！」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>於是，天子聞佛所說，歡喜隨喜，稽首佛足，卽沒不現。
<sid n="1284"/><note n="s48.111"/>
<p/>如是我聞：
<p/>一時，佛住<note n="s48.112"/>舍衛國祇樹給孤獨園。
<p/>時，有天子容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
<p/>時，彼天子說偈問佛：
<p/>「與何人同處？復與誰共事？
<p/>知何等人法，名<note n="s48.113"/>為勝非惡？」
<p/>爾時，世尊說偈答言：
<p/>「與正士同遊，正士同其事；
<p/>解知正士法，是則勝非惡。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1285"/><note n="s48.114"/>
<p/>如是我聞：
<p/>一時，佛住舍衛國祇樹給孤獨園。
<p/>時，有天子容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
<p/>時，彼天子而說偈言：
<p/>「慳悋生於心，不能行布施；
<p/>明智求福者，乃能行其惠。」
<p/>爾時，世尊說偈答言：
<p/>「怖畏不行施，常得不施怖；
<p/>怖畏於飢渴，慳悋<note n="s48.115"/>從怖生。
<p/>此世及他世，常癡飢渴畏，
<p/>死則不隨死<note n="s48.116"/>，獨往無資糧<note n="s48.117"/>。
<p/>少財能施者，多財難亦捨；
<p/>難捨而能捨，是則為難施。
<p/>無知者不覺，慧者知難知；
<p/>以法養妻子，少財淨心施。
<p/>百千邪<note n="s48.118"/>盛會<note n="s48.119"/>，所獲其福利，
<p/>比前如法施，十六不及一。
<p/>打縛惱眾生，所得諸財物，
<p/>惠施安國土，是名有罪施。
<p/>方之平等施，稱量所不及，
<p/>如法不行非，所得財物施，
<p/>難施而行施，是應賢聖施，
<p/>所往<note n="s48.120"/>常獲福，壽終上生天！」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>時，彼天子聞佛所說，歡喜隨喜，稽首佛足，卽沒不現。
<sid n="1286"/><note n="s48.121"/>
<p/>如是我聞：
<p/>一時，佛住王舍城金婆羅山金婆羅鬼神住處石室中。
<p/>爾時，世尊金鎗<note n="s48.122"/>刺足，未經幾時，起身苦痛；能得捨心，正智正念，堪忍自安，無退減想。
<p/>彼有山神天子八人，作是念：今日世尊住王舍城金婆羅山金婆羅鬼神住處石室中，金 *鎗刺足，起身苦痛而能捨心，正念正智，堪忍自安，無所退減，我等當往面前讚嘆。作是念已，往詣佛所，稽首禮足，退住一面。
<p/>第一天神說偈嘆言：
<p/>「沙門瞿曇，人中師子！
<p/>身遭苦痛，堪忍自安；
<p/>正智正念，無所退減。」
<p/>第二天子復讚嘆言：
<p/>「大士之大龍，大士之牛王，
<p/>大士夫勇力，大士夫良馬，
<p/>大士夫上首，大士夫之勝！」
<p/>第三天子復讚嘆言：
<p/>「此沙門瞿曇，士夫分陀利！
<p/>身生諸苦痛，而能行捨心；
<p/>正智正念住，堪忍以自安，
<p/>而無所退減。」
<p/>第四天子復讚嘆言：「若有於沙門瞿曇──士夫分陀利所說違反嫌責，當知斯等長夜當得不饒益苦，唯除不知真實者。」
<p/>第五天子復說偈言：
<p/>「觀彼三昧定，善住於正受，
<p/>解脫離諸塵，不踊亦不沒；
<p/>其心安隱住，而得心解脫。」
<p/>第六天子復說偈言：
<p/>「經歷五百歲，誦婆羅門典，
<p/>精勤修苦行，不解脫離塵，
<p/>是則卑下類，不得度彼岸。」
<p/>第七天子復說偈言：
<p/>「為欲之所迫，持戒之所縛，
<p/>勇捍<note n="s48.123"/>行苦行，經歷於百年，
<p/>其心不解脫，不離於塵垢；
<p/>是則卑下類，不度於彼岸。」
<p/>第八天子復說偈言：
<p/>「心居憍慢欲，不能自調伏，
<p/>不得三昧定，牟尼之正受；
<p/>獨一居山林，其心常放逸，
<p/>於彼死魔軍，不得度彼岸。」
<p/>時，彼山神天子八人各各讚嘆已，稽首佛足，卽沒不現。
<sid n="1287"/><note n="s48.124"/>
<p/>如是我聞：
<p/>一時，佛住舍衛國祇樹給孤獨園。
<p/>時，有天子容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
<p/>時，彼天子而說偈言：
<p/>「廣無過於地，深無踰於海，
<p/>高無過須彌，大士無毘紐<note n="s48.125"/>！」
<p/>爾時，世尊說偈答言：
<p/>「廣無過於愛，深無踰於腹，
<p/>高莫過憍慢，大士無勝佛！」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>於是，天子聞佛所說，歡喜隨喜，稽首佛足，卽沒不現。
<sid n="1288"/><note n="s48.126"/>
<p/>如是我聞：
<p/>一時，佛住舍衛國祇樹給孤獨園。
<p/>時，有天子容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
<p/>時，彼天子說偈問佛：
<p/>「何物火不燒<note n="s48.127"/>？何風不能吹？
<p/>火災壞大<note n="s48.128"/>地，何物不流散？
<p/>惡王及盜賊，強劫人財物；
<p/>何男子女人，不為其所奪？
<p/>云何珍寶藏，終竟不亡失？」
<p/>爾時，世尊說偈答言：
<p/>「福火所不<note n="s48.129"/>燒，福風不能吹；
<p/>水災壞 *大地，福水不流散。
<p/>惡王及盜賊，強奪人財寶；
<p/>若男子女人，福不被劫奪；
<p/>樂報之寶藏，終竟不亡失！」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>於是，天子聞佛所說，歡喜隨喜，卽沒不現。
<sid n="1289"/><note n="s48.130"/>
<p/>如是我聞：
<p/>一時，佛住舍衛國祇樹給孤獨園。
<p/>時，有天子容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
<p/>時，彼天子說偈問佛：
<p/>「誰當持資 *糧？何物賊不劫？
<p/>何人劫而遮？何人劫不遮？
<p/>何人常來詣，智慧者喜樂？」
<p/>爾時，世尊說偈答言：
<p/>「信者持資 *糧，福德劫不奪，
<p/>賊劫奪則遮，沙門奪歡喜；
<p/>沙門常來詣，智慧者欣樂！」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>於是，天子聞佛所說，歡喜隨喜，稽首佛足，卽沒不現。
<sid n="1290"/><note n="s48.131"/>
<p/>如是我聞：
<p/>一時，佛住舍衛國祇樹給孤獨園。
<p/>時，有一天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
<p/>時，彼天子說偈問佛：
<p/>「一切相映障，知一切世間，
<p/>樂安慰一切，唯願世尊說，
<p/>云何是世間，最為難得者？」
<p/>是<note n="s48.132"/>時，世尊說偈答言：
<p/>「為主而行忍，無財而欲施，
<p/>遭難而行法，富貴修遠離，
<p/>如是四法者，是則為最難！」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>於是，天子聞佛所說，歡喜隨喜，稽首佛足，卽沒不現。
<p/>雜阿含經卷第四十八
<sid n="1291"/><note n="s49.1"/>
<p/>如是我聞：
<p/>一時，佛住舍衛國祇樹給孤獨園。
<p/>時，有天子容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
<p/>時，彼天子說偈問佛：
<p/>「大力自在樂，所求無不得；
<p/>何復勝於彼，一切所欲備？」
<p/>爾時，世尊說偈答言：
<p/>「大力自在樂，彼則無所求；
<p/>若有求欲者，是苦非為樂。
<p/>於求已過去，是則樂於彼<note n="s49.2"/>。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>於是，天子聞佛所說，歡喜隨喜，稽首佛足，卽沒不現。
<sid n="1292"/><note n="s49.3"/>
<p/>如是我聞：
<p/>一時，佛住舍衛國祇樹給孤獨園。
<p/>時，有天子容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
<p/>時，彼天子說偈問佛：
<p/>「車從何處起？誰能轉於車？
<p/>車轉至何所？何故壞磨滅？」
<p/>爾時，世尊說偈答言：
<p/>「車從諸業起，心識轉<note n="s49.4"/>於車，
<p/>隨因而轉至，因壞車則亡。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>於是，天子聞佛所說，歡喜隨喜，稽首佛足，卽沒不現。
<sid n="1293"/><note n="s49.5"/>
<p/>如是我聞：
<p/>一時，佛住舍衛國祇樹給孤獨園。
<p/>時，有天子容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
<p/>時，彼天子白佛言：「世尊！拘屢陀王女修波羅提沙今日生子。」
<p/>佛告天子：「此則不善，非是善。」
<p/>時<note n="s49.6"/>，彼天子卽說偈言：
<p/>「人生子為樂，世間有子歡；
<p/>父母年老衰，子則能奉養。
<p/>瞿曇何故說，生子為不善？」
<p/>爾時，世尊說偈答言：
<p/>「當知恒無常，純空陰非子，
<p/>生子常得苦，愚者說言樂，
<p/>是故我說言，生子非為善。
<p/>非善為善像<note n="s49.7"/>，念 *像不可念；
<p/>實苦貌似樂，放逸所踐蹈<note n="s49.8"/>。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>於是，天子聞佛所說，歡喜隨喜，稽首佛足，卽沒不現。
<sid n="1294"/><note n="s49.9"/>
<p/>如是我聞：
<p/>一時，佛住舍衛國祇樹給孤獨園。
<p/>時，有天子容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
<p/>時，彼天子說偈問佛：
<p/>「云何數所數？云何數不隱？
<p/>云何數中數？云何說言說？」
<p/>爾時，世尊說偈答言：
<p/>「佛法<note n="s49.10"/>難測量，二流不顯現；
<p/>若彼名<note n="s49.11"/>及色，滅盡悉無餘。
<p/>是名數所數，彼數不隱藏，
<p/>是彼數中數，是則說名數<note n="s49.12"/>。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>於是<note n="s49.13"/>，天子聞佛所說，歡喜隨喜，稽首佛足，卽沒不現。
<sid n="1295"/><note n="s49.14"/>
<p/>如是我聞：
<p/>一時，佛住舍衛國祇樹給孤獨園。
<p/>時，有天子容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
<p/>時，彼天子說偈問佛：
<p/>「何物重於地？何物高於空？
<p/>何物疾於風？何物多於草？」
<p/>爾時，世尊說偈答言：
<p/>「戒德重於地，慢高於虛空，
<p/>憶念疾於風，思想多於草。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>於是，天子聞佛所說，歡喜隨喜，稽首佛足，卽沒不現。
<sid n="1296"/><note n="s49.15"/>
<p/>如是我聞：
<p/>一時，佛住舍衛國祇樹給孤獨園。
<p/>時，彼天子容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
<p/>時，彼天子說偈問佛：
<p/>「何戒何威儀？何得何為業？
<p/>慧者云何住？云何往生天？」
<p/>爾時，世尊說偈答言：
<p/>「遠離於殺生，持戒自防樂；
<p/>害心不加生，是則生天路。
<p/>遠離不與取<note n="s49.16"/>，與取心欣樂；
<p/>斷除賊盜心，是則生天路。
<p/>不行他所受<note n="s49.17"/>，遠離於邪婬；
<p/>自受知止足，是則生天路。
<p/>自為己及他，為財及戲笑；
<p/>妄語而不為，是則生天路。
<p/>斷除於兩舌，不離他親友；
<p/>常念和彼此，是則生天路。
<p/>遠離不愛言，軟語不傷人；
<p/>常說淳美言，是則生天路。
<p/>不為不誠說，無義不<note n="s49.18"/>饒益；
<p/>常順於法言，是則生天路。
<p/>聚落若空地<note n="s49.19"/>，見利言我有；
<p/>不行此貪想，是則生天路。
<p/>慈心無害想，不害於眾生；
<p/>心常無怨結，是則生天路。
<p/>苦業及果報，二俱生淨信；
<p/>受持於正見，是則生天路。
<p/>如是諸善法，十種<note n="s49.20"/>淨業跡；
<p/>等受堅固持，是則生天路。」
<p/>時，彼天子復說偈言：
<p/>「久見婆羅門，逮得般涅槃；
<p/>一切怖已過，永超世恩愛。」
<p/>於 *是，天子聞佛所說，歡喜隨喜，稽首佛足，卽沒不現。
<sid n="1297"/><note n="s49.21"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，釋提桓因於後夜時來詣佛所，稽首佛足，退坐一面，其身光明遍照祇樹給孤獨園。
<p/>時，釋提桓因說偈問佛：
<p/>「何法命不知？何法命不覺？
<p/>何法鏁於命？何法為命縛？」
<p/>爾時，世尊說偈答言：
<p/>「色者命不知，諸行命不覺，
<p/>身鏁於其命，愛<note n="s49.22"/>縛於命者。」
<p/>釋提桓因復說偈言：
<p/>「色者非為命，諸佛之所說，
<p/>云何而得熟，於彼甚深藏？
<p/>云何段肉住？云何知命身？」
<p/>爾時，世尊說偈答言：
<p/>「迦羅邏<note n="s49.23"/>為初，迦<note n="s49.24"/>羅邏生胞<note n="s49.25"/>；
<p/>胞生於肉段<note n="s49.26"/>，肉段生堅厚<note n="s49.27"/>；
<p/>堅厚生肢節<note n="s49.28"/>，及諸毛髮等；
<p/>色等諸情根，漸次成形體；
<p/>因母飲<note n="s49.29"/>食等，長養彼胎身。」
<p/>爾時，釋提桓因聞佛所說，歡喜隨喜，稽首佛足，卽沒不現。
<sid n="1298"/><note n="s49.30"/>
<p/>如是我聞：
<p/>一時，佛住舍衛國祇樹給孤獨園。
<p/>時，有長勝天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
<p/>時，彼長勝天子而說偈言：
<p/>「善學<note n="s49.31"/>微妙說，習近諸沙門；
<p/>獨一無等侶，正思惟靜默。」
<p/>爾時，世尊說偈答言：
<p/>「善 *學微妙說，習近諸沙門；
<p/>獨一無等侶，寂默靜諸根。」
<p/>時，長勝天子聞佛所說，歡喜隨喜，稽首佛足，卽沒不現。
<sid n="1299"/><note n="s49.32"/>
<p/>如是我聞：
<p/>一時，佛住舍衛國祇樹給孤獨園。
<p/>時，有尸毘<note n="s49.33"/>天子，容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
<p/>時，彼尸毘天子說偈問佛：
<p/>「何人應同止<note n="s49.34"/>？何等人共事？
<p/>應知何等法，是轉勝非惡？」
<p/>爾時，世尊說偈答言：
<p/>「與正士同止，正士共其事；
<p/>應知正士法，是轉勝非惡。」
<p/>時，彼尸毘天子聞佛所說，歡喜隨喜，稽首佛足，卽沒不現。
<sid n="1300"/><note n="s49.35"/>
<p/>如是我聞：
<p/>一時，佛住舍衛國祇樹給孤獨園。
<p/>時，有月自在天子<note n="s49.36"/>，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
<p/>時，彼月自在天子而說偈言：
<p/>「彼當至究竟，如蚊依從草；
<p/>若得正繫念，一心善正受。」
<p/>爾時，世尊說偈答言：
<p/>「彼當到彼岸，如魚決其網；
<p/>禪定具足住，心常致喜樂。」
<p/>時，彼月自在天子聞佛所說，歡喜隨喜，稽首佛足，卽沒不現。
<sid n="1301"/><note n="s49.37"/>
<p/>如是我聞：
<p/>一時，佛住舍衛國祇樹給孤獨園。
<p/>時，有毘瘦紐<note n="s49.38"/>天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
<p/>時，彼毘瘦紐天子而說偈言：
<p/>「供養於如來，歡喜常增長；
<p/>欣樂正法、律，不放逸隨學。」
<p/>爾時，世尊說偈答言：
<p/>「若<note n="s49.39"/>如是說法，防護不放逸；
<p/>以不放逸故，不隨魔自在。」
<p/>於是，毘瘦紐天子聞佛所說，歡喜隨喜，稽首佛足，卽沒不現。
<sid n="1302"/><note n="s49.40"/>
<p/>如是我聞：
<p/>一時，佛住舍衛國祇樹給孤獨園。
<p/>時，有般闍羅健<note n="s49.41"/>天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
<p/>時，般闍羅健<note n="s49.42"/>天子而說偈言：
<p/>「憒亂之處所，黠慧者能覺；
<p/>禪思覺所覺，牟尼思惟力。」
<p/>爾時，世尊說偈答言：
<p/>「了知憒亂法，正覺得涅槃；
<p/>若得正繫念，一心善正受。」
<p/>時，般闍羅健<note n="s49.43"/>天子聞佛所說，歡喜隨喜，稽首佛足，卽沒不現。
<sid n="1303"/><note n="s49.44"/>
<p/>如是我聞：
<p/>一時，佛住舍衛國祇樹給孤獨園。
<p/>時，有須深天子與五百眷屬，容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
<p/>爾時，世尊告尊者阿難：「汝阿<note n="s49.45"/>難於尊者舍利弗善說法，心喜樂不？」
<p/>阿難白佛：「如是，世尊！何等人不愚、不癡、有智慧，於尊者舍利弗善說法中，心不欣樂？所以者何？彼尊者舍利弗持戒多聞，少欲知足，精勤遠離，正念堅住，智慧正受，捷疾智慧、利智慧、出離智慧、決定智慧、大智慧、廣智慧、深智慧、無等智慧，智寶成就，善能教化，示教照喜，亦常讚歎示教照喜，常為四眾說法不惓<note n="s49.46"/>。」
<p/>佛告阿難：「如是，如是，如汝所說。阿難！為何等人不愚、不癡、有智慧，聞尊者舍利弗善說諸法而不歡喜？所以者何？舍利弗比丘持戒多聞，少欲知足，精勤正念，智慧正受，超智、捷智、利智、出智、決定智、大智、廣智、深智、無等智，智<note n="s49.47"/>寶成就，善能教化，示教照喜，亦常讚歎示教照喜，常為四眾說法不 *惓。」
<p/>世尊如是、如是向尊者阿難，如是、如是稱嘆舍利弗所說，如是、如是須深天子眷屬內心歡喜，身光增明，清淨照耀。
<p/>爾時，須深天子內懷歡喜，發身淨光照耀已，而說偈言：
<p/>「舍利弗多聞，明智平等慧，
<p/>持戒善調伏，得不起涅槃<note n="s49.48"/>；
<p/>持此後邊身，降伏於魔軍。」
<p/>時，彼須深天子及五百眷屬聞佛所說，歡喜隨喜，稽首佛足，卽沒不現。
<sid n="1304"/><note n="s49.49"/>
<p/>如是我聞：
<p/>一時，佛住舍衛國祇樹給孤獨園。
<p/>時，有赤馬<note n="s49.50"/>天子，容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
<p/>時，彼赤馬天子白佛言：「世尊！頗有能行過世界邊，至不生、不老、不死處不？」
<p/>佛告赤馬：「無有能過世界邊，至不生、不老、不死處者。」
<p/>赤馬天子白佛言：「奇哉！世尊！善說斯義。如世尊說言：『無過世界邊，至不生、不老、不死處者<note n="s49.51"/>。』所以者何？世尊！我自憶宿命，名曰赤馬，作外道仙人，得神通，離諸愛欲。我時，作是念：我有如是捷<note n="s49.52"/>疾神足如健士夫，以利箭橫射過多羅樹影之頃，能登一須彌，至一須彌；足躡東海，超<note n="s49.53"/>至西海。我時，作是念：我今成就如是 *捷疾神力，今日寧可求世界邊。作是念已，卽便發行，唯除食息便利，減節睡眠，常行百歲，於彼命終，竟不能得<note n="s49.54"/>過世界邊，至不生、不老、不死之處。」
<p/>佛告赤馬：「我今但以一尋<note n="s49.55"/>之身，說於世界、世界集、世界滅、世界滅道跡。赤馬天子！何等為世間？謂五受陰。何等為五？色受陰、受受陰、想受陰、行受陰、識受陰，是名世間。何等為色集？謂當來有愛、貪、喜俱、彼彼染著，是名世間集。云何為世間滅？若彼當來有愛、貪、喜俱，彼彼染著，無餘斷、捨、離、盡、無欲、滅、息沒，是名世間滅。何等為世間滅道跡？謂八聖道──正見、正志、正語、正業、正命、正方便、正念、正定，是名世間滅道跡。
<p/>「赤馬！了知世間苦<note n="s49.56"/>，斷世間 *苦；了知世間集，斷世間集；了知世間滅，證世間滅；了知世間滅道跡，修彼滅<note n="s49.57"/>道跡。赤馬！若比丘於世間苦若知、若斷，世間集若知、若斷，世間滅若知、若證，世間滅道跡若知、若修。赤馬！是名得世界邊，度世間愛。」
<p/>爾時，世尊重說偈言：
<p/>「未曾遠遊行，而得世界邊；
<p/>無得世界邊，終不盡苦邊。
<p/>以是故牟尼，能知世界邊;
<p/>善解世界邊，諸梵行已立。
<p/>於彼世界邊，平等覺知者，
<p/>是名賢聖行，度<note n="s49.58"/>世間彼岸。」
<p/>是時，赤馬天子聞佛所說，歡喜隨喜，稽首佛足，卽沒不現。
<sid n="1305"/><note n="s49.59"/>
<p/>如是我聞：
<p/>一時，佛住王舍城毘富羅<note n="s49.60"/>山側。有六天子，本為外道出家<note n="s49.61"/>，一名阿毘浮<note n="s49.62"/>、二名增上阿毘浮、三名能求<note n="s49.63"/>、四名毘藍婆<note n="s49.64"/>、五名阿俱吒<note n="s49.65"/>、六名迦*藍，來詣佛所。
<p/>阿毘浮天子卽說偈言：
<p/>「比丘專至心，常修行厭離，
<p/>於初夜後夜，思惟善自攝；
<p/>見聞其所說，不墮於地獄。」
<p/>增上阿毘浮天子復說偈言：
<p/>「厭離於黑闇，心常自攝護；
<p/>永離於世間，言語諍論法；
<p/>從如來大師，禀受沙門法；
<p/>善攝護世間，不令造眾惡。」
<p/>能求天子復說偈言：
<p/>「斷截椎<note n="s49.66"/>打殺，供養施迦葉；
<p/>不見其為惡，亦不見為福。」
<p/>毘 *藍婆天子復說偈言：
<p/>「我說彼尼乾，外道若提子<note n="s49.67"/>，
<p/>出家行學道，長夜修難行，
<p/>於大師徒眾，遠離於妄語；
<p/>我說如是人，不遠於羅漢。」
<p/>爾時，世尊說偈答言：
<p/>「死瘦之野狐，常共師子遊；
<p/>終日小羸劣，不能為師子。
<p/>尼乾大師眾，虛妄自稱嘆；
<p/>是惡心妄語，去羅漢甚遠！」
<p/>爾時，天魔波旬著阿俱吒天子而說偈言：
<p/>「精勤棄闇冥，常守護遠離，
<p/>深<note n="s49.68"/>著微妙色，貪樂於梵世；
<p/>當<note n="s49.69"/>教化斯等，令得生梵天。」
<p/>爾時，世尊作是念：若此阿俱吒天子所說偈，此是天魔波旬加其力故，非彼阿俱吒天子自心所說，作是說言：
<p/>「精勤棄闇冥，守護於遠離，
<p/>*深著微妙色，貪樂於梵世；
<p/>當教化斯等，令得生梵天。」
<p/>爾時，世尊復說偈言：
<p/>「若諸所有色，於此及與彼。
<p/>或復虛空中，各別光照耀<note n="s49.70"/>。
<p/>當知彼一切，不離魔魔縛；
<p/>猶如垂釣<note n="s49.71"/>餌，鈎釣於遊魚。」
<p/>彼時<note n="s49.72"/>，天子咸各念言：今日阿俱吒天子所說偈，沙門瞿曇言是魔所說。何故沙門瞿曇言是魔說？
<p/>爾時，世尊知諸天子心中所念，而告之言：「今阿俱吒天子所說偈，非彼天子自心所說，是<note n="s49.73"/>魔波旬加其力故，作是說言：
<p/>『精勤棄闇冥，守護於遠離，
<p/>*深著微妙色，貪樂於梵世<note n="s49.74"/>；
<p/>當教化斯等，令得<note n="s49.75"/>生梵天。』
<p/>「是故我說偈<note n="s49.76"/>：
<p/>『若諸所有色，於此及與彼，
<p/>或復虛空中，各別光照 *耀。
<p/>當知彼一切，不離魔魔縛；
<p/>猶如垂 *釣餌，鈎釣於遊魚。』」
<p/>時，諸天子復作是念：奇哉！沙門瞿曇！神力大德，能見天魔波旬，而我等不見，我等當復各各<note n="s49.77"/>說偈讚歎沙門瞿曇。卽說偈言：
<p/>「斷除於一切，有身愛貪<note n="s49.78"/>想；
<p/>令此善護者，除一切妄語；
<p/>若欲<note n="s49.79"/>斷欲愛，應供養大師。
<p/>斷除三有愛，破壞於妄語，
<p/>已斷於見貪，應供養大師。
<p/>王舍城第一，名毘富羅山，
<p/>雪山諸山最，金翅鳥中名。
<p/>八方及上下，一切眾生界，
<p/>於諸天人中，等正覺最上！」
<p/>時，諸天子說偈讚佛已，聞佛所說，歡喜隨喜，稽首佛足，卽沒不現。
<sid n="1306"/><note n="s49.80"/>
<p/>如是我聞：
<p/>一時，佛住舍衛國祇樹給孤獨園。
<p/>時，有摩伽<note n="s49.81"/>天子，容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
<p/>時，有摩<note n="s49.82"/>伽天子說偈問佛：
<p/>「殺<note n="s49.83"/>何得安眠？殺何得善樂？
<p/>為殺何<note n="s49.84"/>等人<note n="s49.85"/>，瞿曇所讚嘆？」
<p/>爾時，世尊說偈說言：
<p/>「若殺於瞋恚，而得安隱眠；
<p/>殺於瞋恚者，令人得歡喜！
<p/>瞋恚為毒本，殺者我所歎；
<p/>殺彼瞋恚已，長夜無憂患！」
<p/>爾<note n="s49.86"/>時，摩伽天子聞佛所說，歡喜隨喜，稽首佛足，卽沒不現。
<sid n="1307"/><note n="s49.87"/>
<p/>如是我聞：
<p/>一時，佛在舍衛國祇樹給孤獨園。
<p/>爾<note n="s49.88"/>時，有彌耆迦天子，容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
<p/>時，彌耆迦<note n="s49.89"/>天子說偈問佛：
<p/>「明<note n="s49.90"/>照有幾種，能照明世間？
<p/>唯願世尊說，何等明最上？」
<p/>爾時，世尊說偈答言：
<p/>「有三種光明，能照耀世間，
<p/>晝以日為照，月以照其夜，
<p/>燈火晝夜照，照彼彼色像。
<p/>上下及諸方，眾生悉蒙照；
<p/>人天光明中，佛光明為上！」
<p/>佛說此經已，彌耆迦天子聞佛所說，歡喜隨喜，稽首佛足，卽沒不現。
<sid n="1308"/><note n="s49.91"/>
<p/>如是我聞：
<p/>一時，佛住舍衛國祇樹給孤獨園。
<p/>時，有陀摩尼天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
<p/>時，彼陀摩尼天子而說偈言：
<p/>「為婆羅門事，學斷莫疲惓<note n="s49.92"/>，
<p/>斷除諸愛欲，不求受後身。」
<p/>爾時世尊說偈答言：
<p/>「婆羅門無事，所作事已作，
<p/>乃至不得岸，晝夜常勤跪；
<p/>已到彼岸住，於岸復何跪？
<p/>此是婆羅門，專精漏盡禪，
<p/>一切諸憂惱，熾然永已斷；
<p/>是則到彼岸，涅槃無所求。」
<p/>時，陀摩尼天子聞佛所說，歡喜隨喜，稽首佛足，卽沒不現。
<sid n="1309"/><note n="s49.93"/>
<p/>如是我聞：
<p/>一時，佛住舍衛國祇樹給孤獨園。
<p/>時，有多羅揵陀天子，容色紹妙，於後夜時來詣佛所，稽首佛足，身諸光明遍照祇樹給孤獨園。
<p/>時，彼天子說偈問佛：
<p/>「斷幾捨幾法？幾法上增修？
<p/>超越幾積聚，名比丘度流？」
<p/>爾時，世尊說偈答言：
<p/>「斷五捨於五，五法上增修，
<p/>超五種積聚，名比丘度流<note n="s49.94"/>。」
<p/>時，彼陀摩尼天子聞佛所說，歡喜隨喜，稽首佛足，卽沒不現。
<sid n="1310"/><note n="s49.95"/>
<p/>如是我聞：
<p/>一時，佛住舍衛國祇樹給孤獨園。
<p/>時，有迦摩天子，容色絕妙，於後夜時來詣佛所，稽首佛足，身諸光明遍照祇樹給孤獨園。
<p/>時，迦摩天子白佛言：「甚難！世尊！甚難！善逝！」
<p/>爾時，世尊說偈答言：
<p/>「所學為甚難，具足戒、三昧<note n="s49.96"/>，
<p/>遠離，於非家，閑居寂靜樂。」
<p/>迦摩天子白佛言：「世尊！靜默甚難得！」
<p/>爾時，世尊說偈答言：
<p/>「得所難得學，具足戒、三昧；
<p/>晝夜常專精，修習意所樂。」
<p/>迦摩天子白佛言：「世尊！正受心難得！」
<p/>爾時，世尊說偈答言：
<p/>「難住正受住，諸根心決定，
<p/>能斷死魔<note n="s49.97"/>縻，聖者隨欲進。」
<p/>迦摩天子復白佛言：「世尊！嶮道甚難行！」
<p/>爾時，世尊說偈答言：
<p/>「難涉之嶮道，當行安樂進；
<p/>非聖墮於彼，足上頭向下；
<p/>賢聖乘正真，嶮路自然平。」
<p/>佛說此經已，迦摩天子聞佛所說，歡喜隨喜，稽首佛足，卽沒不現。
<sid n="1311"/><note n="s49.98"/>
<p/>如是我聞：
<p/>一時，佛住舍衛國祇樹給孤獨園。
<p/>時，有迦摩天子，容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
<p/>時，彼迦摩天子說偈問佛：
<p/>「貪恚何所因？不樂身毛𣾂，
<p/>恐怖從何起？覺想由何生？
<p/>猶<note n="s49.99"/>如鳩摩羅<note n="s49.100"/>，依倚於乳母。」
<p/>爾時，世尊說偈答言：
<p/>「愛生自身長，如尼拘律<note n="s49.101"/>樹；
<p/>處處隨所著，如榛綿叢林。
<p/>若知彼因者，發悟令開覺，
<p/>度生死海流，不復更<note n="s49.102"/>受有！」
<p/>時，迦摩天子聞佛所說，歡喜隨喜，稽首佛足，卽沒不現。
<sid n="1312"/><note n="s49.103"/>
<p/>如是我聞：
<p/>一時，佛住舍衛國祇樹給孤獨園。
<p/>時，有栴檀天子，容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
<p/>時，彼栴檀天子說偈問佛：
<p/>「聞瞿曇大智，無障礙知見，
<p/>何所住何<note n="s49.104"/>學，不遭他世惡？」
<p/>爾時，世尊說偈答曰<note n="s49.105"/>：
<p/>「攝持身口意，不造三惡法，
<p/>處在於居家，廣集於群賓，
<p/>信惠財法施，以法立一切；
<p/>住彼學彼法，則無他世畏！」
<p/>佛說是經已，栴檀天子聞佛所說，歡喜隨喜，稽首佛足，卽沒不現。
<sid n="1313"/><note n="s49.106"/>
<p/>如是我聞：
<p/>一時，佛住舍衛國祇樹給孤獨園。
<p/>時，有栴檀天子，容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
<p/>時，彼天子說偈問佛：
<p/>「誰度於諸流，晝夜勤不懈？
<p/>不攀無住處<note n="s49.107"/>，云何不沒溺？」
<p/>爾時，世尊說偈答言：
<p/>「一切戒具足，智慧善正受；
<p/>內思惟正念，能度難<note n="s49.108"/>度流。
<p/>不染此欲想，超度彼色愛；
<p/>貪喜悉已盡，不入於難測。」
<p/>時，彼栴檀天子聞佛所說，歡喜隨喜，稽首佛足，卽沒不現。
<sid n="1314"/><note n="s49.109"/>
<p/>如是我聞：
<p/>一時，佛住舍衛國祇樹給孤獨園。
<p/>時，有迦葉天子，容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
<p/>時，彼迦葉天子白佛言：「世尊！我今當說比丘及比丘功德。」
<p/>佛告天子：「隨汝所說。」
<p/>時，迦葉天子而說偈言：
<p/>「比丘修正念，其心<note n="s49.110"/>善解脫，
<p/>晝夜常勤求，壞<note n="s49.111"/>有諸功德。
<p/>了知於世間，滅除一切有，
<p/>比丘得無憂，心無所染著。
<p/>「世尊！是名比丘，是名比丘功德。」
<p/>佛告迦葉：「善哉！善哉！如汝所說。」
<p/>迦葉天子聞佛所說，歡喜隨喜，稽首佛足，卽沒不現。
<sid n="1315"/><note n="s49.112"/>
<p/>如是我聞：
<p/>一時，佛住舍衛國祇樹給孤獨園。
<p/>時，有迦葉天子，容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
<p/>時，彼迦葉天子白佛言：「世尊！我今<note n="s49.113"/>當說比丘及比丘所說。」
<p/>佛告迦葉天子：「隨所樂說！」
<p/>時，彼迦葉天子而說偈言：
<p/> 「比丘守正念，其心善解脫，
<p/> 晝夜常勤求，逮得離塵垢<note n="s49.114"/>。
<p/> 曉了知世間，於塵離塵垢，
<p/> 比丘無憂患，心無所染著。
<p/> 「世尊！是名比丘，是名比丘所說。」
<p/>佛告迦葉：「如是，如是，如汝所說。」
<p/>迦葉天子聞佛所說，歡喜隨喜，稽首佛足，卽沒不現。
<sid n="1316"/><note n="s49.115"/>
<p/>如是我聞：
<p/>一時，佛在摩竭提國人間遊行，日暮與五百比丘於屈摩夜叉鬼住處宿。時，屈摩夜叉鬼來詣佛所，稽首佛足，退住<note n="s49.116"/>一面。
<p/>時，屈摩夜叉鬼白佛言：「世尊！今請世尊與諸大眾於此夜宿。」
<p/>爾時，世尊默然受請。
<p/>是時，屈摩夜叉鬼知世尊默然受請已，化作五百重閣房舍，臥牀、坐牀、踞牀，俱襵<note n="s49.117"/>褥枕，各五百具，悉皆化成。化作五百燈明，無諸烟炎。悉化現已，往詣佛所，稽首佛足，勸請世尊，令入其舍，令諸比丘次受房舍及諸臥具。周遍受已，還至<note n="s49.118"/>佛所，稽首佛足，退坐一面，而說偈言：
<p/>「賢德有正念，賢德常正念；
<p/>正念安隱眠，此世及他世。
<p/>賢德有正念，賢德常正念；
<p/>正念安隱眠，其心常寂止。
<p/>賢德有正念，賢德常正念；
<p/>正念安隱眠，捨降伏他軍。
<p/>賢德有正念，賢德常正念；
<p/>不殺不教殺<note n="s49.119"/>，不伏不教伏，
<p/>慈心於一切，心不懷怨結。」
<p/>爾時，世尊告屈<note n="s49.120"/>摩夜叉鬼：「如是，如是，如汝所說。」
<p/>時， *屈摩夜叉鬼聞佛所說，歡喜隨喜，稽首佛足，還自所住處。
<sid n="1317"/><note n="s49.121"/>
<p/>如是我聞：
<p/>一時，佛住摩鳩羅<note n="s49.122"/>山，尊者那伽波羅<note n="s49.123"/>為親侍者。
<p/>爾時，世尊於夜闇時，天小微雨，電光睒現，出於房外，露地經行。
<p/>是時，天帝釋作是念：今日世尊住摩鳩羅山，尊者那伽波羅親侍供養，其夜闇冥，天時微雨，電光睒<note n="s49.124"/>現，世尊出房，露地經行，我當化作毘琉璃<note n="s49.125"/>重閣，執持重閣，隨佛經行。作是念已，卽便化作鞞琉<note n="s49.126"/>璃重閣，持詣佛所，稽首佛足，隨佛經行。
<p/>爾時，摩竭提國人若男若女，夜啼之時，以摩鳩羅鬼恐之卽止。親侍供養弟子之法，待<note n="s49.127"/>師禪覺，然後乃眠。爾時，世尊為天帝釋夜經行久。
<p/>爾時，尊者那伽波羅作是念：世尊今夜經行至久，我今當作摩鳩羅鬼形而恐怖之！時，那伽波羅比丘卽反被俱執<note n="s49.128"/>，長毛在外，往住<note n="s49.129"/>世尊經行道頭，白佛言：「摩鳩羅鬼來！摩鳩羅鬼來！」
<p/>爾時，世尊告那伽波羅比丘：「汝那伽波羅愚癡人，以摩鳩羅鬼神像恐怖佛耶？不能動如來、應、等正覺一毛髮也，如來、應、等正覺久離恐怖！」
<p/>爾時，天帝釋白佛言：「世尊！世尊正法、律中亦復有此人耶？」
<p/>佛言：「憍尸迦！瞿曇家中極大廣闊，斯等於未來世亦當使得清淨之法。」
<p/>爾時，世尊卽說偈言：
<p/>「若復婆羅門，於自所得法，
<p/>得到於彼岸；若一毘舍遮<note n="s49.130"/>，
<p/>及與<note n="s49.131"/>摩鳩羅，皆悉超過去。
<p/>若復婆羅門，於自所行法，
<p/>一切諸受覺，觀察皆已滅。
<p/>若復婆羅門，自法度彼岸，
<p/>一切諸因緣，皆悉已滅盡。
<p/>若復婆羅門，自法度彼岸，
<p/>一切諸人我<note n="s49.132"/>，皆悉已滅盡。
<p/>若復婆羅門，自法度彼岸，
<p/>於生老病死，皆悉已超過。」
<p/>佛說此經已，釋提桓因聞佛所說，歡喜隨喜，稽首佛足，卽沒不現。
<sid n="1318"/><note n="s49.133"/>
<p/>如是我聞：
<p/>一時，佛住王舍城迦蘭陀竹園。
<p/>時，尊者阿那律陀<note n="s49.134"/>於摩竭提國人間遊行，到畢陵伽<note n="s49.135"/>鬼子母住處宿。時，尊者阿那律陀夜後分時，端身正坐，誦憂陀那<note n="s49.136"/>、波羅延那<note n="s49.137"/>、見真諦<note n="s49.138"/>、諸上座所說偈<note n="s49.139"/>、比丘尼所說偈<note n="s49.140"/>、尸路偈<note n="s49.141"/>、義品<note n="s49.142"/>、牟尼偈<note n="s49.143"/>、修多羅<note n="s49.144"/>，悉皆廣誦。
<p/>爾時，畢陵伽鬼子夜啼，畢陵伽鬼子母為其子說偈呵止言：
<p/>「畢陵伽鬼子，汝今莫復<note n="s49.145"/>啼，
<p/>當聽彼比丘，誦習法句<note n="s49.146"/>偈。
<p/>若知法句者，能自護持戒，
<p/>遠離於殺生，實言不妄語，
<p/>能自捨非義，解脫鬼神道<note n="s49.147"/>。」
<p/>畢陵伽鬼子母說是偈時，畢陵伽鬼子啼聲卽止。
<sid n="1319"/><note n="s49.148"/>
<p/>如是我聞：
<p/>一時，佛在摩竭提國人間遊行，與大眾俱，到富那婆藪鬼子母<note n="s49.149"/>住處宿。
<p/>爾時，世尊為諸比丘說四聖諦相應法，所謂苦聖諦、苦集聖諦、苦滅聖諦、苦滅道跡聖諦。
<p/>爾時，富那婆藪鬼母，兒富那婆藪及鬼女;欝多羅<note n="s49.150"/>，二鬼小兒夜啼。時，富那婆藪<note n="s49.151"/>鬼母教其男女故，而說偈言：
<p/>「汝<note n="s49.152"/>富那婆藪、;欝多羅莫啼，
<p/>令我得聽聞，如來所說法。
<p/>非父母能令，其子解脫苦；
<p/>聞如來說法，其苦得解脫。
<p/>世人隨愛欲，為眾苦所迫；
<p/>如來為說法，令破壞生死。
<p/>我今欲聞法，汝等當默然！」
<p/>時富那婆藪、鬼女;欝多羅，
<p/>悉受其母語，默然而靜聽。
<p/>語母言：「善哉！我亦樂聞法，
<p/>此正覺世尊，於摩竭勝山，
<p/>為諸眾生類，演說脫<note n="s49.153"/>苦法，
<p/>說苦及苦因，苦滅、滅苦道。
<p/>從此四聖諦，安隱趣涅槃；
<p/>母今但善聽，世尊所說法！」
<p/>時，富那婆藪鬼母卽說偈言：
<p/>「奇哉智慧子，善能隨我心；
<p/>汝富那婆藪，善歎佛導師。
<p/>汝富那婆藪，及汝<note n="s49.154"/>;欝多羅，
<p/>當生隨喜心，我已見聖諦！」
<p/>時，富那婆藪鬼母說是偈<note n="s49.155"/>時，鬼子男女隨喜默然。
<sid n="1320"/><note n="s49.156"/>
<p/>如是我聞：
<p/>一時，佛在摩竭提國人間遊行，與諸大眾至摩尼遮羅鬼住處夜宿。
<p/>爾時，摩尼遮羅鬼會諸鬼神，集在一處。
<p/>時，有一女人，持香花鬘飾、飲食，至彼摩尼遮羅鬼神住處。彼女人遙見世尊在摩尼遮羅鬼神住處坐，見已，作是念：我今現見<note n="s49.157"/>摩尼遮羅鬼神。卽說偈言：
<p/>「善哉摩尼遮，住摩伽陀國；
<p/>摩伽陀國人，所求悉如願。
<p/>云何於此世，常得安樂住？
<p/>後世復云何，而得生天樂？」
<p/>爾時，世尊說偈答言：
<p/>「莫放逸慢恣，用摩尼鬼為？
<p/>若自修所作，能得生天樂。」
<p/>時，彼女人作是念：此非摩尼遮羅鬼，是沙門瞿曇。如是知已，卽以香花鬘飾<note n="s49.158"/>供養世尊，稽首禮足，退坐一面，而說偈言：
<p/>「何道趣安樂？當修何等行，
<p/>此世常安隱，後世生天樂？」
<p/>爾時，世尊說偈答言：
<p/>「布施善調心，樂執護諸根；
<p/>正見修賢行，親近於沙門。
<p/>以正命自活，他世生天樂；
<p/>何用三十三，諸天之苦網？
<p/>但當一其心，斷除於愛欲；
<p/>我當說離垢，甘露法善聽！」
<p/>時，彼女人聞世尊說法，示教照喜。如佛常法，謂布施、持戒，生天之福，欲味、欲患，煩惱清淨，出要、遠離，功德福利，次第演說清淨佛法。譬如鮮淨白㲲<note n="s49.159"/>，易染其色。時，彼女人亦復如是，卽於座<note n="s49.160"/>上，於四聖諦得平等觀苦、集、滅、道。
<p/>時，彼女人見法、得法、知法、入法，度諸疑惑，不由於他，於正法、律得無所畏，卽從座起，整衣服，合掌白佛：「已度，世尊！已度，善逝！我從今日，盡壽命，歸佛、歸法、歸比丘僧。」
<p/>時，彼女人聞佛所說，歡喜隨喜，禮佛而去。
<sid n="1321"/><note n="s49.161"/>
<p/>如是我聞：
<p/>一時，佛在摩竭提國人間遊行，到針毛<note n="s49.162"/>鬼住處夜宿。爾時，針毛鬼會諸鬼神，集在一處。
<p/>時，有炎鬼<note n="s49.163"/>見世尊在針毛鬼住處夜宿。見已，往詣針毛鬼所，語針毛鬼言：「聚落主！汝今大得善利，今如來、應、等正覺於汝室宿。」
<p/>針毛鬼言：「今當試看，為是如來、為非？」
<p/>時，針毛鬼與諸鬼神集會已，還歸自舍，束身衝<note n="s49.164"/>佛。爾時，世尊却身避之。如是再三，束身 *衝佛，佛亦再三却身避之<note n="s49.165"/>。
<p/>爾時，針毛鬼言：「沙門怖耶？」
<p/>佛言：「聚落主！我不怖也，但汝觸惡。」
<p/>針毛鬼言：「今有所問，當為我說，能令我喜者善，不能令我喜者，當壞汝心，裂汝胸，令汝熱血從其面出，捉汝兩手擲著<note n="s49.166"/>恒水彼岸。」
<p/>佛告針毛鬼：「聚落主！我不見諸天、魔、梵、沙門、婆羅門、天神、世人能壞如來、應、等正覺心者，能裂其胸者，能令熱血從面出者，執其兩臂擲著恒水彼岸者。汝今但問，當為汝說，令汝歡喜。」
<p/>時，針毛鬼說偈問佛：
<p/>「一切貪恚心，以何為其因？
<p/>不樂身毛;竪，恐怖從何起<note n="s49.167"/>？
<p/>意念諸覺想，為從何所起？
<p/>猶如新生兒，依倚於乳母。」
<p/>爾時，世尊說偈答言：
<p/>「愛生自身長，如尼拘律樹；
<p/>展轉相拘引，如籐<note n="s49.168"/>綿叢林。
<p/>若知彼所因，當令鬼覺悟；
<p/>度生死海流，不復重增有。」
<p/>爾時，針毛鬼聞世尊說偈，心得歡喜，向佛悔過，受持三歸。
<p/>佛說此經已，針毛鬼聞佛所說，歡喜奉行！
<p/>雜阿含經卷第四十九
<sid n="1322"/><note n="s50.1"/>
<p/>如是我聞：
<p/>一時，佛住王舍城迦蘭陀竹園。
<p/>時，有優婆夷<note n="s50.2"/>子，受八支齋，尋卽犯戒，卽為鬼神所持。
<p/>爾時，優婆夷卽說偈言：
<p/>「十四十五日，及月分八日，
<p/>神通瑞應月<note n="s50.3"/>，八支善正受，
<p/>受持於齋戒，不為鬼所持；
<p/>我昔數諮問，世尊作是說。」
<p/>爾時，彼鬼卽說偈言：
<p/>「十四十五日，及月分八日，
<p/>神足瑞應月，八支修正受；
<p/>齋肅清淨住，戒德<note n="s50.4"/>善守護，
<p/>不為鬼戲弄，善哉從佛聞。
<p/>汝當說言放，我當放汝子，
<p/>諸有慢緩業，染污行苦行，
<p/>梵行不清淨，終不得大果！
<p/>譬如拔葌<note n="s50.5"/>草，執緩則傷手；
<p/>沙門行惡觸，當墮地獄中。
<p/>譬如拔 *葌草，急捉<note n="s50.6"/>不傷手；
<p/>沙門善攝持，則到般涅槃。」
<p/>時，彼鬼神卽放優婆夷子。爾時，優婆夷說偈告子言：
<p/>「子汝今聽我，說彼鬼神說：
<p/>若有慢緩業，穢污修苦行，
<p/>不清淨梵行，彼不得大果！
<p/>譬如拔葌草，執緩則傷手；
<p/>沙門起惡觸，當墮地獄中。
<p/>如急執葌草，則不傷其手；
<p/>沙門善執護，逮得般涅槃。」
<p/>時，彼優婆夷子如是覺悟已，剃除鬚髮，著袈裟衣，正信、非家、出家學道。心不得樂，還歸自家。母遙見子，而說偈言：
<p/>「邁世而出家，何為還聚落？
<p/>燒舍急出財，豈還投火中！」
<p/>其子比丘說偈答言：
<p/>「但念母命終，存亡不相見；
<p/>故來還瞻視，何見子不歡？」
<p/>時，母優婆夷說偈答<note n="s50.7"/>言：
<p/>「捨欲而出家，還欲服食之；
<p/>是故我憂悲，恐隨魔自在！」
<p/>是時，優婆夷如是、如是發悟其子；如是，其子還空閑處，精勤思惟，斷除一切煩惱結縛，得阿羅漢果證。
<sid n="1323"/><note n="s50.8"/>
<p/>如是我聞：
<p/>一時，佛在摩竭提國人間遊行，到阿𦝲鬼住處<note n="s50.9"/>夜宿。
<p/>時，阿𦝲鬼集會諸鬼神。時，有竭曇鬼見世尊在阿𦝲鬼住處夜宿。見已，至阿𦝲鬼所，語阿𦝲鬼言：「聚落主！汝獲大利，如來宿汝住處。」
<p/>阿𦝲鬼言：「生人今日在我舍住耶？今當令知，為是如來？為非如來？」
<p/>時，阿𦝲鬼諸鬼神聚會畢，還歸自家，語世尊曰：「出去！沙門！」
<p/>爾時，世尊以他家故，卽出其舍。
<p/>阿𦝲鬼復言：「沙門！來入！」佛卽還入。以滅慢故，如是再三。
<p/>時，阿𦝲鬼第四復語世尊言：「沙門！出去！」
<p/>爾時，世尊語阿𦝲鬼言：「聚落主！已三見請，今不復出。」
<p/>阿𦝲鬼言：「今問沙門，沙門答我，能令我喜者善；不能令我喜者，我當壞其心，裂其胸，亦令熱血從其面出，執持兩手擲著恒水彼岸！」
<p/>世尊告言：「聚落主！我不見諸天、魔、梵、沙門、婆羅門、天神、世人，有能壞我心，裂我胸，令我熱血從面而出，執持兩手擲著恒水彼岸者。然，聚落主！汝今但問，當為汝說，令汝心喜。」
<p/>時，阿𦝲鬼說偈問佛：
<p/>「說何等名為勝士夫事物？
<p/>行於何等法，得安樂果報？
<p/>何等為美味？云何壽中勝？」
<p/>爾時，世尊說偈答言：
<p/>「淨信為最勝士夫之事物。
<p/>行法得樂果，解脫味中上。
<p/>智慧除老死，是為壽中勝！」
<p/>時，阿𦝲鬼復說偈言：
<p/>「云何得名稱，如上所說偈？」
<p/>爾時，世尊說偈答言：
<p/>「持戒名稱流，如上所說偈。」
<p/>時，阿𦝲鬼復說偈言：
<p/>「幾法起世間？幾法相順可？
<p/>世幾法取受<note n="s50.10"/>？世幾法損減？」
<p/>爾時，世尊以偈答言：
<p/>「世六法等起，六法相順可，
<p/>世六法取 *受，世六法損減。」
<p/>阿𦝲鬼復說偈問佛：
<p/>「誰能度諸流，晝夜勤方便？
<p/>無攀無住處，孰能不沈沒？」
<p/>爾時，世尊說偈答言：
<p/>「一切戒具足，智慧善正受，
<p/>正念內思惟，能度難度流。
<p/>不樂於五欲，亦超度色愛；
<p/>無攀無住處，是能不沒溺。」
<p/>時，阿𦝲鬼復說偈問佛：
<p/>「以何法度流？以何度大海？
<p/>以何捨離苦？以何得清淨？」
<p/>爾時，世尊說偈答言：
<p/>「以信度河流，不放逸度海，
<p/>精進能除<note n="s50.11"/>苦，以慧得清淨。
<p/>汝當更問餘，沙門梵志法；
<p/>其法無有過，真諦施調伏。」
<p/>時，阿𦝲鬼復說偈問佛：
<p/>「何煩更問餘沙門梵志法？
<p/>;卽曰最勝士，以顯大法炬。
<p/>於彼竭曇摩<note n="s50.12"/>，常當報其恩，
<p/>告我等正覺，無上導<note n="s50.13"/>御師。
<p/>我卽日當行，從村而至村，
<p/>親侍等正覺，聽受所說法。」
<p/>佛說此經已，阿𦝲鬼歡喜隨喜，作禮而去。
<sid n="1324"/><note n="s50.14"/>
<p/>如是我聞：
<p/>一時，佛住王舍城迦蘭陀竹園。
<p/>時，有叔迦羅<note n="s50.15"/>比丘尼住王園比丘尼眾中，為王舍城諸人恭敬供養，如阿羅漢。
<p/>又於一時，王舍城人於一吉星日歡集大會，卽於是日闕不供養。有一鬼神，敬重彼比丘尼故，至王舍城里巷之中，家家說偈：
<p/>「王舍城人民，醉酒眠<note n="s50.16"/>睡臥，
<p/>不勤供養彼叔迦比丘尼。
<p/>善修諸根故，名曰叔迦羅；
<p/>善說離垢法，涅槃清涼處。
<p/>隨順聽所說，終日樂無厭，
<p/>乘聽法智慧，得度生死流；
<p/>猶如海商人，依附力馬王。」
<p/>時，一優婆塞以衣布施叔迦羅比丘尼，復有優婆塞以食供養。
<p/>時，彼鬼神卽說偈言：
<p/>「智慧優婆塞<note n="s50.17"/>，獲福利豐多！
<p/>施叔迦羅衣，離諸煩惱故。
<p/>智慧優婆塞，獲福利豐多！
<p/>施叔迦羅食，離諸積聚故。」
<p/>時，彼鬼神說斯偈已，卽沒不現。
<sid n="1325"/><note n="s50.18"/>
<p/>如是我聞：
<p/>一時，佛住王舍城迦蘭陀竹園。
<p/>時，毘羅<note n="s50.19"/>比丘尼住王舍城王園比丘尼眾中，為王舍城諸人民，於吉星日集聚大會，當斯之日，毘羅比丘尼無人供養。
<p/>時，有鬼神敬重毘羅比丘尼，卽入王舍城，處處里巷四衢道頭而說偈言：
<p/>「王舍城人民，醉酒惛睡臥<note n="s50.20"/>；
<p/>毘羅比丘尼，無人供養者。
<p/>毘羅比丘尼，勇猛修諸根，
<p/>善說離垢塵<note n="s50.21"/>，涅槃清涼法。
<p/>皆隨順所說，終日樂<note n="s50.22"/>無厭，
<p/>乘聽法智慧，得度生死流。」
<p/>時，有一優婆塞持衣布施毘羅比丘尼，復有一優婆塞以食供養。
<p/>時，彼鬼神而說偈言：
<p/>「智慧優婆塞，今獲多福利！
<p/>以<note n="s50.23"/>衣施斷縛毘羅比丘尼。
<p/>智慧優婆塞，今獲多福利！
<p/>食施毘羅尼，離諸和合故。」
<p/>時，彼鬼神說偈已，卽沒不現。
<sid n="1326"/><note n="s50.24"/>
<p/>如是我聞：
<p/>一時，佛住王舍城迦蘭陀竹園。
<p/>時，有娑多耆利<note n="s50.25"/>天神、醯魔波低<note n="s50.26"/>天神共作約誓：「若其宮中有寶物出者，必當相語；不相語者，得違約罪。」
<p/>時，醯魔波低天神宮中有未曾有寶──波曇摩華<note n="s50.27"/>出，華有千葉，大如車輪，金色寶莖。
<p/>時，醯魔波低天神遣使告語娑多耆利：「聚落主！今我宮中忽生未曾有寶──波曇摩花，華有千葉，大如車輪，金色寶莖，可來觀看！」
<p/>娑多耆利天神遣使詣醯魔波低舍，告言：「聚落主！用是波曇摩百千為？今我宮中有未曾有寶──大波曇摩出，所謂如來、應、等正覺、明行足、善逝、世間解、無上士、調御丈夫、天人師、佛、世尊，汝便可來奉事供養！」
<p/>時，醯魔波低天神𣈳與五百眷屬往詣娑多耆利天神所，說偈問言：
<p/>「十五日良時，天夜遇歡會，
<p/>當說受何齋？從何<note n="s50.28"/>羅漢受？」
<p/>時，娑多耆利說偈答言：
<p/>「今日佛世尊，在摩竭勝國，
<p/>住於王舍城，迦蘭陀竹園，
<p/>演說微妙法，滅除眾生苦；
<p/>苦苦及苦集，苦滅盡作證，
<p/>八聖出苦道，安隱趣涅槃，
<p/>當往設供養，我羅漢世尊！」
<p/>醯魔波低說偈問言：
<p/>「彼妙<note n="s50.29"/>心願樂，慈濟眾生不？
<p/>彼於受不受，心想平等不？」
<p/>娑多耆利說偈答言：
<p/>「彼妙願慈心，度一切眾生。
<p/>於諸受不受，心想常平等。」
<p/>時，醯魔波低說偈問言：
<p/>「為具足明達，已行成就不？
<p/>諸漏永滅盡，不受後有耶？」
<p/>娑多耆利說偈答言：
<p/>「明達善具足，正行已成就。
<p/>諸漏永已盡，不復受後有。」
<p/>醯魔<note n="s50.30"/>波低說偈問言：
<p/>「牟尼意行滿，及身、口業耶？
<p/>明行悉具足，以法讚歎耶？」
<p/>娑多耆利說偈答言：
<p/>「具足牟尼心，及業身、口滿，
<p/>明行悉具足，以法而讚歎！」
<p/>醯 *魔波低說偈問言：
<p/>「遠離於害生，不與不取不？
<p/>為遠於放蕩，不離禪思不？」
<p/>娑多耆利復說偈言：
<p/>「常不害眾生，不與不妄取；
<p/>遠離於放蕩，日夜常思禪。」
<p/>醯魔波低復說偈問言：
<p/>「為不樂五欲，心不濁亂不？
<p/>有清淨法眼，滅盡愚癡不？」
<p/>娑多耆利說偈答言：
<p/>「心常不樂欲，亦無濁亂心。
<p/>佛法眼清淨，愚癡盡無餘。」
<p/>醯魔波低復說偈問言：
<p/>「至誠不妄語，麁澁<note n="s50.31"/>言無有？
<p/>得無別離說，無不誠說不？」
<p/>娑多耆利說偈答言：
<p/>「至誠不妄語，亦無麁澁言。
<p/>不離他親厚<note n="s50.32"/>，常說如法言。」
<p/>醯 *魔波低復說偈問言：
<p/>「為持清淨戒，正念寂滅不？
<p/>具足等解脫，如來大智不？」
<p/>娑多耆利說偈答言：
<p/>「淨戒悉具足，正念常寂靜。
<p/>等解脫成就，得如來大智。」
<p/>醯魔波低復說偈問言：
<p/>「明達悉具足，正行已清淨，
<p/>所有諸漏盡，不復受後有？」
<p/>娑多耆利說偈答言：
<p/>「明達悉具足，正行已清淨；
<p/>一切諸漏盡，無復後生有<note n="s50.33"/>。」
<p/>醯魔波低復說偈言：
<p/>「牟尼善心具，及身、口業跡，
<p/>明行悉成就，故讚歎其法？」
<p/>娑多耆利說偈答言：
<p/>「牟尼善心具，及身、口業跡，
<p/>明行悉成就，讚歎於其法<note n="s50.34"/>。」
<p/>醯魔波低復說偈言：
<p/>「伊尼延<note n="s50.35"/>鹿𨄔，仙人之勝相，
<p/>少食捨身貪，牟尼處林禪。
<p/>汝今當共行，敬禮彼瞿曇！」
<p/>時，有百千鬼神眷屬圍繞，娑多耆利、醯魔波低速至佛前<note n="s50.36"/>禮拜供養，整衣服，偏袒右肩，合掌敬禮，而說偈言：
<p/>「伊尼延鹿𨄔，仙人之勝相，
<p/>少食無貪嗜，牟尼樂林禪。
<p/>我等今故來，請問於瞿曇，
<p/>師子獨遊步，天<note n="s50.37"/>龍無恐畏，
<p/>今故來請問，牟尼願決疑！
<p/>云何得出苦？云何苦解脫？
<p/>唯願說解脫，苦於何所滅？」
<p/>爾時，世尊說偈答言：
<p/>「世五欲功德，及說第六意；
<p/>於彼欲無貪，解脫一切苦！
<p/>如是從苦出，如是解脫苦。
<p/>今答汝所問，苦從此而滅。」
<p/>娑多耆利、醯魔波低復說偈問佛：
<p/>「泉從何轉還？惡道何不轉？
<p/>世間諸苦樂，於何而滅盡？」
<p/>爾時，世尊說偈答言：
<p/>「眼耳鼻舌身，及以意入處，
<p/>於彼名及色，永滅盡無餘；
<p/>於彼泉轉還，於彼道不轉，
<p/>於彼<note n="s50.38"/>苦及樂，得無餘滅盡！」
<p/>娑多耆利、醯魔波低復說偈問佛：
<p/>「世間幾法起？幾法世和合？
<p/>幾法取世受<note n="s50.39"/>？幾法令世滅？」
<p/>爾時，世尊說偈答言：
<p/>「六法起世間，六法世和合，
<p/>六法取世受<note n="s50.40"/>，六法世損滅<note n="s50.41"/>。」
<p/>娑多耆利、醯魔波低復說偈問佛<note n="s50.42"/>：
<p/>「云何度諸流，日夜勤方便，
<p/>無攀無住處，而不溺深淵？」
<p/>爾時，世尊說偈答言：
<p/>「一切戒具足，智慧善正受；
<p/>如思惟繫念，是能度深淵！
<p/>不樂諸欲想，亦超色諸結；
<p/>無攀無住處，不溺於深淵！」
<p/>娑多耆利、醯魔波低復說偈問佛：
<p/>「何法度諸流？以何度大海？
<p/>云何捨離苦？云何得清淨？」
<p/>爾時，世尊說偈答言：
<p/>「正信<note n="s50.43"/>度河<note n="s50.44"/>流，不放逸度海，
<p/>精進能斷苦，智慧得清淨。」
<p/>爾時，世尊復說偈言：
<p/>「汝可更問餘沙門梵志法；
<p/>真實施調伏，除此更無法。」
<p/>醯魔波低復說偈言：
<p/>「更餘何所問，沙門梵志法？
<p/>大精進今日，已具善開導。
<p/>我今當報彼，娑多耆利恩，
<p/>能以導御師，告語於我等！
<p/>我當詣村村，家家而隨佛，
<p/>承事禮供養，從佛聞正法。
<p/>此百千鬼神，悉合掌恭敬，
<p/>一切歸依佛，牟尼之大師！
<p/>得無上之名，必見真實義，
<p/>成就大智慧，於欲不染著。
<p/>慧者當觀察，救護世間者，
<p/>得賢聖道跡，是則大仙人！」
<p/>佛說是經已，娑多耆利、醯魔波低及諸眷族五百鬼神聞佛所說，皆大歡喜，隨喜禮佛而去。
<sid n="1327"/><note n="s50.45"/>
<p/>如是我聞：
<p/>一時，佛住王舍城迦蘭陀竹園。
<p/>爾<note n="s50.46"/>時，尊者舍利弗、尊者大目揵連住耆闍崛山中。
<p/>時，尊者舍利弗新剃鬚髮。時，有伽吒及優波伽吒鬼。優波伽吒鬼見尊者舍利弗新剃鬚髮，語伽吒鬼言：「我今當往打彼沙門頭。」
<p/>伽吒鬼言：「汝優波伽吒！莫作是語。此沙門大德大力，汝莫長夜得大不饒益苦！」如是再三說。
<p/>時，優波伽吒鬼再三不用<note n="s50.47"/>伽吒鬼語，卽以手打尊者舍利弗頭。打已，尋自喚言<note n="s50.48"/>：「燒我，伽吒！煮我，伽吒！」再三喚已，陷入地中，墮阿毘地獄。
<p/>尊者大目揵連聞尊者舍利弗為鬼所打聲已，卽往詣尊者舍利弗所，問尊者舍利弗言：「云何，尊者！苦痛可忍不？」
<p/>尊者舍利弗答言：「尊者大目揵連！雖復苦痛，意能堪忍，不至大苦。」
<p/>尊者大目揵連語尊者舍利弗言：「奇哉！尊者舍利弗！真為大德大力，此鬼若以手打耆闍崛山者，能令碎如糠糟<note n="s50.49"/>，況復打人而不苦痛？」
<p/>爾時，尊者舍利弗語尊者大目揵連：「我實不大苦痛。」
<p/>時，尊者舍利弗、大目揵連共相慰勞。
<p/>時，世尊以天耳聞其語聲，聞已，卽說偈言：
<p/>「其心如剛石，堅住不傾動<note n="s50.50"/>，
<p/>染著心已離，瞋者不反報；
<p/>若如此修心，何有苦痛憂<note n="s50.51"/>？」
<p/>佛說此經已，諸比丘聞佛所說，歡喜奉行！
<sid n="1328"/><note n="s50.52"/>
<p/>如是我聞：
<p/>一時，佛住舍衛國祇樹給孤獨園。
<p/>時，有眾多比丘於拘薩羅國人間遊行，住一林中夏安居。彼林中有天神住，知十五日諸比丘受歲<note n="s50.53"/>，極生憂慼。
<p/>有餘天神語彼天神言：「汝何卒生愁憂苦惱？汝當歡喜諸比丘持戒清淨，今日受歲。」
<p/>林中天神答言：「我知比丘今日受歲，不同無羞外道受歲；然精進比丘受歲，持衣鉢，明日至餘處去，此林當空。」
<p/>比丘去後，林中天神而說偈言：
<p/>「今我心不樂，但見空林樹；
<p/>清淨心說法，多聞諸比丘，
<p/>瞿曇之弟子，今悉何處去？」
<p/>時，有異天子而說偈言：
<p/>「有至摩伽陀，有至拘薩羅，
<p/>亦至金剛地<note n="s50.54"/>，處處修遠離；
<p/>猶如野禽獸，隨所樂而遊。」
<sid n="1329"/><note n="s50.55"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，有異比丘在拘薩羅國人間，止住一林中，入晝<note n="s50.56"/>正受<note n="s50.57"/>，身體疲極，夜則睡眠。
<p/>時，彼林中止住天神作是念：此非比丘法，於空林中入 *晝正受，夜著睡眠，我今當往覺悟之。
<p/>爾時，天神往至比丘前，而說偈言：
<p/>「比丘汝起起！何以著睡眠？
<p/>睡眠有何利？病時何不眠？
<p/>利刺刺身時，云何得睡眠？
<p/>汝本捨非家，出家之所欲，
<p/>當如本所欲，日夜求增進，
<p/>莫得墮<note n="s50.58"/>睡眠，令心不自在。
<p/>無常不恒欲<note n="s50.59"/>，迷醉於愚夫，
<p/>餘人悉被縛，汝今已解脫，
<p/>正信而出家，何以著睡眠？
<p/>已調伏貪欲，其心得解脫，
<p/>具足勝妙智，出家何故眠？
<p/>勤精進正受，常修堅固力，
<p/>專求般涅槃，云何而睡眠？
<p/>起明斷無明，滅盡諸有漏，
<p/>調彼後邊身，云何著睡眠？」
<p/>時，彼天神說是偈時，彼比丘聞其所說，專精思惟，得阿羅漢。
<sid n="1330"/><note n="s50.60"/>
<p/>如是我聞：
<p/>一時，佛住舍衛國祇樹給孤獨園。
<p/>時，有異比丘在拘薩羅住林中，入 *晝正受，心起不善覺，依於惡貪。
<p/>時，彼林中住止天神作是念：此<note n="s50.61"/>非比丘法，止住林中，入 *晝正受，心生不善覺，依於惡貪，我今當往開悟之。
<p/>時，彼天神卽說偈言：
<p/>「其心欲遠離，止<note n="s50.62"/>於空閑林，
<p/>放心隨外緣，亂想而流馳，
<p/>調伏樂世心，常樂心解脫。
<p/>當捨不樂心，執受安樂住，
<p/>思非於正念，莫著我、我所。
<p/>如以塵頭染，是著極難遣，
<p/>莫令染<note n="s50.63"/>樂著，欲心所濁亂。
<p/>如釋君馳象<note n="s50.64"/>，奮迅去塵穢，
<p/>比丘於自身，正念除塵垢。
<p/>塵者謂貪欲，非世間塵土；
<p/>黠慧明智者，當悟彼諸塵，
<p/>於如來法、律，持心莫放逸！
<p/>塵垢謂瞋恚，非世間塵土；
<p/>黠慧明智者，當悟彼諸塵，
<p/>於如來法、律，持心莫放逸！
<p/>塵垢謂愚癡，非世間塵土；
<p/>明智黠慧者，當捨彼諸塵；
<p/>於如來法、律，持心莫放逸！」
<p/>時，彼天神說是偈已，彼比丘聞其所說，專精思惟，斷諸煩惱心<note n="s50.65"/>，得阿羅漢。
<sid n="1331"/><note n="s50.66"/>
<p/>如是我聞：
<p/>一時，佛住舍衛國祇樹給孤獨園。
<p/>時，有異比丘在拘薩羅人間，住一林中，入 *晝正受，起不正思惟。
<p/>時，彼林中止住天神作是念：此非比丘法，止住林中，入 *晝正受，而起不正思惟，我今當往<note n="s50.67"/>方便善覺悟之。
<p/>時，彼天神而說偈言：
<p/>「何不正思惟，覺<note n="s50.68"/>觀所寢<note n="s50.69"/>食？
<p/>當捨不正念，專修於正受，
<p/>尊<note n="s50.70"/>崇佛法僧，及自持淨戒，
<p/>常生隨喜心，喜樂轉勝進；
<p/>以心歡喜故，速究竟苦邊！」
<p/>時，彼天神說偈勸發已，彼比丘專精思惟，盡諸煩惱，得阿羅漢。
<sid n="1332"/><note n="s50.71"/>
<p/>如是我聞：
<p/>一時，佛住舍衛國祇樹給孤獨園。
<p/>時，有異比丘於拘薩羅人間，住一林中，入 *晝正受。時，彼比丘日中時，不樂心生，而說偈言：
<p/>「於此日中時，眾鳥悉靜默，
<p/>空野忽有聲，令我心恐怖！」
<p/>時，彼林中住止天神而說偈言：
<p/>「於今日中時，眾鳥悉寂靜，
<p/>空野忽有聲，應汝不樂心。
<p/>汝當捨不樂，專樂修正受！」
<p/>時，彼天子說偈覺悟彼比丘已，時，彼比丘專精思惟，捨除煩惱，得阿羅漢。
<sid n="1333"/><note n="s50.72"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，尊者阿那律陀在拘薩羅人間，住一林中。
<p/>時，有天神名闍隣尼<note n="s50.73"/>，是尊者阿那律陀本<note n="s50.74"/>善知識，往詣尊者阿那律陀所。到阿那律陀<note n="s50.75"/>所<note n="s50.76"/>，說偈言：
<p/>「汝今可發願，願還生本處──
<p/>三十三天上，五欲樂悉備，
<p/>百種諸音樂，常以自歡娛<note n="s50.77"/>；
<p/>每至睡眠時，音樂以覺悟，
<p/>諸天玉女眾，晝夜侍左右。」
<p/>尊者阿那律陀<note n="s50.78"/>說偈答言：
<p/>「諸天玉女眾，此皆大苦聚；
<p/>以彼顛倒想，繫著有身見；
<p/>諸求生彼者，斯亦是大苦。
<p/>闍隣尼當知：我不願生彼，
<p/>生死已永盡，不受後有故！」
<p/>尊者阿那律 *陀說是語時，闍隣尼天子聞尊者阿那律 *陀所說，歡喜隨喜，卽沒不現。
<sid n="1334"/><note n="s50.79"/>
<p/>如是我聞：
<p/>一時，佛住舍衛國祇樹給孤獨園。
<p/>時，有比丘在拘薩羅人間，林中止住，勤誦經、勤講說，精勤<note n="s50.80"/>思惟，得阿羅漢果，證已，不復精勤誦說。
<p/>時，有天神──止彼林中者，而說偈言：
<p/>「比丘汝先時，晝夜勤誦習，
<p/>常為諸比丘，共論決定義。
<p/>汝今於法句<note n="s50.81"/>，寂然無所說，
<p/>不與諸比丘，共論決定義。」
<p/>時，彼比丘說偈答言：
<p/>「本未應離欲，心常樂法句；
<p/>既<note n="s50.82"/>離欲相應，誦說事已畢。
<p/>先知道已備，用聞見道為<note n="s50.83"/>？
<p/>世間諸聞見，無如<note n="s50.84"/>悉放捨。」
<p/>時，彼天神聞比丘所說，歡喜隨喜，卽沒不現。
<sid n="1335"/><note n="s50.85"/>
<p/>如是我聞：
<p/>一時，佛住舍衛國祇樹給孤獨園。
<p/>時，有異比丘在拘薩羅人間，止一林中。時，彼比丘有眼患，受師教，應嗅鉢曇摩<note n="s50.86"/>花。時，彼比丘受師教已，往至鉢曇摩池側，於池岸邊，迎<note n="s50.87"/>風而坐，隨風嗅香。
<p/>時，有天神──主此池者，語比丘言：「何以盜華？汝今便是盜香賊也！」
<p/>爾時，比丘說偈答言：
<p/>「不壞亦不奪，遠住隨嗅香；
<p/>汝今何故言，我是盜香賊？」
<p/>爾時，天神復說偈言：
<p/>「不求而不<note n="s50.88"/>捨<note n="s50.89"/>，世間名為賊。
<p/>汝今人不與，而自一向取；
<p/>是則名世間，真實盜香賊。」
<p/>時，有一士夫取彼藕根，重負而去。
<p/>爾時，比丘為彼天神而說偈言：
<p/>「如今彼士夫，斷截分陀利，
<p/>拔根重負去，便是姦狡人；
<p/>汝何故不遮，而言我盜香？」
<p/>時，彼天神說偈答言：
<p/>「狂亂姦狡人，猶如乳母衣<note n="s50.90"/>；
<p/>何足加其言，宜<note n="s50.91"/>堪與汝語？
<p/>袈裟污不現，黑衣墨不污<note n="s50.92"/>；
<p/>姦狡凶惡人，世間不與語。
<p/>蠅腳污素帛，明者小過現；
<p/>如墨點珂貝，雖小悉皆現。
<p/>常從彼求淨，無結離煩惱；
<p/>如毛髮之惡，人見如泰山！」
<p/>時，彼比丘復說偈言：
<p/>「善哉善哉說！以義安慰我；
<p/>汝可常為我，數數說斯偈！」
<p/>時，彼天神復說偈言：
<p/>「我非汝買奴，亦非人與汝；
<p/>何為常隨汝，數數相告語？
<p/>汝今自當<note n="s50.93"/>知，彼彼饒益事。」
<p/>時，彼天子說是偈已，彼比丘聞其所說，歡喜隨喜，從座起去，獨一靜處，專精思惟，斷諸煩惱，得阿羅漢。
<sid n="1336"/><note n="s50.94"/>
<p/>如是我聞：
<p/>一時，佛住王舍城迦蘭陀竹園。
<p/>爾時，尊者十力迦葉<note n="s50.95"/>住王舍城仙人窟中。時，有獵<note n="s50.96"/>師名曰尺只，去十力迦葉不遠，張網捕鹿。爾時，十力迦葉為彼 *獵師哀愍說法。時，彼 *獵師不解所說。時，十力迦葉卽以神力，指端火然，彼猶不悟。
<p/>爾時，仙人窟中住止天神而說偈言：
<p/>「深山中 *獵師，少智盲無目，
<p/>何為非時說？薄德無辯慧，
<p/>所聞亦不解，明中亦無見。
<p/>於諸善勝法，愚癡莫能了，
<p/>正使燒十指，彼終不見諦。」
<p/>時，彼天神說是偈已，尊者十力迦葉卽默然住。
<sid n="1337"/><note n="s50.97"/>
<p/>如是我聞：
<p/>一時，佛住王舍城迦蘭陀竹園。
<p/>時，有尊者金剛子<note n="s50.98"/>，住巴連弗邑一處林中。時，巴連弗邑人民夏四月過，作憍牟尼<note n="s50.99"/>大會。
<p/>時，尊者金剛子聞世間大會，生不樂心，而說偈言：
<p/>「獨一處空林，猶如棄枯木，
<p/>夏時四月滿，世間樂莊嚴，
<p/>普觀諸世間，其<note n="s50.100"/>苦無過我！」
<p/>爾時，林中住止天神卽說偈言：
<p/>「獨一處空林，猶如棄枯木，
<p/>為三十三天，心常所願樂，
<p/>猶如地獄中，仰思生人道！」
<p/>時，金剛子為彼天神所勸發已，專精思惟，斷諸煩惱，得阿羅漢。
<sid n="1338"/><note n="s50.101"/>
<p/>如是我聞：
<p/>一時，佛住舍衛國祇樹給孤獨園。
<p/>時，有異比丘在拘薩羅人間，住一林中，唯好樂持戒，不能增長上進功德。
<p/>時，彼林中止住天神作是念：此非比丘法，住於林中，唯樂持戒，不能增修上進功德，今我當作方便而發悟之，卽說偈言：
<p/>「非一向持戒，及修習多聞，
<p/>獨靜禪三昧，閑居修遠離。
<p/>比丘偏倚<note n="s50.102"/>息，終不得漏盡；
<p/>平等正覺樂，遠非凡夫輩<note n="s50.103"/>！」
<p/>時，彼比丘為<note n="s50.104"/>天神勸進已，專精思惟，斷諸煩惱，得阿羅漢。
<sid n="1339"/><note n="s50.105"/>
<p/>如是我聞：
<p/>一時，佛住舍衛國祇樹給孤獨園。
<p/>有尊者那迦達多在拘薩羅人間，住一林中，有在家、出家常相親近。
<p/>時，彼林中止住<note n="s50.106"/>天神作是念：此非比丘法，住於林中，與諸在家<note n="s50.107"/>、出家周旋親數，我今當往方便發悟，而說偈<note n="s50.108"/>言：
<p/>「比丘旦早出，迫暮而還林，
<p/>道俗相習近，苦樂必同安；
<p/>恐起家放逸，而隨魔自在！」
<p/>時，那迦達多比丘為彼天神如是、如是開覺已，如是、如是專精思惟，斷諸煩惱，得阿羅漢。
<sid n="1340"/><note n="s50.109"/>
<p/>如是我聞：
<p/>一時，佛住舍衛國祇樹給孤獨園。
<p/>時，有眾多比丘在拘薩羅人間，住一林中，言語嬉戲，終日散亂，心不得定，縱諸根門，馳騁六境。
<p/>時，彼林中止住天神見是比丘<note n="s50.110"/>不攝威儀，心不欣悅，而說偈言：
<p/>「此先有瞿曇，正命弟子眾，
<p/>無常心乞食，無常受牀臥；
<p/>觀世無常故，得究竟苦邊。
<p/>今有難養眾，沙門所居止，
<p/>處處求飲食，遍遊於他家，
<p/>望<note n="s50.111"/>財而出家，無真沙門欲；
<p/>垂著僧伽梨，如老牛曳尾！」
<p/>爾時，比丘語天神言：「汝欲厭我耶？」
<p/>時，彼天神復說偈言：
<p/>「不指其名姓，不非稱其人，
<p/>而總向彼眾，說其不善者。
<p/>踈漏相現者，方便說其過，
<p/>勤修精進者，歸依恭敬禮！」
<p/>彼諸比丘為天神勸發已，專精思惟，斷諸煩惱，得阿羅漢。
<sid n="1341"/><note n="s50.112"/>
<p/>如是我聞：
<p/>一時，佛在<note n="s50.113"/>舍衛國祇樹給孤獨園。
<p/>時，有異比丘在拘薩羅人間，住一林中。時，彼比丘與長者婦女嬉戲，起惡名聲。
<p/>時，彼比丘作是念：我今不類，共他婦女起惡名聲，我今欲於此林中自殺。
<p/>時，彼林中止住天神作是思念：不善不類，此比丘<note n="s50.114"/>不壞、無過，而於林中欲自殺身，我今當作<note n="s50.115"/>方便開悟。
<p/>時，彼天神化作長者女身，語比丘言：「於諸巷路四衢道中，世間諸人為我及汝起惡名聲，言我與汝共相習近，作不正事。已有惡名，今可還俗，共相娛樂。」
<p/>比丘答言：「以彼里巷四衢道中，為我與汝起惡名聲，共相習近，為不正事。我今且自殺身！」
<p/>時，彼天神還復天身，而說偈言：
<p/>「雖聞多惡名，苦行者忍之；
<p/>不應苦自害<note n="s50.116"/>，亦不應起惱。
<p/>聞聲恐怖者，是則林中獸，
<p/>是輕躁眾生，不成出家法。
<p/>仁者當堪耐，不中住惡聲，
<p/>執心堅住者，是則出家法。
<p/>不由他人語，令汝成劫賊；
<p/>亦不由他語，令汝得羅漢；
<p/>如汝自知已，諸天亦復知。」
<p/>爾時，比丘為彼天神所開悟已，專精思惟，斷除煩惱，得阿羅漢。
<sid n="1342"/><note n="s50.117"/>
<p/>如是我聞：
<p/>一時，佛住舍衛國祇樹給孤獨園。
<p/>時，有尊者見多比丘在拘薩羅人間，住一林中，著糞掃衣。時，梵天王與七百梵天乘其宮殿，來詣尊者見多比丘所，恭敬禮事。
<p/>時，有天神──住彼林中者，而說偈言：
<p/>「觀彼寂諸根，能感善供養，
<p/>具足三明達，得不傾動法，
<p/>度一切方便，少事<note n="s50.118"/>、糞掃衣。
<p/>七百梵天子，乘宮來奉詣<note n="s50.119"/>，
<p/>見生死有邊<note n="s50.120"/>，今禮度有岸！」
<p/>時，彼天神說偈讚歎見多比丘已，卽沒不現。
<sid n="1343"/><note n="s50.121"/>
<p/>如是我聞：
<p/>一時，佛住舍衛國祇樹給孤獨園。
<p/>時，有異比丘在拘薩羅人間，住一林中。時，彼比丘身體疲極，夜著睡眠。
<p/>時，有天神──住彼林中者，而覺悟之，卽說偈言：
<p/>「可起起比丘！何故著睡眠？
<p/>睡眠有何義？修禪莫睡眠！」
<p/>時，彼比丘說偈答言：
<p/>「不肯當云何？懈怠少方便，
<p/>緣盡四體羸，夜則著睡眠。」
<p/>時，彼天神復說偈言：
<p/>「且汝當執守，勿<note n="s50.122"/>聲而大呼；
<p/>汝已得修閑，莫令其退沒！」
<p/>時，彼比丘說偈答言：
<p/>「我當用汝語，精勤修方便，
<p/>不為彼睡眠，數數覆其心。」
<p/>時，彼天神如是、如是覺悟彼比丘。時，彼比丘專精方便，斷諸煩惱，得阿羅漢。時，彼天神復說偈言：
<p/>「汝豈能自起，專精勤方便，
<p/>不為眾魔軍，厭汝令睡眠？」
<p/>時，彼比丘說偈答言：
<p/>「從今當七夜，常<note n="s50.123"/>坐正思惟，
<p/>其身生喜樂，無一處不滿。
<p/>初夜觀宿命，中夜天眼淨，
<p/>後夜除無明，見眾生苦樂。
<p/>上中下形類，善色及惡色，
<p/>知何業因緣，而受斯果報。
<p/>若士夫所作，所作還自見，
<p/>善者見其善，惡者自見惡。」
<p/>時，彼天神復說偈言：
<p/>「我知先一切，比丘十四人，
<p/>皆是須陀洹，悉得禪正受。
<p/>來到此林中，當得阿羅漢，
<p/>見汝一懈怠，仰臥著睡眠；
<p/>莫令住凡夫，故方便覺悟。」
<p/>爾時，比丘復說偈言：
<p/>「善哉汝天神！以義安慰我，
<p/>至誠見開覺，令我盡諸漏。」
<p/>時，彼天神復說偈言：
<p/>「比丘應如是，信、非家、出家，
<p/>抱愚而出家，逮得見清淨。
<p/>我今攝受法<note n="s50.124"/>，當<note n="s50.125"/>盡壽命思，
<p/>若汝疾病時，我當與良藥。」
<p/>時，彼天神<note n="s50.126"/>說是偈已，卽沒不現。
<sid n="1344"/><note n="s50.127"/>
<p/>如是我聞：
<p/>一時，佛住舍衛國祇樹給孤獨園。
<p/>時，尊者舍利弗在拘薩羅人間，依一聚落，止住田側。時，尊者舍利弗於晨朝時著衣持鉢，入村乞食。
<p/>時，有一尼揵子飲酒狂醉，持一瓶酒從聚落出，見尊者舍利弗，而說偈言：
<p/>「米膏<note n="s50.128"/>熏我身，持米膏一瓶；
<p/>山地草樹木，視之一金色。」
<p/>爾時，尊者舍利弗作是念：作此<note n="s50.129"/>惡聲，是惡邪物，而說是偈，我豈不能以偈答之？時，尊者舍利弗𣈳說偈言：
<p/>「無想味所熏，持空三昧瓶；
<p/>山地草樹木，視之如涕唾！」
<sid n="1345"/><note n="s50.130"/>
<p/>如是我聞：
<p/>一時，佛住舍衛國祇樹給孤獨園。
<p/>時，有異比丘在拘薩羅人間，住一林中，得他心智，煩惱有餘。去林<note n="s50.131"/>不遠有井，有飲野干<note n="s50.132"/>罐<note n="s50.133"/>拘<note n="s50.134"/>鉤頸。
<p/>時，彼野干作諸方便求脫，而自念言：天遂欲明，田夫或出，當恐怖我。汝汲水*罐怖我已久，可令我<note n="s50.135"/>脫！
<p/>時，彼比丘知彼野干心之所念，而說偈言：
<p/>「如來慧日出，離林說空法；
<p/>心久恐怖我，今可放令去！」
<p/>時，彼比丘自教授已，一切結盡，得阿羅漢。
<sid n="1346"/><note n="s50.136"/>
<p/>如是我聞：
<p/>一時，佛在拘薩羅國人間遊行，住一林中。
<p/>時，有天神──依彼林者，見佛行跡，低頭諦觀，修於佛念。時，有優樓<note n="s50.137"/>鳥住於道中，行欲蹈佛足跡。
<p/>爾時，天神卽說偈言：
<p/>「汝今優樓鳥！團目栖樹間，
<p/>莫亂如來跡，壞我念佛境！」
<p/>時，彼天神說此偈已，默然念佛。
<sid n="1347"/><note n="s50.138"/>
<p/>如是我聞：
<p/>一時，佛在拘薩羅人間，住一林中，依波吒利<note n="s50.139"/>樹下住止。
<p/>時，有天神──依彼林中住，卽說偈言：
<p/>「今日風卒起，吹波吒利樹，
<p/>落波吒利花，供養於如來！」
<p/>時，彼天神說偈<note n="s50.140"/>已，默然而住。
<sid n="1348"/><note n="s50.141"/>
<p/>如是我聞：
<p/>一時，佛住王舍城迦蘭陀竹園。
<p/>時，有眾多比丘住支提山側，皆是阿練若比丘<note n="s50.142"/>，著糞掃衣，常行乞食。
<p/>時，山神──依彼山住者，而說偈言：
<p/>「孔雀文繡身，處鞞提醯<note n="s50.143"/>山，
<p/>隨時出妙聲，覺乞食比丘。
<p/>孔雀文繡身，處鞞提醯山，
<p/>隨時出妙聲，覺糞掃衣者。
<p/>孔雀文繡身，處鞞提醯山，
<p/>隨時出妙聲，覺依樹坐者。」
<p/>時，彼天神說此偈已，卽默然住。
<sid n="1349"/><note n="s50.144"/>
<p/>如是我聞：
<p/>一時，佛住王舍城迦蘭陀竹園。
<p/>時，有眾多比丘住支提山，一切皆修阿練<note n="s50.145"/>若行，著糞掃衣，常行乞食。爾時，那娑佉多河岸崩，殺三營事比丘。
<p/>時，支提山住天神而說偈言：
<p/>「乞食、阿蘭若<note n="s50.146"/>，慎莫營造立，
<p/>不見佉多河，傍岸卒崩倒，
<p/>壓殺彼造立，營事三比丘？
<p/>糞掃衣<note n="s50.147"/>比丘，慎莫營造立，
<p/>不見佉多河，傍岸卒崩倒，
<p/>壓殺彼造立，營事三比丘？
<p/>依樹下比丘<note n="s50.148"/>，慎莫營造立，
<p/>不見佉多河，傍岸卒崩倒，
<p/>壓殺彼造立，營事三比丘？」
<p/>時，彼天神說此<note n="s50.149"/>偈已，卽默然住。
<sid n="1350"/><note n="s50.150"/>
<p/>如是我聞：
<p/>一時，佛住迦蘭陀竹園。
<p/>時，有異比丘住頻陀<note n="s50.151"/>山。
<p/>爾時，山林大火卒起，擧山洞然。時，有俗人而說偈言：
<p/>「今此頻陀山，大火洞熾然，
<p/>焚燒彼竹林，亦燒竹苑<note n="s50.152"/>實。」
<p/>時，彼<note n="s50.153"/>比丘作是念：今彼俗人能說此偈，我今何不說偈答之？卽說偈言：
<p/>「一切有熾然，無慧能救滅！
<p/>焚燒諸受欲，亦燒不作苦。」
<p/>時，彼比丘說此偈已，默然而住。
<sid n="1351"/><note n="s50.154"/>
<p/>如是我聞：
<p/>一時，佛住迦蘭陀竹園。
<p/>時，有異比丘在恒河側，住一林中。
<p/>時，有一族姓女<note n="s50.155"/>，常為舅姑所責，至恒水岸邊，而說偈言：
<p/>「恒水我今欲，隨流徐入海，
<p/>不復令舅姑，數數見嫌責！」
<p/>時，彼比丘見族姓女，聞其說偈，作是念：彼族姓女尚能說偈，我今何為不說偈答耶？卽說偈言：
<p/>「淨信我今欲，隨彼八聖水，
<p/>徐流入涅槃，不見魔自在！」
<p/>時，彼比丘說此偈已，默然而住。
<sid n="1352"/><note n="s50.156"/>
<p/>如是我聞：
<p/>一時，佛住舍衛國祇樹給孤獨園。
<p/>時，有異比丘在拘薩羅人間，住一林中，去<note n="s50.157"/>林<note n="s50.158"/>不遠，有種瓜<note n="s50.159"/>田。
<p/>時，有盜者夜偷其瓜，見月欲出，而說偈言：
<p/>「明月汝莫出，待我斷其 *瓜；
<p/>我持 *瓜去已，任汝現不現。」
<p/>時，彼比丘作是念：彼盜 *瓜者尚能說偈，我豈不能說偈答耶？𣈳說偈言：
<p/>「惡魔汝莫出，待我斷煩惱；
<p/>斷彼煩惱已，任汝出不出。」
<p/>時，彼比丘說此偈已，默然而住。
<sid n="1353"/><note n="s50.160"/>
<p/>如是我聞：
<p/>一時，佛住<note n="s50.161"/>舍衛國祇樹給孤獨園。
<p/>時，有異比丘在拘薩羅人間，住一林中。
<p/>時，有沙彌而說偈言<note n="s50.162"/>：
<p/>「云何名為常？乞食則無常。
<p/>云何為無常？僧食為無常。
<p/>云何名為直？唯因陀羅幢<note n="s50.163"/>。
<p/>云何名為曲？曲者唯見鉤。」
<p/>時，彼比丘作是<note n="s50.164"/>念：此沙彌能說斯偈，我今何不說偈而答？𣈳說偈言：
<p/>「云何名為常？常者唯涅槃。
<p/>云何為無常？謂諸有為法。
<p/>云何名為直？謂聖八正道。
<p/>云何名為曲？曲者唯惡徑。」
<p/>時，彼比丘說此偈已，默然而住。
<sid n="1354"/><note n="s50.165"/>
<p/>如是我聞：
<p/>一時，佛住舍衛國祇樹給孤獨園。
<p/>時，有舍利弗弟子，服藥已，尋卽食粥。
<p/>時，尊者舍利弗到瓦師舍，從乞瓦甌<note n="s50.166"/>。時，彼瓦師卽說偈言：
<p/>「云何得名勝，而不施一錢？
<p/>云何勝實德，於財無所減？」
<p/>爾時，舍利弗說偈答言：
<p/>「若不食肉者，而施彼以肉；
<p/>諸修梵行者，施之以女色；
<p/>不坐高牀者，施以高廣牀；
<p/>於彼臨行者，施以息止處；
<p/>如是等施與，於財不損減。
<p/>是則有名<note n="s50.167"/>譽，而不捨一錢，
<p/>實德名稱流，於財無所減。」
<p/>時，彼瓦師復說偈言：
<p/>「汝今舍利弗，所說實為善；
<p/>今施汝百 *甌，非餘亦不得。」
<p/>尊者舍利弗說偈答言：
<p/>「彼三十三天、炎摩<note n="s50.168"/>、兜率陀、
<p/>化樂諸天人，及他化自在，
<p/>瓦鉢信以得，而汝不生信！」
<p/>尊者舍利弗說此偈已，於瓦師<note n="s50.169"/>舍默然出去。
<sid n="1355"/><note n="s50.170"/>
<p/>如是我聞：
<p/>一時，佛住舍衛國祇樹給孤獨園。
<p/>時，有異比丘在拘薩羅人間，住一林中。
<p/>時，有貧士夫在於 *林側，作如是悕望思惟，而說偈言：
<p/>「若得;猪一頭，美酒滿一瓶，
<p/>盛<note n="s50.171"/>持 *甌一枚，人數數持與；
<p/>若得如是者，當復何所憂？」
<p/>時，彼比丘作是念：此貧士夫尚能說偈，我今何以不說？;卽說偈言：
<p/>「若得佛法僧，比丘善說法；
<p/>我不病常聞，不畏眾魔怨！」
<p/>時，彼比丘說此偈已，默然而住<note n="s50.172"/>。
<sid n="1356"/><note n="s50.173"/>
<p/>如是我聞：
<p/>一時，佛住舍衛國祇樹給孤獨園。
<p/>時，有異比丘在拘薩羅人間，住一林中。
<p/>時，彼比丘作如是思惟：若得好劫貝<note n="s50.174"/>，長七肘，廣二肘，作衣已，樂修善法。
<p/>時，有天神──依彼林者，作是念：此非比丘法，住於林中，作是思惟，悕<note n="s50.175"/>望好衣。
<p/>時，天神化作全身骨鏁，於彼比丘前舞，而說偈言：
<p/>「比丘思劫貝，七肘廣六尺；
<p/>晝則如是想，知夜何所思？」
<p/>時，彼比丘;卽生恐怖，其身戰悚，而說偈言：
<p/>「止！止！不須㲲，今著糞掃衣；
<p/>晝見骨鏁舞，知夜復何見？」
<p/>時，彼比丘心驚怖已，;卽正思惟，專精修習，斷諸煩惱，得阿羅漢。
<sid n="1357"/><note n="s50.176"/>
<p/>如是我聞：
<p/>一時，佛住舍衛國祇樹給孤獨園。
<p/>時，有異比丘在拘薩羅人間，住一林中，得阿羅漢，諸漏已盡，所作已作，已捨重擔，斷諸有結，正智心善解脫。
<p/>時，有一女人於夜闇中，天時微雨，電光睒照，於林中過，欲詣他男子，倒深泥中，環<note n="s50.177"/>釧斷壞，華瓔<note n="s50.178"/>散落。時，彼女人而說偈言：
<p/>「頭髮悉散解，花 *瓔落深泥，
<p/>鐶<note n="s50.179"/>釧悉破壞，丈夫何所著？」
<p/>時，彼比丘作是念：女<note n="s50.180"/>人尚能說偈，我豈不能說偈答之？
<p/>「煩惱悉斷壞，度生死淤泥，
<p/>著纏悉散落<note n="s50.181"/>，十方尊見我！」
<p/>時，彼比丘說偈已，;卽默然而<note n="s50.182"/>住。
<sid n="1358"/><note n="s50.183"/>
<p/>如是我聞：
<p/>一時，佛住舍衛國祇樹給孤獨園。
<p/>時，有異比丘在拘薩羅人間，住於河側一林樹間。
<p/>時，有丈夫與婦相隨，度河住於岸邊，彈琴嬉戲，而說偈言：
<p/>「愛念而放逸，逍遙青樹間，
<p/>流水流且清，琴聲極和美，
<p/>春氣調適遊，快樂何過是<note n="s50.184"/>？」
<p/>時，彼比丘作是念：彼士夫尚能說偈，我豈不能說偈答之？
<p/>「受持清淨戒，愛念等正覺，
<p/>沐浴三解脫，善以極清涼，
<p/>人<note n="s50.185"/>道具莊嚴，快樂豈過是？」
<p/>時，彼比丘說此偈已，;卽默然 *而住。
<sid n="1359"/><note n="s50.186"/>
<p/>如是我聞：
<p/>一時，佛住舍衛國祇樹給孤獨園。
<p/>時，有異比丘在拘薩羅人間，住一林中。
<p/>時，有天神見諸鴿鳥<note n="s50.187"/>而說偈言：
<p/>「鴿鳥當積聚，胡麻米粟等，
<p/>於山頂樹上，高顯作巢<note n="s50.188"/>窟；
<p/>若當<note n="s50.189"/>天雨時，安極飲食宿<note n="s50.190"/>。」
<p/>時，彼比丘作是念：彼亦覺悟我！𣈳說偈言：
<p/>「凡夫積善法，恭敬於三寶；
<p/>身壞命終時，資神心安樂！」
<p/>時，彼比丘說此偈已，以即覺悟，專精思惟，除諸煩惱，得阿羅漢。
<p/>雜阿含經卷第五十
<note n="s51.1"/>
<sid n="t604"/><note n="s51.2"/>
<p/>如是我聞：
<p/>一時，佛住<note n="s51.3"/>王舍城迦蘭陀竹園。
<p/>爾時，世尊晨朝著衣持鉢，共諸比丘僧入城乞食，如偈所說：
<p/>「身色如金山，端嚴甚微妙，
<p/>行步如鵝王，面如淨滿月，
<p/>世尊與眾俱。」
<p/>時，世尊以足踐城門限地，作六種震動，如偈所說：
<p/>「大海及大地，城郭幷諸山；
<p/>牟尼足所踐，動搖如浪舟。」
<p/>佛變現如是神力，時，諸民人高聲唱言：「奇特未嘗有法！變現神力，如佛世尊，入城示現如是種種未曾有法。」如偈所說：
<p/>「地下卽成平，高地反為下；
<p/>由佛威神故，荊棘<note n="s51.4"/>諸瓦礫，
<p/>皆悉不復見；聾盲及瘖瘂<note n="s51.5"/>，
<p/>卽得見聞語；城郭時樂器，
<p/>不擊妙音出。」
<p/>時，彼世尊光相普照，如千日之焰，如偈所說：
<p/>「世尊身光明，普照城邑中；
<p/>民人蒙佛光，涼若栴檀塗。」
<p/>時，世尊順邑<note n="s51.6"/>而行。時，彼有兩童子，一者上姓<note n="s51.7"/>，二者次姓<note n="s51.8"/>，共在沙中嬉戲；一名闍耶<note n="s51.9"/>，二名毘闍耶<note n="s51.10"/>。遙見世尊來，三十二大人相莊嚴其體。時，闍耶童子心念言：我當以麥麨──仍手捧細沙──著世尊鉢中。
<p/>時，毘闍耶合掌隨喜，如偈所說：
<p/>「見大悲世尊，通身一尋光；
<p/>勇顏覩世尊，心生大敬信；
<p/>捧沙卽奉施，得離生老際。」
<p/>時，彼童子而發願言：「以惠施善根功德，令得一天下一繖蓋王，卽於此生得供養諸佛。」如偈所說：
<p/>「牟尼知彼心，及彼意所願，
<p/>受果增善根，及福田力故，
<p/>卽以大悲心，受其奉施沙。」
<p/>時，闍耶以此善根，當得為王──王閻浮提，乃至得成無上正覺，故世尊發微笑。
<p/>爾時，阿難見世尊發微笑，卽便合掌向佛，而白佛言：「世尊！諸佛世尊阿羅訶三藐三佛陀<note n="s51.11"/>，非無因緣而能發微笑，今佛世尊以何因緣而發微笑？」如偈所說：
<p/>「世尊離調笑，無上世中尊，
<p/>齒白如珂玉，最勝今發笑；
<p/>勇猛勤精進，無師而自覺，
<p/>妙言令樂聞，無上柔軟音，
<p/>而記彼童子，梵音遠清徹，
<p/>無上兩足尊，記彼施沙<note n="s51.12"/>果。」
<p/>爾時，世尊告阿難曰：「如是！如是！如汝所說，諸佛無有因緣亦不發笑；我今笑者，其有因緣。阿難當知：於我滅度百年之後，此童子於巴連弗<note n="s51.13"/>邑統領一方，為轉輪王，姓孔雀，名阿育<note n="s51.14"/>，正法治化，又復廣布我舍利，當造八萬四千法王之塔，安樂無量眾生。」如偈所說：
<p/>「於我滅度後，是人當作王，
<p/>孔雀姓、名育，譬如頂生王，
<p/>於此閻浮提，獨王世所尊！」
<p/>「阿難！取此鉢中所施之沙，捨著如來經行處，當行彼處。」
<p/>阿難受教，卽取鉢沙，捨經行處。
<p/>「阿難當知：於巴連弗邑，有王名曰月護。彼王當生子，名曰頻頭娑羅<note n="s51.15"/>，當治彼國。彼復有子，名曰修師摩<note n="s51.16"/>。
<p/>「時，彼瞻婆國有一婆羅門女，極為端正，令人樂見，為國所珍，諸相師輩見彼女相，卽記彼女：『當為王妃，又生二子，一<note n="s51.17"/>當領一天下，一當出家學道，當成聖跡。』
<p/>「時，彼婆羅門聞彼相師所說，歡喜無量，卽持其女，詣巴連弗邑，種種莊嚴，莊嚴其體，欲嫁與修師摩王子。相師云：『應嫁與頻頭娑羅王，彼女當生福德子，子當紹王基。』婆羅門卽以其女嫁與此王。王見其女，端正有德，卽為夫人。前夫人及諸婇女見是夫人來，作是念言：此女極為端正，國中所珍，王若與彼相娛樂者，棄捨我等，乃至目所不視。
<p/>「諸女輩;卽使學習剃毛師業。彼悉學已，為王料理鬢<note n="s51.18"/>髮。料理之時，王大歡喜，;卽問彼女：『汝何所求欲？』女啟王言：『唯願王心愛念我耳！』如是三啟。
<p/>「時，王言：『我是剎利灌頂王，汝是剃毛師，云何得愛念汝？』彼女白王言：『我非是下姓生，乃是高族婆羅門之女，相師語我父云：此女應嫁與國王。是故來至此耳！』王言：『若然者，誰令汝習下劣之業？』女啟王言：『是舊夫人及婇女令我學此。』
<p/>「王卽勅言：『自今勿復習下業。』王卽立為第一夫人。王恒與彼自相娛樂，仍便懷體，月滿生子，生時安隱，母無憂惱。過七日後，立字無憂<note n="s51.19"/>。又復生子，名曰離憂<note n="s51.20"/>。無憂者，身體麁澁，父王不大附捉，情所不念。父<note n="s51.21"/>王欲試二子，呼賓伽羅阿<note n="s51.22"/>，語婆羅門言<note n="s51.23"/>：『和上<note n="s51.24"/>觀我諸子，於我滅後，誰當作王？』婆羅門言：『將此諸子出城金殿園館中，於彼當觀其相。』乃至出往彼園。
<p/>「時，阿育王母語阿育言：『承王出金殿園館中，觀諸王子：於我滅後，誰當作王。汝今云何不去？』阿育啟言：『王既不念我，亦復不樂見我。』母復言：『但往彼所。』阿育復啟：『母復勅令往，今便往去，願母當送飲食。』母言：『如是，當出城去。』
<p/>「時，出門逢一大臣，名曰阿㝹羅陀<note n="s51.25"/>。此臣問阿育言：『王子今至何所？』阿育答言：『聞大王出在金殿園館，觀諸王子：於我滅後，誰當作王。今往詣彼。』
<p/>「王先勅大臣：若阿育來者，當使其乘老鈍象來，又復老人為眷屬。時，阿育乘是老象，乃至園館中，於諸王子中地坐。
<p/>「時，諸王子各下飲食，阿育母以瓦器盛酪飯，送與阿育。如是諸王子各食飲食，時，父王問師言：『此中誰有王相，當紹我位？』時，彼相師視諸王子，見阿育具有王相，當得紹位。又作是念：此阿育，王所不應<note n="s51.26"/>，我若語言當作王者，王必愁憂不樂。卽語言：『我今總記。』王報言：『如師所教。』師言：『此中若有乘好乘者，是人當作王。』時，諸王子聞彼所說，各念言：我乘好乘。時，阿育言：『我乘老宿象，我得作王。』
<p/>「時，王又復語師言：『願更為觀授<note n="s51.27"/>記。』師復答言：『此中有第一座者，彼當作王。』諸王子各相謂言：『我坐第一座。』阿育言：『我今坐地，是我勝座，我當作王。』
<p/>「復語師：『更為重觀。』師又報言：『此中上器、上食，此當得王。』……乃至阿育念言：我有勝乘、勝座、勝食。時，王觀子相畢，便卽還宮。
<p/>「時，阿育母問阿育言：『誰當作王？婆羅門復記誰耶？』阿育啟言：『上乘、上座、上器、上食，當作王子，自見當作王：老象為乘，以地為坐，素器盛食，粳米雜酪飯。』
<p/>「時，彼婆羅門知阿育當作王，數修敬其母。其母亦重餉婆羅門，卽便問言：『大王崩後，誰當作王？』師答言：『此不可說也。』如是乃至三問，師言：『吾當語汝，慎勿使人知；汝生此子，名曰阿育，是其人也。』夫人白言：『我聞此語，歡喜踊躍，若王聞者，於師所不生敬信，師今可還本住處；若子作王者，師當一切得吉利，盡形供養。』
<p/>「時，頻頭娑<note n="s51.28"/>羅王邊國德叉尸羅<note n="s51.29"/>反。時，王語阿育：『汝將四兵眾，平伐彼國。』王子去時，都不與<note n="s51.30"/>兵甲。
<p/>「時，從者白王子言：『今往伐彼國，無有軍仗，云何得平？』阿育言：『我若為王，善根果報者，兵甲自然來。』應發是語時，尋聲地開，兵甲從地而出；卽將四兵，往伐彼國。
<p/>「時，彼諸國民人聞阿育來，卽平治道路，莊嚴城郭，執持吉瓶之水，及種種供養，奉迎王子，而作是言：『我等不反<note n="s51.31"/>大王及阿育王子，然諸臣輩不利我等，我等是故背違<note n="s51.32"/>聖化。』卽以種種供養王子，請入城邑。平此國已，又使至伐佉沙國。
<p/>「時，彼二大力士為王平治道路，推諸山石。又復諸天宣令此國：『阿育當王此天下，汝等勿興逆意。』彼國王卽便降伏。如是……乃至平此天下，至於海際。
<p/>「時，修師摩王子出外遊戲，又復遇逢一大臣，臣不修禮法，王子卽使人打拍其身。大臣念言：此王子未得王位，用性如是；若得王者，不可而當。又聞阿育得天下，得壞五百大臣，我等相與立阿育為王，領此天下。
<p/>「又，德<note n="s51.33"/>叉尸羅國反，諸臣共議：『令修師摩王子去。』王亦應可，卽便往彼國，不能降伏。
<p/>「時，父王復得重疾，王語諸臣：『吾今欲立修師摩為王，令阿育往至彼國。』時，諸臣欲令阿育作王，以黃物塗阿育體及面手腳已，諸臣白王言：『阿育王子今得重疾。』諸臣便莊嚴阿育，將至王所：『今且立此子為王，我等後徐徐當立修師摩為王。』時，王聞此語，甚以不喜，憂愁不樂，默然不對。
<p/>「時，阿育心念口言：『我應正得王位者，諸天自然來，以水灌我頂，素繒繫首。』尋聲諸天𣈳以水灌阿育頂，素繒繫首。時，王見此相貌，極生愁惱，卽便命終。
<p/>「阿育王如禮法殯葬父王已，卽立阿㝹樓陀為大臣。
<p/>「時，修師摩王子聞父崩背，今立阿育為王，心生不忍，卽集諸兵，而來伐阿育。阿育王四門中，二門安二力士，第三門安大臣，自守東門。
<p/>「時，阿㝹樓陀大臣機關木象，又作阿育王像，像卽騎象，安置東門外。又作無烟火坑聚，以物覆之。修師摩既來到時，阿㝹樓陀大臣語修師摩王子：『欲作王者，阿育在東門，可往伐之，能得此王者，自然得作王。』時，彼王子卽趣東門，卽墮火坑，便卽死亡。
<p/>「爾時，有一大力士，名曰跋陀羅由陀<note n="s51.34"/>，聞修師摩終亡，厭世，將無量眷屬，於佛法中出家學道，加勤精進，逮得漏盡，成阿羅漢道。
<p/>「阿育王正法治化，時，諸臣輩以<note n="s51.35"/>我等共立阿育為王故，輕慢於王，不行君臣之禮；王亦自知諸臣輕慢於我。
<p/>「時，王語諸臣曰：『汝等可伐花果之樹，植於刺棘。』諸臣答曰：『未嘗見聞却除華果而植刺樹，而見除伐刺樹而植果實。』乃至王三勅令伐，彼亦不從。
<p/>「爾時，國王忿諸大臣，卽持利劍，殺五百大臣。又時，王將婇女眷屬，出外園中遊戲，見一無憂樹，華極敷盛。王見已：此華樹與我同名。心懷歡喜。王形體醜陋，皮膚麁澁，諸婇女輩，心不愛王，憎惡王故，以手毀折無憂華樹。王從眠覺，見無憂樹華狼藉在地，心生忿怒，繫諸婇女，以火燒殺。王行暴惡，故曰『暴惡阿育<note n="s51.36"/>王』。
<p/>「時，阿㝹樓陀大臣白王言：『王不應為是法，云何以手自殺人──諸臣婇女？王今當立屠殺之人，應有所殺，以付彼人。』王卽宣教立屠殺者。彼有一山，名曰耆梨，中有一織師家。織師有一子，亦名耆梨<note n="s51.37"/>，兇惡撾打繫縛小男小女，及捕水陸之生，乃至拒逆父母，是故世人傳云『兇惡耆梨子<note n="s51.38"/>』。
<p/>「時，王諸使語彼：『汝能為王斬諸兇人不？』彼答曰：『一切閻浮提有罪者，我能淨除，況復此一方？』
<p/>「時，諸使輩還啟王言：『彼人已得兇惡者。』王言：『覓將來也！』諸使呼彼，彼答言：『小忍，先奉辭父母。』具說上事，父母言：『子不應行是事。』如是三勅，彼生不仁之心，卽便殺父母已，然後乃至。
<p/>「諸使問曰：『何以經久不速來也？』時，彼兇惡具說上事。諸使者以是事具啟王。王卽勅彼：『我所有罪人，事應至死，汝當知之。』彼啟王言：『為我作舍。』王乃至為其作舍屋室，極為端嚴，唯開一門，門亦極精嚴，於其中間，作治罪之法羅<note n="s51.39"/>列，狀如地獄，彼獄極為勝好。時，彼兇人啟王言：『今從王乞願，若人來入此中者，不復得出。』王答言：『如汝所啟乞願，當以與汝。』
<p/>「時，彼屠<note n="s51.40"/>主往詣寺中，聽諸比丘說地獄事。時，有比丘講<note n="s51.41"/>地獄經：有眾生生地獄者，地獄卽執彼罪人，以熱鐵鉗鉗開其口，以熱鐵丸著其口中。次融銅灌口，次復鐵斧斬截其體，次復杻械枷鏁檢繫其身，次復火車鑪<note n="s51.42"/>炭，次復鐵鑊，次復灰河，次復刀山劍樹，具如天五使經所說。彼屠主具聞比丘說是諸事，關<note n="s51.43"/>其住處，所作治罪之法如彼所說，案<note n="s51.44"/>此法而治罪人。
<p/>「又一時，商主將其婦入於大海。入海時，婦便生子，名曰為海<note n="s51.45"/>。如是在海十有餘年，採諸重寶，還到本鄉，道中值五百賊，殺於商主，奪彼寶物。
<p/>「爾時，商主之子見父傷死，及失寶物，厭世間苦故，於如來法中出家學道，遠<note n="s51.46"/>其本土，遊行諸國，次至巴連弗邑。過此夜已，晨朝著衣持鉢，入城次第乞食，誤入屠殺舍中。
<p/>「時，彼比丘遙見舍裏，見火車 *鑪炭等治諸眾生，如地獄中，尋生恐怖，衣毛皆竪，便欲出門。時，兇惡卽往，執彼比丘言：『入此中者，無有得出，汝今於此而死。』比丘聞其所說，心生悲毒，泣淚滿目。兇主問曰：『汝云何如小兒啼？』
<p/>「爾時，比丘以偈答曰：
<p/>『我不恐畏死，志願求解脫；
<p/>所求不成果，是故我啼泣。
<p/>人身極難得，出家亦復然；
<p/>遇釋師子王，自今不重𨧤！』
<p/>「爾時，兇主語比丘曰：『汝今必死，何所憂惱？』比丘復以哀言答云：『乞我少時生命，可至一月。』彼兇不聽。如是日數漸減，止於七日，彼;卽聽許。
<p/>「時，此比丘知將死不久，勇猛精進，坐禪息心，終不能得道。至於七日，時，王宮內人有事至死，送付兇惡之人，令治其罪。兇主將是女人著臼中，以杵擣之，令成碎末。
<p/>「時，比丘見是事，極厭惡此身：嗚呼！苦哉！我不久亦當如是。而說偈言：
<p/>『嗚呼大悲師，演說正妙法；
<p/>此身如聚沫，於義無有實。
<p/>向者美女色，今將何所在？
<p/>生死極可捨，愚人而貪著。
<p/>係心緣彼處，今當脫鏁木，
<p/>令<note n="s51.47"/>度三有海，畢竟不復生。
<p/>如是勤方便，專精修佛法，
<p/>斷除一切結，得成阿羅漢。』
<p/>「時，彼兇惡人語此比丘：『期限已盡。』比丘問曰：『我不解爾之所說。』彼兇答曰：『先期七日，今既已滿。』比丘以偈答曰：
<p/>『我心得解脫，無明大黑闇；
<p/>斷除諸有蓋，以殺煩惱賊。
<p/>慧日今已出，鑒察心意識，
<p/>明了見生死。今者愍人時，
<p/>隨順修聖法；我今此身骸，
<p/>任爾之所為，無復有悋惜。』
<p/>「爾時，彼兇主執彼比丘著鐵鑊油中，足與薪火，火終不然；假使然者，或復不熱。兇主見火不然，打拍使者，而自然火，火卽猛盛；久久，開鐵鑊蓋，見彼比丘鐵鑊中蓮華上坐，生希有心，卽啟國王，王卽便嚴駕，將無量眾，來看比丘。
<p/>「時，彼比丘調伏時至，卽身昇虛空，猶如鴈王，示種種變化，如偈所說：
<p/>『王見是比丘，身昇在虛空；
<p/>心懷大歡喜，合掌觀彼聖：
<p/>我今有所白，意中所不解；
<p/>形體無異人，神通未曾有。
<p/>為我分別說，修習何等法，
<p/>令汝得清淨？為我廣敷演，
<p/>令得勝妙法；我了法相已，
<p/>為汝作弟子，畢竟無有悔！』
<p/>「時，彼比丘而作是念：我今調<note n="s51.48"/>伏是王，多有所導，攝持佛法，當廣分布如來舍利，安樂無量眾生，於此閻浮提，盡令信三寶，以是因緣故，自顯其德。而向王說偈言：
<p/>『我是佛弟子，逮得諸漏盡；
<p/>又復是佛子，不著一切有，
<p/>我今已調伏。無上兩足尊，
<p/>息心得寂靜，生死大恐怖，
<p/>我今悉得脫，永<note n="s51.49"/>離三有縛；
<p/>如來聖法中，獲得如是利。』
<p/>「時，阿育王聞彼比丘所說，於佛所生大敬信，又白比丘言：『佛未滅度時，何所記說？』比丘答言：『佛記大王：於我滅後，過百歲之時，於巴連弗邑，有三億家，彼國有王，名曰阿育，當王此閻浮提，為轉輪王，正法治化；又復廣<note n="s51.50"/>布我舍利，於閻浮提立八萬四千塔。佛如是記大王。然大王今造此大地獄，殺害無量民人，王今宜應慈念一切眾生，施其無畏，令得安隱，佛之所記大王者，王當如法修行。』而說偈言：
<p/>『當行哀愍心，莫惱諸群生；
<p/>當修習佛法，廣布佛舍利！』
<p/>「時，彼阿育王於佛所極生敬信，合掌向比丘作禮：『我得大罪，今向比丘懺悔，我之所作甚為不可，願為佛子，受我懺悔！捨心勿復<note n="s51.51"/>責，我愚人今復歸命。』而說偈言：
<p/>『我今歸依佛，無上勝妙法，
<p/>比丘諸眾尊，我今盡命歸！
<p/>我今當勇猛，奉受世尊𢓭；
<p/>於此閻浮提，普立諸佛塔，
<p/>種種諸供養，懸繒及幡幢，
<p/>莊嚴世尊塔，妙麗世希有！』
<p/>「時，彼比丘度阿育王已，乘空而化。
<p/>「時，王從地獄出，兇主白王言：『王不復得去！』王曰：『汝今欲殺我耶？』彼曰：『如是。』王曰：『誰先入此中？』答曰：『我是。』王曰：『若然者，汝先應取死。』王卽勅人，將此兇主著作膠舍裏，以火燒之；又勅壞此地獄，施眾生無畏。
<p/>「時，王欲建舍利塔，將四兵眾，至王舍城，取阿闍世王佛塔中舍利，遷復修治此塔，與本無異；如是取七佛塔中舍利，至羅摩村<note n="s51.52"/>中。時，諸龍王將是王入龍宮中，王從龍索舍利供養，龍卽與之。王從彼而出。如偈所說：
<p/>『羅摩羅村中，所有諸佛塔，
<p/>龍王所奉事，守護而供養；
<p/>王從龍索分，諸龍開塔<note n="s51.53"/>與，
<p/>卽持此舍利，漸進於餘方。』
<p/>「時，王作八萬四千金、銀、琉<note n="s51.54"/>璃、頗梨篋，盛佛舍利；又作八萬四千四<note n="s51.55"/>寶瓶，以盛此篋；又作無量百千幡幢繖<note n="s51.56"/>蓋，使諸鬼神各持舍利供養之具，勅諸鬼神言：『於閻浮提，至於海際，城邑聚落滿一億家者，為世尊立舍利塔。』
<p/>「時，有國名德<note n="s51.57"/>叉尸羅，三十六億家，彼國人語鬼神言：『三十六篋舍利與我等，起立佛塔。』王作方便，國中人少者，令分與彼，令滿家數，而立為塔。
<p/>「時，巴連弗邑有上座，名曰耶舍，王詣彼所，白上座曰：『我欲一日之中，立八萬四千佛塔，遍此閻浮提，意願如是。』如偈讚曰：
<p/>『大王名阿育，於先八塔中，
<p/>各取其舍利，於此閻浮提，
<p/>建立諸佛塔，八萬及四千，
<p/>縱廣殊妙勝<note n="s51.58"/>，一日都使畢。』
<p/>「時，彼上座白王言：『善哉！大王！剋後十五日月食時，令此閻浮提起諸佛塔。』如是乃至一日之中，立八萬四千塔，世間民人，興<note n="s51.59"/>慶無量，共號名曰『法阿育<note n="s51.60"/>王』，如偈讚曰：
<p/>『王聖種孔雀<note n="s51.61"/>，安樂世間人，
<p/>於此閻浮提，建立勝妙塔。
<p/>本名為惡王，今造勝妙業，
<p/>共號名法王，相傳至於後。』
<p/>「王已建八萬四千塔，歡喜踊躍，將諸群臣往詣娤雀精舍<note n="s51.62"/>，白耶舍<note n="s51.63"/>上座曰：『更有比丘，佛所授<note n="s51.64"/>記，當作佛事不？我當往詣彼所供養恭敬。』
<p/>「上座答曰：『佛臨般涅槃時，降伏阿波羅<note n="s51.65"/>龍王、陶師<note n="s51.66"/>旃陀羅<note n="s51.67"/>、瞿波梨<note n="s51.68"/>龍。詣摩偷羅<note n="s51.69"/>國，告阿難曰：於我般涅槃後，百年<note n="s51.70"/>之中，當有長者，名瞿多<note n="s51.71"/>，其子名曰優波崛多<note n="s51.72"/>，當出家學道，無相佛教授於人，最為第一，當作佛事。佛告阿難曰：遙見彼山不？阿難白佛：見也，世尊！佛告阿難：此山名優留曼荼<note n="s51.73"/>，是阿蘭若處，名那茶婆低<note n="s51.74"/>，隨順寂靜。』而偈讚曰：
<p/>『優波崛比丘，教授最第一，
<p/>名聞振四方，最勝之所記；
<p/>於我滅度後，當得作佛事，
<p/>度諸眾生類，其數無有限。』
<p/>「時，王問上座曰：『尊者優波崛今已出世不？』上座答曰：『已出世，出家學道，降伏煩惱，是阿羅漢，共諸無量比丘眷屬一萬八千，住在優留曼 *荼山中阿蘭若處，哀愍眾生，如佛說淨妙法，度無量諸天及人，令入甘露城。』王聞已，歡喜踊躍，卽勅群臣，速辦嚴駕，將無量眷屬往詣彼所，修敬供養優波崛多。
<p/>「時，臣白王言：『彼聖既在王國，宜當遣信奉迎之，彼自當來。』王答臣曰：『不宜遣信至彼所，應當自往，彼不宜來也。』而說偈曰：
<p/>『汝得金剛舌，那能不斷壞？
<p/>諫我莫往彼，親近田舍人。』
<p/>「王卽遣信，往彼尊者所言：『某日當來尊所。』時，尊者思惟：若王來者，無量將從，受諸大苦，遍<note n="s51.75"/>殺害微蟲、聚落人民。作是念已，答使者曰：『我當自往詣王所。』時，王聞尊者自來，歡喜踊躍，從摩偷羅至巴連弗邑，於其中間，開安舟航，於航懸諸幢蓋。
<p/>「時，尊者優波崛愍念王故，將一萬八千阿羅漢眾，隨於水道徑至王國。時，國中人啟王言：『尊者優波崛將一萬八千比丘眾來至。』
<p/>「王聞，大歡喜踊躍，卽脫瓔珞，價直千<note n="s51.76"/>萬，而授與之。王將諸大臣眷屬，;卽出往尊者所，為下食，五體投地，向彼作禮，長跪合掌，而作是言：『我今<note n="s51.77"/>領此閻浮提，受於王位，不以為喜；今覩尊者，躍踊無量。如來弟子，乃能如是，如覩於佛。』而說偈言：
<p/>『寂滅已度世，汝今作佛事；
<p/>世間愚癡滅，如日照佛世。
<p/>為世作導師，說法中第一；
<p/>眾生可依怙，我今大歡喜！』
<p/>「時，王勅使者宣令國界：『尊者優波崛比丘今來此國。』如是唱言：
<p/>『欲得富貴者，遠離貧窮苦，
<p/>常處天上樂；解脫涅槃者，
<p/>當值優波崛，修敬今供養；
<p/>未見諸佛者，今覩優波崛。』
<p/>「時，王嚴飾國界，平治道路，懸繒幡蓋，燒香散華，及諸伎樂。擧國人民皆出奉迎尊者優波崛，供養恭敬。
<p/>「爾時，尊者優波崛白王言：『大王！當以正法治化，哀愍眾生；三寶難遇，於三寶中，常以供養恭敬，修念讚歎，廣為人說。所以者何？如來、應供、等正覺知人見人，常為記說：我之正法，寄在國王，及我比丘僧等。』而說偈曰：
<p/>『世雄人中尊，正勝妙大法，
<p/>寄付於大王，及我比丘僧。』
<p/>「時，王白優波崛曰：『我已建正法。』而說偈曰：
<p/>『我已造諸塔，莊嚴諸國界，
<p/>種種興供養，幡幢<note n="s51.78"/>及諸寶，
<p/>廣布佛舍利，遍於閻浮提。
<p/>我興如是福，意願悉已滿，
<p/>自身及妻兒，珍寶及此地，
<p/>今已悉捨施，供養賢聖塔。』
<p/>「時，尊者優波崛讚王言：『善哉！善哉！大王應行如是法。』而說偈言：
<p/>『捨身及財命，世世無所憂，
<p/>受福無有窮，必得無上覺。』
<p/>「時，王請尊者優波崛入城，設種種座，請尊者就座，眾僧令往鷄雀精舍。白尊者曰：『尊者顏貌端正，身體柔軟，而我形體醜陋，肌膚麁澁。』
<p/>「尊者說偈曰：
<p/>『我行布施時，淨心好財物，
<p/>不如王行施，以沙施於佛。』
<p/>「時，王以偈報曰：
<p/>『我於童子時，布施於沙土，
<p/>今獲果如是，何況餘妙施？』
<p/>「尊者復以偈讚曰：
<p/>『快哉善大王！布施諸沙土，
<p/>無上福田中，植<note n="s51.79"/>果無窮盡。』
<p/>「時，阿育王告諸大臣：『我以沙布施於佛，獲其果報如是，云何而不修敬於世尊？』王復白優波崛言：『尊者！示我佛所──說法、遊行處所，當往供養禮拜，為
<p/>諸後世眾生攝受善根。』而說偈言：
<p/>『示我佛說法、諸國及住處，
<p/>供養當修敬，為後眾生故。』
<p/>「尊者言：『善哉！善哉！大王能發妙願，我當示王處所，為後眾生。』
<p/>「時，王將四兵軍眾，及持種種供養香華、幡幢，及諸伎<note n="s51.80"/>樂，便將尊者發去。尊者至<note n="s51.81"/>隆頻林<note n="s51.82"/>──此是如來生處，而說偈言：
<p/>『如來初生處，生時行七步，
<p/>顧<note n="s51.83"/>視<note n="s51.84"/>諸四方，擧手指天上：
<p/>我今最後生，當得無上道，
<p/>天上及於人，我為無上尊！』
<p/>「時，王五體投地，供養禮拜，卽立佛塔。尊者白王言：『大王欲見諸天見佛生時行七步處不？』王白言：『願樂欲見！』
<p/>「時，尊者擧手，指摩耶夫人所攀樹枝，而告彼樹神曰：『樹神！今現！令王見之，生大歡喜。』尋聲卽見，住尊者邊，而作是言：『何所教勅？我當奉行。』尊者語王言：『此神見佛生時。』
<p/>「王以偈問神曰：
<p/>『汝見嚴飾身，生時青蓮華，
<p/>足行於七步，口中有所說？』
<p/>「神以偈答曰：
<p/>『我見相好身，生時二足尊，
<p/>擧足行七步，口中有所說：
<p/>於諸天人中，我為無上尊！』
<p/>「時，王問神言：『佛生有何瑞應？』神答言：『我不能宣說妙勝諸事，今略說少分：
<p/>光明能徹照，身體具相好，
<p/>令人喜樂見，感動於天地。』
<p/>「時，王聞神所說歡喜，施十萬兩珍寶而去。又將王入城裏，語言：『此處菩薩現三十二相、八十種好，莊嚴其體紫磨金色。』時，王向此處作禮，興種種供養。
<p/>「又將王至天寺中，語王言：『太子生時，令向彼神禮。時，諸神悉禮菩薩。時，諸民人為菩薩立名，今是天中天。』時，王復以種種供養。
<p/>「又將示處語王言：『此處父王以菩薩示諸婆羅門，瞻其相德。』王復種種供養。
<p/>「又示：『此處菩薩學堂，此處學乘象，此處學乘馬、乘車<note n="s51.85"/>、弓弩，如是學一切伎<note n="s51.86"/>術處。此處是菩薩治身，此處菩薩六萬夫人遊戲處，此處菩薩見老、病、死人。此處菩薩坐閻浮提樹下，坐禪得離欲，樹影不離身，父王向其作禮。此處菩薩將百千天神，出城而去。此處菩薩脫瓔珞，與車匿<note n="s51.87"/>遣馬還國。』而說偈曰<note n="s51.88"/>：
<p/>『菩薩於此處，脫瓔珞及冠，
<p/>授與於車匿，遣馬還於國，
<p/>獨行無有侶<note n="s51.89"/>，便入學道山。』
<p/>「『又此處菩薩從獵師，易袈裟衣，被此衣已，而為出家。此處是仙人所稽<note n="s51.90"/>請處，此處瓶沙王與菩薩半國處，此處問優藍弗<note n="s51.91"/>仙人，此處菩薩六年苦行。』如偈所說：
<p/>『苦行於六年，極受諸苦惱；
<p/>知此非真道，棄捨所習行。』
<p/>「『此處二女奉菩薩乳糜。』如偈所說：
<p/>『大聖於此中，受二女乳糜，
<p/>從此而起去，往詣菩提樹。』
<p/>「『此處迦梨<note n="s51.92"/>龍讚歎菩薩。』如偈所說：
<p/>『此處迦梨龍，讚歎於<note n="s51.93"/>菩薩；
<p/>當隨古時道，證無上妙果！』
<p/>「時，王向尊者而說偈曰：
<p/>『我今欲見龍，彼龍見佛者；
<p/>從此趣菩提，證得勝妙果。』
<p/>「時，尊者以手指龍宮，語曰：『迦梨龍王！汝以見佛，今當現身。』時，龍王尋聲;卽出，住在尊者<note n="s51.94"/>前，合掌白言：『何所教勅？』時，尊者語王曰：『此龍王見佛，讚歎如來。』
<p/>「時，王合掌向龍，而說偈曰：
<p/>『汝見金剛身，我師無儔<note n="s51.95"/>匹，
<p/>面如淨滿月；為我說彼德，
<p/>十力之功德，往詣道場時。』
<p/>「時，龍王以偈答曰：
<p/>『我今當演說：足踐於地時，
<p/>大地六種動，光耀倍於日，
<p/>遍照三千界，而趣菩提樹。』
<p/>「時，王如是等處處種種供養，及立塔廟。
<p/>「時，尊者將王至道樹<note n="s51.96"/>下，語王曰：『此樹，菩薩摩訶薩以慈悲三昧力破魔兵眾，得阿耨多羅三藐三菩提。』而說偈言：
<p/>『牟尼牛王尊，於此菩提樹，
<p/>降伏惡魔軍，得勝菩提果；
<p/>天人中特尊，無能與等者！』
<p/>「時，王捨無量珍寶，種種供養，及起大塔廟。
<p/>「『此處四天王各持一鉢，奉上於佛，合為一鉢。此處於賈客兄弟所受諸飯食。此處如來詣波羅奈<note n="s51.97"/>國時，阿時婆<note n="s51.98"/>外道問佛。此處仙人園鹿野苑，如來於中為五比丘三轉十二行法輪。』而說偈言：
<p/>『此處鹿野苑，如來轉法輪，
<p/>三轉十二行，五人得道跡。』
<p/>「時，王於是處興種種供養，及立塔廟。
<p/>「『此處如來度優樓頻螺迦葉等仙人為道。此處如來為瓶沙王說法，王得見諦，及無量民人、諸天得道。此處如來為天帝釋說法，帝釋及八萬諸天得道。此處如來示大神力，種種變化。此處如來至天上，為母說法，將無量天眾，下於人間。』
<p/>「王復種種供養，及立塔廟。
<p/>「時，尊者語阿育王，至鳩尸那竭<note n="s51.99"/>國，言：『此處如來具足作佛事畢，於無餘般涅槃而般涅槃。』而說偈言：
<p/>『度脫諸天、人，修羅、龍、夜叉，
<p/>建立無盡法；佛事既已終，
<p/>於有得寂滅，大悲入涅槃；
<p/>如薪盡火滅，畢竟得常住。』
<p/>「時，王聞是語，憂惱迷悶擗<note n="s51.100"/>地。時，諸臣輩以水洗心面，良久得穌，啼泣涕零。如是乃至興種種供養，立大塔廟。
<p/>「時，王復白尊者曰：『我意願欲得見佛諸大弟子佛之所記者，欲供養彼舍利，願為示之。』時，尊者白王言：『善哉！善哉！大王能發如是妙心！』
<p/>「時，尊者將王至舍衞國，入祇桓精舍<note n="s51.101"/>，以手指塔：『此是尊者舍利弗塔，王當供養。』王曰：『彼有何功德？』尊者曰：『是第二法王，隨轉法輪。』而說偈言：
<p/>『一切眾生智，比於舍利弗，
<p/>十六之一分，以除如來智。
<p/>如來轉法輪，是則能隨轉；
<p/>彼有無量德，誰復能宣說？』
<p/>「時，王生大歡喜，捨十萬兩珍寶，供養其塔，而說偈言：
<p/>『我禮舍利弗，解脫諸恐怖，
<p/>名稱普於世，智慧無有等。』
<p/>「次，復示大目揵連塔：『王應供養此塔。』
<p/>「王復問曰：『彼有何功德？』尊者答曰：『是神足第一，以足指踐地，地卽震動，至於天宮，降伏難陀跋難陀<note n="s51.102"/>龍王。』而說偈曰：
<p/>『以足指動地，至於帝釋宮；
<p/>神足無與<note n="s51.103"/>等，誰能盡宣說？
<p/>二龍王兇暴，見者莫不怖；
<p/>彼於神足力，降伏息瞋恚。』
<p/>「時，王捨十萬兩珍寶，供養此塔，以偈讚曰：
<p/>『神足中第一，離於老病死；
<p/>有如是功德，今禮目揵連。』
<p/>「次，復示摩訶迦葉塔，語王言：『此是摩訶迦葉塔，應當供養。』王問曰：『彼有何功德？』答曰：『彼少欲知足，頭<note n="s51.104"/>陀第一，如來施以半座及僧伽梨衣；愍念眾生，興立正法。』;卽說偈曰：
<p/>『功德田第一，愍念貧窮類，
<p/>著佛僧伽梨，能建於正法；
<p/>彼有如是德，誰能具宣說？』
<p/>「時，王捨十萬兩珍寶，供養是塔，以偈讚曰：
<p/>『常樂於寂靜，依止林藪間，
<p/>少欲知足富，今禮大迦葉！』
<p/>「次，復示尊者薄拘羅塔：『此是薄拘羅塔，應當供養。』王問曰：『彼有何功德？』尊者答曰：『彼無病第一，乃至不為人說一句法，寂然<note n="s51.105"/>無言。』王曰：『以一錢供養。』諸臣白王：『功德既等，何故於此供養一錢？』王告之曰：『聽吾所說：
<p/>雖除無明癡，智慧能鑒察；
<p/>雖有薄拘名，於世何所益？』
<p/>「時，彼一錢還來至王所。時，大臣輩見是希有事，異口同音讚彼：『嗚呼！尊者！少欲知足，乃至不須一錢。』
<p/>「復示阿難塔，語王言：『此是阿難塔，應當供養。』王曰：『彼有何功德？』答曰：『此人是侍佛者，多聞第一，撰<note n="s51.106"/>集佛經。』而說偈曰：
<p/>『奉持牟尼鉢，念至能決斷，
<p/>多聞之大海，辯才柔軟音。
<p/>能悅天人眾，善知三佛心，
<p/>一切悉明了，功德之寶篋。
<p/>最勝所稱歎，降伏煩惱諍，
<p/>如是等功德，應當修供養！』
<p/>「王卽捨百億兩珍寶，而供養其塔。
<p/>「時，諸臣白王言：『何故於此布施供養皆悉勝前？』王曰：『聽吾所說心中所以：
<p/>如來之體身，法身性清淨，
<p/>彼悉能奉持，是故供養勝。
<p/>法燈常存世，滅此愚癡冥，
<p/>皆由從彼來，是故供養勝。
<p/>如大海之水，牛跡所不容，
<p/>如是佛智海，餘人不能持；
<p/>唯有阿難尊，一聞悉受持，
<p/>終無忘失時，是故供養勝。』
<p/>「爾時，王如是種種供養，向尊者合掌，而作是言：
<p/>『我今受此形，不復負此<note n="s51.107"/>身，
<p/>修無量功德，今為人中主。
<p/>我今取堅實，造立諸塔廟，
<p/>莊嚴在於世，如星莊嚴月。
<p/>奉佛弟子法，應行諸禮節，
<p/>我今悉已作，稽首尊者足。
<p/>蒙尊者恩力，今見勝妙事，
<p/>快獲大善利，從是分別法。』
<p/>「爾時，王供養上種種事，恒偏至菩提道場樹。此樹下如來得阿耨多羅三藐三菩提，世間希有珍寶供養之事，供養菩提樹。
<p/>「時，王夫人名曰低舍羅絺多<note n="s51.108"/>，夫人作是念：王極愛念於我，我亦念王，王今捨我去，持諸珍寶至菩提樹間。我今當作方便殺是菩提樹，樹既枯死，葉便凋落，王當不復往，彼可與我常相娛樂。卽喚呪師，語呪師言：『汝能殺菩提樹不？』彼答曰：『能，與我千兩金。』
<p/>「時，夫人;卽與千兩金錢。呪師往菩提樹間，以呪呪樹，以綖繫樹。時，樹漸漸枯死，葉卽萎落。未卽枯死，其葉凋落。白夫人曰：『復應以熱乳澆樹，乃可令枯。』夫人白王：『我今欲以乳供養菩提樹。』王曰：『隨卿意耶！』如是乃至以熱乳澆之，樹卽枯燥。
<p/>「時，諸夫人白王言：『菩提樹忽然枯死，葉葉變落。』而說偈言：
<p/>『如來所依樹，名曰菩提者，
<p/>於是得正覺，具足一切智；
<p/>大王今當知，是樹今枯死<note n="s51.109"/>，
<p/>葉色亦變異，不知何以故？』
<p/>「時，王聞是語，卽迷悶 *擗地，諸人輩以水澆<note n="s51.110"/>王心面，良久而穌，卽便泣淚言：
<p/>『我見菩提樹，便見於如來；
<p/>今聞彼樹死，我今亦隨沒！』
<p/>「時，彼夫人見王憂愁不樂，而白王言：『王<note n="s51.111"/>勿憂惱，我當喜悅王心。』王曰：『若無彼樹，我命亦無。如來於彼樹得阿耨多羅三藐三菩提，彼樹既無，我何用活耶？』
<p/>「夫人聞王決定語，還復以冷乳灌菩提樹下，彼樹尋復更生。王聞以乳溉灌樹還得生，日日送千瓮乳溉灌其本，樹還復如先。諸夫<note n="s51.112"/>人輩白王言：『菩提樹今復如先，無復有異。』
<p/>「時，王聞已，卽生歡喜，詣菩提樹下，覩於菩提樹，目不暫捨，而說偈言：
<p/>『諸王所未作，瓶沙持國者<note n="s51.113"/>，
<p/>我今應供養；我今浴菩提，
<p/>諸乳及香水，華香及塗香；
<p/>當復供養僧，賢聖五部眾<note n="s51.114"/>。』
<p/>「時，王各辦四寶瓮──金、銀、 *琉璃、頗梨，盛諸香乳，及諸香湯，持種種飲食，幡幢、寶蓋各有千種，及種種花香伎樂，受持八支齋布薩，著白淨衣服，執持香 *鑪，在於殿上，向四方作禮，心念口言：『如來賢聖弟子在諸方者，憐愍我故，受我供養！』而說偈言：
<p/>『如來賢聖子，正順寂諸根，
<p/>離諸三界欲，諸天應供養，
<p/>今當悉來集，受我微心惠，
<p/>哀愍副我意，令法種增長，
<p/>常樂於寂止，解脫諸所著。
<p/>如來之真子，從法而化生，
<p/>諸天所供養；哀愍於我故，
<p/>今當悉來集，副我之微意。
<p/>諸聖在處處，罽賓<note n="s51.115"/>、多波婆<note n="s51.116"/>、
<p/>大林<note n="s51.117"/>、離波多<note n="s51.118"/>，阿耨大池<note n="s51.119"/>邊，
<p/>江河山藪間；如是一切處，
<p/>諸聖在中者，今當悉來集，
<p/>哀愍於我故，副我之微意。
<p/>又在於天上，尸梨沙<note n="s51.120"/>宮殿，
<p/>香山石室中，神通具足者，
<p/>今當悉來集，哀愍於我故。』
<p/>「時，王如是語時，三十萬比丘悉來集。彼大眾中十萬是阿羅漢，二十萬是學人及凡夫比丘，上座之座無人坐。
<p/>「時，王問諸比丘：『上座之座，云何而無人坐？』時，彼大眾中有一比丘，名曰耶舍<note n="s51.121"/>，是大阿羅漢，具足六通，白王言：『此座，上座之座，餘者豈敢於中而坐？』
<p/>「王復問曰：『於尊者所，更有上座耶？』尊者答曰：『更有上座，大王！佛之所記<note n="s51.122"/>，名曰賓頭盧<note n="s51.123"/>，是上座，應坐此處。』
<p/>「王大歡喜，而作是言：『於中有比丘見佛者不？』尊者答曰：『有也，大王！賓頭盧者，猶故在<note n="s51.124"/>世。』
<p/>「王復白曰：『可得見彼比丘不？』尊者曰：『大王！不久當見，尋當來至。』
<p/>「時，王生大歡喜，而說偈言：
<p/>『我今快得利，攝受於我故；
<p/>令我自目見，尊者賓頭盧。』
<p/>「時，尊者賓頭盧將無量阿羅漢，次第相隨，譬如鴈王乘虛而來，在於上座處坐。諸比丘僧各修禮敬，次第而坐。
<p/>「時，王見尊者賓頭盧頭髮<note n="s51.125"/>皓白，辟支佛體，頭面禮足，長跪合掌，覩尊者顏貌，而說偈言<note n="s51.126"/>：
<p/>『我今之王位，統領閻浮提，
<p/>不以為歡喜，今得見尊者。
<p/>我今見尊者，便是見生佛，
<p/>心懷大踊躍，勝見於王位。』
<p/>「復白尊者曰：『尊者見世尊耶？三界所尊仰。』
<p/>「時，尊者賓頭盧以手舉眉毛，視王而言：
<p/>『我見於如來，於世無譬類，
<p/>身作黃金色，三十二相好，
<p/>面如淨滿月，梵音聲柔軟，
<p/>伏諸煩惱諍，常處於寂滅。』
<p/>「王復問曰：『尊者何處見佛？』尊者曰：『如來將五百阿羅漢，俱初在王舍城安居，我爾時亦復在中。』而說偈言：
<p/>『大牟尼世尊，離欲相圍遶，
<p/>在於王舍城，結於夏三月；
<p/>我時在彼眾，恒住如來邊。
<p/>大王今當知，我目<note n="s51.127"/>見真佛。』
<p/>「『又復，佛住舍衛國時，如來大作神力，種種變化，作諸佛形，滿在諸方，乃至阿迦尼吒天<note n="s51.128"/>，我爾時亦在於中，見如來種種變化神通之相。』而說偈言：
<p/>『如來神通力，降伏諸外道；
<p/>佛遊於十方，我親見彼相。』
<p/>「『又復，如來在天上與母說法時，我亦在於中；與母說法竟，將諸天眾從天上來，下僧迦奢<note n="s51.129"/>國。時，我見此二事。天人受福樂，優波羅<note n="s51.130"/>比丘尼化作轉輪聖王，將無量眷屬，乘空而來，詣世尊所，我亦見此。』而說偈 *言：
<p/>『如來在天上，於彼結夏坐；
<p/>我亦在於中，牟尼之眷屬。』
<p/>「『又復，世尊住舍衛國，五百阿羅漢俱。時，給孤獨長者女適在於富樓那跋陀那<note n="s51.131"/>國。時，彼女請佛及比丘僧。時，諸比丘各乘空而往彼，我爾時以神力合大山，往彼受請。時，世尊責我：汝那得現神足如是？我今罰<note n="s51.132"/>汝，常在於世，不得取涅槃，護持我正法，勿令滅也。』而說偈曰：
<p/>『世尊受彼請，五百比丘俱，
<p/>時我以神力<note n="s51.133"/>，挑大山而去，
<p/>世尊責 *罰我：住世未滅度，
<p/>護持我正法，勿令法沒盡！』
<p/>「『又復，如來將諸比丘僧入城乞食。時，王共二童子沙土中戲；逢<note n="s51.134"/>見佛來，捧於塵沙，奉上於佛。時，世尊記彼童子：於我滅度百歲之後，此童子於巴連弗邑當受王位，領閻浮提，名曰阿育。當廣布我舍利，一日之中，當造八萬四千塔。今王身是也。我爾時亦在於中。』而說偈曰：
<p/>『王於童子時，以沙奉上佛；
<p/>佛記於王時，我亦親在中。』
<p/>「時，王白尊者曰：『尊者今住在何處？』尊者答王曰：『在於北山，山名揵陀摩羅<note n="s51.135"/>，共諸同梵行僧。』
<p/>「王復問曰：『有幾眷屬？』尊者答：『六萬阿羅漢比丘。』尊者曰：『王何須多問？今當施設供養於僧。食竟，使王歡喜。』王言：『如是，尊者！然我今先當供養佛念所覺菩提之樹，然後香美飲食施設於僧。』;勅諸群臣，唱令國界：王今捨十萬兩金，布施眾僧，千瓮香湯，溉灌菩提樹，集諸五眾。
<p/>「時，王子名曰拘那羅<note n="s51.136"/>，在王右邊，舉二指而不言說，意欲二倍供養。大眾見之，皆盡發笑，王亦發笑，而語言：『嗚呼！王子！乃有增益功德供養。』
<p/>「王復言：『我復以三十萬兩金供養眾僧，復加千瓮香湯，洗浴菩提樹。』時，王子復舉四指，意在四倍。
<p/>「時，王瞋恚，語臣曰：『誰教王子作是事，與我興競？』臣啟王言：『誰敢與王興競？然王子聰慧利根，增益功德，故作是事耳！』
<p/>「時，王右顧視王子，白上座曰：『除我庫藏之物，餘一切物，閻浮提夫人、婇女、諸臣、眷屬，及我拘那羅子，皆悉布施賢聖眾僧，唱令國界，集諸五眾。』而說偈曰：
<p/>『除王庫藏物，夫人及婇女，
<p/>臣民一切眾，布施賢聖僧，
<p/>我身及王子，亦復悉捨與。』
<p/>「時，王、上座及比丘僧，以瓮香湯洗浴菩提樹。
<p/>「時，菩提樹倍復嚴好，增長茂盛，以偈頌曰：
<p/>『王浴菩提樹，無上之所覺；
<p/>樹增於茂盛，柯條葉柔軟。』
<p/>「時，王及諸臣生大歡喜。
<p/>「時，王洗浴菩提樹已，次復供養眾僧。時，彼上座耶舍語王言：『大王！今大有比丘僧集，當發淳信心供養！』時，王從上至下，自手供養。
<p/>「時，彼有二沙彌，得食已，各以麨團<note n="s51.137"/>歡喜丸，更互相擲。王見卽笑而言：『此沙彌作小兒戲。』供養訖已，王還上座前立。上座語王言：『王莫生不信敬心。』王答上座：『無有不信<note n="s51.138"/>敬心，然見二沙彌作小兒戲，如世間小兒，以土團更互相擲，如是二沙彌以麨團以<note n="s51.139"/>歡喜丸，更互相擲。』上座白王言：『彼二沙彌是俱解脫阿羅漢，更相奉食。』王聞是已，增其信心，而作是念：此二沙彌能展轉相施，我今亦當於一切僧人施絹、劫貝。
<p/>「時，二沙彌知王心所念，二沙彌共相謂言：『令王倍增敬信。』一沙彌持鑊授與王，一沙彌授以染草。王問彼沙彌：『用作何等？』二沙彌白王言：『王因我故，施與眾僧絹及劫貝，我欲令大王染成其色，施與眾僧。』
<p/>「時，王作是念：我雖心念，口未發言，此二達士得他心智，而知我心。王卽稽首敬禮眾僧，而說偈言：
<p/>『孔雀之族姓，內外親眷屬，
<p/>因此惠施故，悉皆獲大利！
<p/>遭值良福田，歡喜應時施。』
<p/>「時，王語沙彌言：『我因汝等施僧衣，施僧衣已，復以三衣貟四億萬兩珍寶，嚫<note n="s51.140"/>五部眾；嚫願已，復以四十億萬兩珍寶，贖取閻浮提宮人、婇女，及太子、群臣。』
<p/>「阿育王所作功德，無量如是。」
<p/>附錄卷第一
<note n="s52.1"/>
<sid n="t640"/><note n="s52.2"/>
<p/>爾時，世尊告尊者阿難：「此摩偷羅國，將來世當有商人子，名曰掘多，掘多有子，名優波掘多，我滅度後百歲，當作佛事，於教授師中最為第一。阿難！汝遙見彼青色叢林不？」
<p/>阿難白佛：「唯然，已見。世尊！」
<p/>「阿難！是處名為優留曼荼<note n="s52.3"/>山，如來滅後百歲，此山當有那吒跋置迦阿蘭若處，此處隨順寂默最為第一。」
<p/>爾時，世尊作是念：我若以教法付囑人者，恐我教法不得久住；若付囑天者，恐我教法亦不得久住，世間人民則無有受法者。我今當以正法付囑人、天；諸天、世人共攝受法者，我之教法則千歲不動。爾時，世尊起世俗心。
<p/>時，天帝釋及四大天王知佛心念，來詣佛所，稽首禮足，退坐一面。
<p/>爾時，世尊告天帝釋及四大天王：「如來不久當於無餘涅槃而般涅槃，我般涅槃後，汝等當護持正法！」
<p/>爾時，世尊復告東方天王：「汝當於東方護持正法。」次告南方、西方、北方天王：「……汝當於北方護持正法。過千歲後，我教法滅時，當有非法出於世間，十善悉壞。閻浮提中，惡風暴起，水雨不時，世多飢饉，雨則災雹，江河消減<note n="s52.4"/>，華果不成，人無光澤，蟲村鬼村悉皆磨滅，飲食失味，珍寶沈沒，人民服食麁澁草木。
<p/>「時，有釋迦<note n="s52.5"/>王、耶槃那<note n="s52.6"/>王、鉢羅婆王、兜沙羅<note n="s52.7"/>王，眾多眷屬。如來頂骨、佛牙、佛鉢安置東方。西方有王，名鉢羅婆，百千眷屬，破壞塔寺，殺害比丘。北方有王，名耶槃那，百千眷屬，破壞塔寺，殺害比丘。南方有王，名釋迦，百千眷屬，破壞塔寺，殺害比丘。東方有王，名兜沙羅，百千眷屬，破壞塔寺，殺害比丘。四方盡亂，諸比丘來集中國。
<p/>「時，拘睒彌國有王，名摩因陀羅西那<note n="s52.8"/>，其王生子，手似血塗，身似甲冑，有大勇力。其生之日，五百大臣生五百子，皆類王子，血手冑身。
<p/>「時，拘睒彌國，一日雨血。拘睒彌王見此惡相，即大恐怖，請問相師。相師白王：『王今生子，當王閻浮提，多殺害人。生子七日，字曰難當，年漸長大。時，四惡王從四方來殺人民。』摩因陀羅西那王聞則恐怖。
<p/>「時，有天神告言：『大王且立難當為王，足能降伏彼四惡王。』時，摩因陀羅西那王受天神教，即捨位與子，以髻中明珠冠其子首；集諸大臣，香水灌頂。召五百大臣同日生子，身被甲冑，從王出征，與四惡王大眾戰；勝，殺害都盡，王閻浮提，治在拘睒彌<note n="s52.9"/>國。」
<p/>爾時，世尊告四大天王：「巴連弗<note n="s52.10"/>國，於彼國當有婆羅門，名曰阿耆尼達多<note n="s52.11"/>，通達比陀經論<note n="s52.12"/>，彼婆羅門當納妻。彼時，中陰<note n="s52.13"/>眾生當來與其作子，入母胎中時，彼母欲與人論議。彼婆羅門即問諸相師，相師答云：『是胎中眾生當了達一切論，故令母生如是論議之心，欲將人論議。』如是日月滿足，出生母胎，以為童子，了達一切經論，恒以經論教授五百婆羅門子，及餘諸論教授餘人，以醫方教醫方者，如是有眾多弟子。有眾多弟子故，名曰弟子<note n="s52.14"/>。次當從父母求出家學道，乃至父母聽其出家，彼即於我法中出家學道，通達三藏，善能說法，辯才巧妙，言語談說，攝多眷屬。」
<p/>又復，世尊告四大天王：「即此巴連弗邑國中，當有大商主，名曰須陀那，中陰眾生來入母胎。彼眾生入母胎時，令母質直柔和，無諸邪想，諸根寂靜。時，彼商主即問相師，相師答曰：『胎中眾生極為良善，故令母如是，……乃至諸根寂靜。』至月滿足，便生童子，名曰修羅他。年紀漸長，……乃至啟白父母，求出家學道。父母即聽，於我法中出家學道，勤行精進，修習道業，便得漏盡，證阿羅漢果。然寡聞、少欲、知足及少知，舊居在山藪林間，山名揵陀摩羅<note n="s52.15"/>。
<p/>「時，彼聖人恒來為難當王說法。彼父王當無常<note n="s52.16"/>。無常之日，難當見父過世，兩手抱父屍，悲號啼哭，憂惱傷心！時，彼三藏<note n="s52.17"/>將多眷屬來詣王所，為王說法。王聞法已，憂惱即止，於佛法中生大敬信，而發聲唱言：『自今以後，我施諸比丘無恐畏，適意為樂。』而問比丘：『前四惡王毀滅佛法有幾年歲？』諸比丘答云：『經十二年。』王心念口言，作師子吼：『我當十二年中，當供養五眾，乃至辦諸供具。』即便行施，行施之日，天當降香澤之雨，遍閻浮提，一切實種皆得增長。諸方人眾皆持供養，來詣拘睒彌國，供養眾僧。
<p/>「時，諸比丘大得供養。諸比丘輩食人信施，而不讀誦經書，不薩闍為人受經<note n="s52.18"/>。戲論過日，眠臥終夜。貪著利養，好自嚴飾，身著妙服，離諸出要、寂靜、出家、三菩提樂。形類比丘，離沙門功德，是法中之大賊，助作末世壞正法幢，建惡魔幢，滅正法炬，然煩惱火，壞正法鼓，毀正法輪，消正法海，壞正法山，破正法城，拔正法樹，毀禪定智慧，斷戒瓔珞，污染正道。
<p/>「時，彼天、龍、鬼神、夜叉、乾闥婆等，於諸比丘所生惡意，毀訾<note n="s52.19"/>諸比丘，厭惡、遠離，不復相親，異口同音：『嗚呼！如是惡比丘，不應於如來法中。』而說偈言：
<p/>『非吉行惡行，行諸邪見法，
<p/>此諸愚癡人，打壞正法山。
<p/>行諸惡戒法，棄諸如法行，
<p/>捨諸勝妙法，拔除今佛法。
<p/>不信不調伏，樂行諸惡行，
<p/>諂偽誑世間，打破牟尼法。
<p/>毀形習諸惡，兇暴及千行，
<p/>依法誑世人，怨恨自貢高，
<p/>貪著求名利，無惡業不備。
<p/>如佛所說法，法沒有是相，
<p/>今者悉已見，智者所輕賤。
<p/>此法今出已，牟尼正法海，
<p/>不久當枯竭，正法今少在，
<p/>惡人復來滅，毀壞我正法！』
<p/>「時，彼諸天、龍、神等皆生不歡喜心，不復當護諸比丘，而同聲唱言：『佛法却後七日滅盡。』號咷悲泣，共相謂言：『至比丘說戒日，共相鬪諍，如來正法於中而滅！』如是諸天悲惱啼泣！
<p/>「時，拘睒彌城中有五百優婆塞，聞諸天之言，共詣諸比丘眾中，諫諸比丘鬪諍，而說偈言：
<p/>『嗚呼苦劇歲，愍念群生生，
<p/>其法今便滅，釋師子王法。
<p/>惡輪壞法輪，如是盡金剛，
<p/>乃能不即壞。安隱時已滅，
<p/>危險法已起，明智人已過；
<p/>今見如是相，當知不復久！
<p/>牟尼法斷滅，世間無復明；
<p/>離垢寂滅口，牟尼日今沒。
<p/>世人失伏藏，善惡無差別；
<p/>善惡無差已，誰能得正覺？
<p/>法燈今在世，及時行諸善，
<p/>無量諸福田，此法今當滅。
<p/>是故我等輩，知財不堅牢，
<p/>及時取堅實。』
<p/>「至十五日說戒時，法當沒，今<note n="s52.20"/>日五百優婆塞，一日之中，造五百佛塔。時，諸優婆塞各有餘務，不復來往眾僧眾中。
<p/>「爾時，住揵陀摩羅山修羅他<note n="s52.21"/>阿羅漢觀閻浮提：『今日何處有眾僧說戒？』見有拘睒彌國如來弟子說戒為布薩，即詣拘睒彌。
<p/>「時，彼僧眾乃有百千人，中唯有一阿羅漢，名曰修羅 *他。又復有一三藏，名曰弟子，此是如來最後大眾集。爾時，維那<note n="s52.22"/>行沙羅籌<note n="s52.23"/>，白三藏上座言：『眾僧已集，有百千人，今為說波羅提木叉。』時，彼上座答言：『閻浮提如來弟子皆來集此，數有百千，如是眾中，我為上首，了達三藏，尚不學戒律，況復餘者而有所學！今當為誰而說戒律？』而說偈言：
<p/>『今是十五日，夜靜月清明；
<p/>如是諸比丘，今集聽說戒。
<p/>一切閻浮提，眾僧<note n="s52.24"/>最後集，
<p/>我是眾中上，不學戒律法，
<p/>況復餘僧眾，而有所學習？
<p/>何能牟尼法，釋迦師子王，
<p/>彼戒誰有持，是人乃能說。』
<p/>「爾時，彼阿羅漢修羅他<note n="s52.25"/>立上座前，合掌白上座言：『上座！但說波羅提木叉，如佛在世時，舍利弗、目揵連等大比丘眾所學法，我今已悉學。如來雖滅度，於今已千歲，彼所制律儀，我悉已備足。』而說偈言：
<p/>『上座聽我說<note n="s52.26"/>，我名修羅他，
<p/>漏盡阿羅漢，僧中師子吼，
<p/>牟尼真弟子，信佛諸鬼神，
<p/>聞彼聖所說，悲哀泣流淚！
<p/>低頭念法滅，從今去已後，
<p/>無有說法者，毘尼別解脫<note n="s52.27"/>，
<p/>不復在於世；法橋今已壞，
<p/>法水不復流，法海已枯竭，
<p/>法山已崩頹，法會從今絕，
<p/>法幢不復見，法足不復行。
<p/>律儀戒永沒，法燈不復照，
<p/>法輪不復轉，閉塞甘露門！
<p/>法師不在世，善人說妙道，
<p/>眾生不識善，不異於野獸。』
<p/>「爾時，佛母摩訶摩耶夫人天上來下，詣諸眾僧所，號咷啼泣：『嗚呼！苦哉！是我之子經歷阿僧祇劫，修諸苦行，不顧勞體，積德成佛，今者忽然消滅！』而說偈言：
<p/>『我是佛親母，我子積苦行，
<p/>經歷無數劫，究竟成真道！
<p/>悲泣不自勝，今<note n="s52.28"/>法忽磨滅，
<p/>嗚呼智慧人，爾今何所在？
<p/>持法捨諍訟？從佛口所生，
<p/>諸王無上尊，真實佛弟子，
<p/>頭陀修妙行，宿止林藪間；
<p/>如是真佛子，今為何所在？
<p/>今者於世間，無有諸威德，
<p/>曠野山林間，諸神寂無言。
<p/>施戒愍群生，信戒自莊嚴，
<p/>忍辱質直行，觀察諸善惡；
<p/>如是諸勝法，今忽都已盡！』
<p/>「爾時，彼上座弟子作是念言：彼修羅 *他比丘自言：『如來所制戒律，我悉備持。』爾時，上座有弟子<note n="s52.29"/>，名曰安伽陀，起不忍之心，極生忿恨。從座起，罵辱彼聖：『汝是下座比丘，愚癡無智，而毀辱我和上<note n="s52.30"/>。』即持利刀，殺彼聖人，而說偈言：
<p/>『我名安伽陀，失沙之弟子，
<p/>利劍殺汝身，自謂我有德。』
<p/>「爾時，有一鬼名曰大提木佉，作是念言：世間唯有此一阿羅漢，而為惡比丘弟子所害。執持金剛利杵，杵頭火然，以此打破彼頭，即便命終。而說偈言：
<p/>『我是惡鬼神，名大提木佉，
<p/>以此金剛杵，破汝頭七分。』
<p/>「爾時，阿羅漢弟子見彼弟子殺害其師，忿恨不忍，即殺三藏。爾時，諸天、世人悲哀啼泣：『嗚呼！苦哉！如來正法今便都盡！』尋即此大地六種震動，無量眾生號咷啼泣，極為愁惱：『嗚呼！今日正法不復現世。』作是語已，各各離散。
<p/>「爾時，拘睒彌國五百優婆塞聞已，往詣寺中，舉手拍頭，高聲大哭：『嗚呼！如來愍念世間，濟諸群生，無有巨細，誰當為我說法義？今者，人、天解脫不復可得，眾生今日猶在闇暝<note n="s52.31"/>，無有引導，長習諸惡，以此為歡，如諸野獸；不聞牟尼妙法，身壞命終，墮在三塗，譬如流星。世人從今已後，無復念慧、寂靜、三昧、十力妙法。』
<p/>「爾時，拘睒彌王聞諸比丘殺真人阿羅漢及三藏法師，心生悲惱，惋慨而坐。爾時，諸邪見輩諍競打破塔廟，及害比丘，從是佛法索然頓滅！」
<p/>爾時，世尊語釋提桓因：「四大天王！諸天、世人於我滅度之後，法盡之相，如上所說。是故汝等，今者不可不以勤力加於精進，護持正法，久令在世！」
<p/>爾時，諸天、世人聞佛所說，各各悲顏，以手揮淚，頂禮佛足，各自退去。
<sid n="t641"/>阿育王施半阿摩勒果因緣經（六四一）<note n="s52.32"/>
<p/>阿育王於如來法中得大敬信。時，王問諸比丘言：「誰於如來法中行大布施？」
<p/>諸比丘白王言：「給孤獨長者最行大施。」
<p/>王復問曰：「彼施幾許寶物？」
<p/>比丘答曰：「以億千金。」
<p/>王聞已，如是思惟：彼長者尚能捨億千金，我今為王，何緣復以億千金施？當以億百千金施。
<p/>時，王起八萬四千佛塔，於彼諸<note n="s52.33"/>塔中復施百千金。復作五歲大會，會有三百千比丘，用三百億金供養於彼僧眾中：第一分是阿羅漢，第二分是學人，第三分是真實凡夫。除私庫藏，此閻浮提夫人、婇女、太子、大臣施與聖僧，四十億金還復贖取。如是計挍，用九十六億千金。乃至王得重病時，王自知命欲終盡。
<p/>時，有大臣名羅陀崛多<note n="s52.34"/>。時，王宿命是施佛土時同伴小兒<note n="s52.35"/>。時，彼大臣羅陀崛多見王重病，命垂欲盡，稽首以偈問王<note n="s52.36"/>：
<p/>「顏貌常鮮澤，百千婇女遶，
<p/>譬如諸蓮華，蜜蜂當聚集；
<p/>今覩聖王顏，無有諸鮮澤。」
<p/>王即以偈答：
<p/>「我今無所憂，失財及王位，
<p/>此身及餘親，及諸種種寶。
<p/>我今所愁者，不復覩賢聖，
<p/>四事以供養，我今唯念此，
<p/>顏色有變異，心意無所寧。
<p/>「又復，我常所願，欲以滿億百千金作功德，今願不得滿足，便就後世時，計挍前後所施金銀珍寶，唯減四億未滿。」王即辦諸珍寶，送與雞雀寺<note n="s52.37"/>中。
<p/>法益之子，名三波提<note n="s52.38"/>，為太子諸臣等，啟太子言：「大王將終不久，今以此珍寶送與寺舍中，今庫藏財寶已竭，諸王法以物為尊，太子今宜斷之，勿使大王用盡也。」時，太子即勅典藏者，勿復出與大王用之。
<p/>時，大王自知索諸物不復能得，所食金器送與寺中。時，太子令斷金器，給以銀器；王食已，復送與寺中。又斷銀器，給以銅器；王亦以此送與寺中。又斷銅器，給以瓦器。
<p/>時，大王手中有半阿摩勒果<note n="s52.39"/>，悲淚告諸大臣：「今誰為地主？」
<p/>時，諸臣啟白大王：「王為地主。」
<p/>時，王即說偈答曰：
<p/>「汝等護我心，何假虛妄語？
<p/>我今坐王位，不復得自在。
<p/>阿摩勒半果，今在於我手，
<p/>此即是我物<note n="s52.40"/>，於是得自由。
<p/>嗚呼尊富貴！可厭可棄捨，
<p/>先領閻浮提，今一旦貧至，
<p/>如恒河<note n="s52.41"/>駛流，一逝而不返<note n="s52.42"/>；
<p/>富貴亦復然，逝者不復還。
<p/>「又復，如佛偈所說：
<p/>凡盛必有衰，以衰為究竟；
<p/>如來神口說，真實無有異！
<p/>先時所教令，速疾無有閡<note n="s52.43"/>；
<p/>今有所求索，無復從我教。
<p/>如風 *閡於山，如水 *閡於岸；
<p/>我今所教令，於今已永絕！
<p/>將從無量眾，擊鼓吹貝螺，
<p/>常作諸伎樂，受諸五欲樂，
<p/>婇女數百眾，日夜自娛樂，
<p/>今者都永盡，如樹無花實。
<p/>顏貌轉枯盡，色力亦復然；
<p/>如花轉萎悴，我今亦復爾。」
<p/>時，阿育王呼侍者言：「汝今憶我恩養，汝持此半阿摩勒果送雞雀寺中，作我意，禮拜諸比丘僧足，白言：『阿育王問訊諸大聖眾：我是阿育王，領此閻浮提，閻浮提是我所有，今者頓盡，無有財寶布施眾僧，於一切財而不得自在。今唯此半阿摩勒果，我得自由，此是最後布施檀波<note n="s52.44"/>羅蜜，哀愍我故，納受此施，令我得供養僧福。』而說偈言：
<p/>『半阿摩勒果，是我之所有，
<p/>於我得自在，今捨於大眾。
<p/>緣心在於聖，更無濟我者，
<p/>憐愍於我故，納受阿摩勒！
<p/>為我食此施，因是福無量，
<p/>世世受妙樂，用之無有盡！』」
<p/>時，彼使者受王勅已，即持此半阿摩勒果，至雞雀寺中，至上座前，五體著地作禮，長跪合掌，向上座而說偈曰：
<p/>「領於閻浮提，一繖繫<note n="s52.45"/>一鼓，
<p/>遊行無所礙，如日照於世。
<p/>業行報已至，在世不復久，
<p/>無有王威德，如日雲所翳。
<p/>號曰阿育王，稽首禮僧足，
<p/>送此布施物，謂半阿摩勒。
<p/>願求來世福，哀愍彼王故；
<p/>聖眾愍彼故，受是半果施！」
<p/>時，彼上座告諸大眾：「誰聞是語而不厭世間？我等聞是事，不可不生厭離，如佛經所說：『見他衰事，應生厭離。』若有識類眾生者，聞是事豈得不捨世間？」而說偈曰：
<p/>「人王世中最，阿育孔雀姓，
<p/>閻浮提自在，阿摩勒為主。
<p/>太子及諸臣，共奪大王施；
<p/>送半阿摩勒，降伏恡<note n="s52.46"/>財者，
<p/>使彼生厭心；愚夫不識施，
<p/>因果受妙樂，示送半摩勒。」
<p/>時，彼上座作是念言：云何令此半阿摩勒，一切眾僧得其分食？即教令研磨，著石榴羹中，行已，眾僧一切皆得周遍。
<p/>時，王復問傍臣曰：「誰是閻浮提王？」
<p/>臣啟王言：「大王是也。」
<p/>時，王從臥起而坐，顧望四方，合掌作禮，念諸佛德，心念口言：「我今復以此閻浮提施與三寶，隨意用之。」而說偈曰：
<p/>「今此閻浮提，多有珍寶飾，
<p/>施與良福田，果報自然得。
<p/>以此施功德，不求天帝釋、
<p/>梵王及人主，世界諸妙樂。
<p/>如是等果報，我悉不用受；
<p/>以是施功德，疾得成佛道！
<p/>為世所尊<note n="s52.47"/>仰，成得一切智，
<p/>世間作善友，導師最第一！」
<p/>時，王以此語盡書紙上，而封緘之，以齒印印之。作如是事畢，便即就盡。
<p/>爾時，太子及諸臣、宮人、婇女、國界人民，興種種供養葬送，如王之法而闍維<note n="s52.48"/>之。
<p/>爾時，諸臣欲立太子紹王位。中有一大臣，名曰阿㝹羅陀<note n="s52.49"/>，語諸臣曰：「不得立太子為王。所以者何？大王阿育在時，本誓願滿十萬億金作諸功德，唯減四億，不滿十萬。以是故，今捨閻浮提施與三寶，欲令滿足。今是大地屬於三寶，云何而立為王？」
<p/>時，諸臣聞已，即送四億諸金，送與寺中，即便立法益之子為王，名三波提。次復太子，名毘梨訶波低<note n="s52.50"/>，為紹王位。毘梨訶波低太子，名曰毘梨訶西那<note n="s52.51"/>，次紹王位。毘梨訶西那太子，名曰沸沙須摩<note n="s52.52"/>，次紹王位。沸沙須摩太子，名曰沸沙蜜多羅<note n="s52.53"/>，次紹王位。
<p/>時，沸沙蜜多羅問諸臣曰：「我當作何等事，令我名德久存於世？」
<p/>時，賢善諸臣信樂三寶者，啟王言：「阿育大王是王之前種姓，彼王在世，造立八萬四千如來塔，復興種種供養，此之名德，相傳至今。王欲求此名者，當造立八萬四千塔，及諸供養。」
<p/>王言：「大王阿育有大威德，能辦此事，我不能作，更思餘事。」
<p/>中有惡臣，不信向者，啟王言：「世間二種法傳世不滅，一者作善，二者作惡。大王阿育作諸善行，王今當行惡行，打壞八萬四千塔。」
<p/>時，王用佞臣語，即興四兵眾，往詣寺舍，壞諸塔寺。王先往雞雀寺中，寺門前有石師子，即作師子吼！王聞之即大驚怖：非生獸之類，而能吼鳴？還入城中。如是再三，欲壞彼寺。
<p/>時，王呼諸比丘來，問諸比丘：「使我壞塔為善？壞僧房為善？」
<p/>比丘答曰：「二不應行！王其欲壞者，寧壞僧房，勿壞佛塔。」
<p/>時，王殺害比丘，及壞塔寺，如是漸漸至婆伽羅國，又復唱令：「若有人能得沙門釋子頭來者，賞之千金。」
<p/>爾時，彼國中有一阿羅漢，化作眾多比丘頭，與諸百姓，令送至於王所，令王<note n="s52.54"/>庫藏財寶竭盡。時，彼王聞阿羅漢作如是事，倍復瞋恚，欲殺彼阿羅漢。
<p/>時，彼羅漢入滅盡正受，王作無量方便，殺彼聖人，終不能得。入滅盡三昧力故，不傷其體。如是漸進至佛塔門邊。
<p/>彼所塔中，有一鬼神，止住其中，守護佛塔，名曰牙齒<note n="s52.55"/>。彼鬼神作是念：我是佛弟子，受持禁戒，不殺害眾生，我今不能殺害於王。又復作念：有一神名曰為蟲<note n="s52.56"/>，行諸惡行，兇暴勇健，求索我女，我不與之；今者為護正法故，當嫁與彼，令其守護佛法。即呼彼神語言：「我今嫁女與汝，然共立約誓，汝要當降伏此王，勿使興諸惡行，壞滅正法。」
<p/>時，王所有一大鬼神，名曰烏茶，威德具足，故<note n="s52.57"/>彼神<note n="s52.58"/>不奈王何。時，牙齒神作方便：今日王威<note n="s52.59"/>勢自然由此鬼神，我今誘誑共作親厚。如是與彼神作知識，極作知識已，即將此神至於南方大海中。
<p/>時彼蟲神排攩大山，推迮<note n="s52.60"/>王上，及四兵眾，無不死盡。眾人唱言：「快哉！快哉！」是世人相傳，名為「快哉」。彼王終亡，孔雀苗裔於此永終，是故世間富樂不足為貪。阿育大王有智之人，覺世無常，身命難保，五家<note n="s52.61"/>財物亦如幻化；覺了彼法，勤行精進，作諸功德，乃至臨終，係心三寶，念念不絕，無所悋惜，唯願盡成阿耨多羅三藐三菩提。
<p/>附錄卷第二
