　　　中阿含<note n="m58.1"/>王相應品第六（有十四經，後七經屬第二誦<note n="m58.2"/>。）（初一日誦<note n="m58.3"/>）
七寶‧相‧四洲，牛糞‧摩竭王，
鞞婆麗陵耆，天使最在後。
（五八）中阿含<note n="m58.4"/>王相應品七寶經<note n="m58.5"/>第一
我聞如是：
一時，佛遊舍衛國，在勝林給孤獨園。
爾時，世尊告諸比丘：「若轉輪王出於世時，當知便有七寶出世。云何為七？輪寶、象寶、馬寶、珠寶、女寶、居士寶、主兵臣寶，是謂為七。
「若轉輪王出於世時，當知有此七寶出世；如是如來、無所著、等正覺出於世時，當知亦有七覺支寶出於世間。云何為七？念覺支寶、擇法覺<note n="m58.6"/>支、精進覺支、喜覺支、息覺支、定覺支、捨覺支寶，是謂為七。如來、無所著、等正覺出於世時，當知有此七覺支寶出於世間。」
佛說如是，彼諸比丘聞佛所說，歡喜奉行！
七寶經第一竟<note n="m58.7"/>（一百八十二字<note n="m58.8"/>）