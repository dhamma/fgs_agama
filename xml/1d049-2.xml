放牛品第四十九<note n="e49.4"/>今分品<note n="e49.5"/>
爾時，世尊卽吐舌，左右舐耳，還復縮之。爾時，世尊卽入三昧，使彼梵志見陰馬<note n="e49.6"/>藏。
時，梵志見佛三十二相、八十種好，歡喜踊躍，不能自勝。爾時，施羅梵志白佛言：「我今婆羅門，沙門剎利種；然沙門、婆羅門皆同一道，求一解脫。唯願<note n="e49.7"/>沙門聽我等有得同一道乎？」
佛告梵志：「汝有此見。」
梵志報曰：「我有斯見。」
佛告梵志：「汝當興意向一解脫，所謂正見是也。」
梵志白佛言：「正見卽是一解脫，復更有解脫乎？」
世尊告曰：「梵志！更有解脫得涅槃界，其事有八，所謂正見、正治、正語、正業、正命、正方便、正念、正定，是謂梵志八種之道，得至涅槃。」
爾時，梵志白佛言：「頗有此眾生知此八種道乎？」
世尊告曰：「非一百千。梵志當知：無數百千眾生知此八種之道。」
梵志白佛言：「頗復有此眾生不解此八<note n="e49.8"/>種之道乎？」
世尊告曰：「有此眾生其不解者，非一人也。」
梵志白佛言：「頗復有眾生不得此法乎？」
佛告之曰：「有此眾生不得道，如此之人十一種。云何為十一？所謂姦偽、惡語、難諫、無反<note n="e49.9"/>復、好憎<note n="e49.10"/>性、害父母、殺阿羅漢、斷善根善事、反<note n="e49.11"/>為惡、計有我、起惡念向如來，是謂梵志十一之人不能得此八種之道。」
當說此八種道時，時<note n="e49.12"/>彼梵志諸塵垢盡，得法眼淨。
爾時，施羅梵志告五百弟子曰：「汝等各所好者，各自誦習<note n="e49.13"/>。吾欲於如來所，善修梵行。」
諸弟子白曰：「我等亦復欲出家學道。」
爾時，梵志及五百弟子各各長跪，白世尊言：「唯願世尊聽出家學道！」
佛告諸梵志：「善來，比丘！於如來所善修梵行，漸盡苦原<note n="e49.14"/>。」
如來說此語<note n="e49.15"/>時，五百梵志𣈳成沙門。爾時，世尊漸與五百人<note n="e49.16"/>說微妙之論，所謂論者：施論、戒論、生天之論，欲不淨想，出要為樂，如諸佛世尊常所說法：苦、集<note n="e49.17"/>、盡、道，爾時，世尊廣與諸人說<note n="e49.18"/>之。時五百人諸漏永盡，得上人法。
爾時，翅甯梵志又白：「時到，唯願屈神！」
爾時，世尊告施羅等五百比丘：「汝等各著衣持鉢。」
千比丘圍遶<note n="e49.19"/>，至城中梵志所，就座<note n="e49.20"/>而坐。爾時，翅甯梵志見五百婆羅門皆作沙門，卽語之曰：「善哉！諸人！趣道之要，莫復過是<note n="e49.21"/>。」
爾時，施羅比丘為翅甯說此偈曰：
「此外更無法，能勝此要者；
如此之比像，善者無過是。」
爾時，翅甯梵志白世尊言：「唯願世尊小留神待時！正爾，更辦飲食。」
世尊告曰：「所辦飲食，但時貢之，勿懼不足。」
是時，翅甯梵志歡喜無量，躬自行食，供養佛及比丘僧。爾時，世尊飯<note n="e49.22"/>食已<note n="e49.23"/>訖，除去食器，以若干種華，散佛、比丘僧上，前白佛言：「唯願世尊，男女大小盡求作優婆塞。」
爾時，梵志婦懷妊<note n="e49.24"/>，婦人白佛言：「我有娠<note n="e49.25"/>，亦不知是男？是女耶？亦復自歸如來，聽為優婆夷<note n="e49.26"/>！」
爾時，如來與諸大眾說微妙之法，卽於 *座上而說此偈：
「快哉斯福報，所願必得果；
漸至安隱處，永無憂厄患。
死得生天上，設使諸魔天，
亦復不能使，為福者墮罪。
彼亦求方便，賢聖之智慧；
當盡於苦本<note n="e49.27"/>，長離去八難。」
爾時，世尊說此偈已，便從座<note n="e49.28"/>起而去。
爾時，翅甯梵志聞佛所說，歡喜奉行<note n="e49.29"/>！
<font color="#800000"><b>（四四○）</b></font><note n="e49.30"/>
聞如是<note n="e49.31"/>：
一時，佛在舍衛國祇樹給孤獨園。
爾時，世尊告諸比丘：「我恆一坐而食<note n="e49.32"/>，身體輕便，氣力強盛。汝等比丘！亦當一食，身體輕便，氣力強盛，得修<note n="e49.33"/>梵行。」
爾時，跋提婆羅<note n="e49.34"/>白世尊言：「我不堪任而一食。所以然者，氣力弱劣。」
佛告之曰：「若汝至檀越家，一分食之，一分持還家<note n="e49.35"/>。」
跋提婆羅白佛言：「我亦不堪行此法。」
世尊告曰：「聽汝壞齋，通日而食。」
跋提婆羅白佛言：「我亦不堪任施行此法。」爾時，世尊默然不報。
爾時，迦留陀夷<note n="e49.36"/>向暮日入，著衣持鉢，入城乞食。爾時極為闇冥，時優<note n="e49.37"/>陀夷漸漸<note n="e49.38"/>至長者家，又彼長者婦懷 *妊，聞沙門在外乞食，卽自持飯出惠施之。然 *優陀夷顏色極黑，又彼時天欲降雨，處處抴<note n="e49.39"/>電。爾時，長者婦出門見沙門顏色極黑，卽時驚怖乃呼：「是鬼！」自便稱喚：「咄哉<note n="e49.40"/>！見鬼！」卽時傷胎兒，尋命終。是時，迦留陀夷尋還精舍，愁憂不歡，坐自思惟，悔無所及。
爾時，舍衛城中有如此之惡聲：「沙門釋種子咒墮他子。」其中男女各相謂言：「今諸沙門，行無節度，食不知時，如在家白衣，有何等異？」
爾時，眾多比丘聞諸人民各論此理：「沙門釋種子不知節度，行來無忌。」其中，持戒比丘戒完具者，亦自怨責：「實非我等之宜，食無禁限，行無時節，實是我等之非也。」各共相將至佛所，頭面禮足，以此因緣，具白世尊。
爾時，佛告一比丘：「汝往喚迦留陀夷使來。」
是時，彼比丘受佛教已，卽往喚 *優陀夷。時，優<note n="e49.41"/>陀夷聞佛見呼，卽來至世尊所，頭面禮足，在一面坐。爾時，世尊問 *優陀夷曰：「汝審昨日暮入城乞食，至長者家，使長者婦胎墮乎？」
 *優陀夷白佛言：「唯然，世尊！」
佛告 *優陀夷：「汝何故不別時節，又復欲雨而入城乞食？此非汝宜，然是族姓子出家學道而貪著於食。」
爾時 *優陀夷卽從 *座起，白世尊言：「自今之後，不敢復犯，唯願世尊聽受懺悔！」
爾時，世尊告阿難曰：「速打揵稚<note n="e49.42"/>，集諸比丘在普會講堂。」
阿難受佛教已，卽集諸比丘集在講堂，前白佛言：「諸比丘已<note n="e49.43"/>集。世尊！宜知是時。」
爾時，世尊𣈳往講堂，在中央坐，告諸比丘：「過去久遠諸佛世尊皆一坐而食，諸聲聞等亦一坐而食，正使將來諸佛及弟子眾，亦當一坐而食。所以然者，此是行道之要法，應當一坐而食。若能一坐而食，身體輕便，心得開解；心已得解，得諸善根；已得善根，便得三昧；已得三昧，如實而知之。云何如實而知之？所謂苦諦如實而知之；苦集<note n="e49.44"/>諦如實而知之；苦盡諦如實而知之；苦出要諦如實而知之。汝等族姓子 *已出家學道，捨世八業，而不知時節，如彼貪<note n="e49.45"/>欲之人有何差別？梵志別有梵志之法，外道別有外道之法。」
是時，優波離<note n="e49.46"/>白世尊言：「過去如來、將來諸佛，皆一坐而食。唯願世尊當與諸比丘限時而食！」
世尊告曰：「如來亦有此智<note n="e49.47"/>，但未犯者，要眼<note n="e49.48"/>前有罪，乃當制限耳！」
爾時，世尊告諸比丘：「我專一坐而食，汝等亦當一坐而食。今汝<note n="e49.49"/>日中而食，不得過時。汝等亦當學乞食之法。云何比丘學乞食之法？於是，比丘！趣以支命，得亦不喜，不得亦不憂；設得食時，思惟而食，無有貪著之心，但<note n="e49.50"/>欲使此身趣得存形，除去舊痛<note n="e49.51"/>，更不造新，使氣力充足。如是，比丘！名為乞食。汝等比丘！應當一坐而食。
「云何比丘一坐而食？起則犯食，更不應食。如是，比丘！名為一坐而食。汝等比丘亦當應得食而食之。云何比丘得而食之？於是，比丘！以得食已，更復有為齊此于<note n="e49.52"/>？以食更得者不應復食。如是，比丘！得食而食之。汝等比丘！亦當應<note n="e49.53"/>著三衣，應坐樹下，坐閑靜處，應露坐苦行，應著補衲<note n="e49.54"/>衣，應在冢間，應著弊惡之衣。所以然者，歎說少欲之人。我今教汝等，當如<note n="e49.55"/>迦葉比丘。所以然者，迦葉比丘自行頭陀十一<note n="e49.56"/>法，亦復教人行此要法。我今教誡<note n="e49.57"/>汝等，當如面王<note n="e49.58"/>比丘。所以然者，面王比丘著弊壞之衣，不著挍<note n="e49.59"/>飾。是謂，比丘！我之教 *誡，當念修習。如是，比丘！當作是學！」
爾時，跋提婆<note n="e49.60"/>羅及經三月不至世尊所。爾時，阿難臨三月初，至跋提婆羅比丘所，而告之曰：「今諸眾僧皆補 *衲衣裳，如是如來當人間遊行。今不往者後悔無益。」
是時，阿難將跋提婆羅至世尊所，頭面禮足，並復白佛言：「唯然，世尊！聽我懺悔，自今 *已後，更不犯之。如來制禁戒，然我不受之，唯願垂恕！」如是再三。
是時，佛告曰：「聽汝悔過，後莫復犯。所以然者，我自念生死無數，或作驢、騾、駱駝、象、馬、豬、羊，以草養此四大形；或在地獄中，以熱鐵丸噉之；或作餓鬼，恆食膿血；或作人形，食此五穀；或作天形，食自然甘露。無數劫中，形命共競，初無厭足。優波<note n="e49.61"/>離當知：如火獲薪，初無厭足；如大海水吞流無足。今凡夫之人亦復如是，貪食無厭足。」
爾時，世尊便說此偈：
「生死不斷絕，皆由貪欲故；
怨憎長其惡，愚者之所習。
「是故，跋提婆羅！當念少欲知足，無起貪想，興<note n="e49.62"/>諸亂念。如是，優 *波離！當作是學！」
爾時，跋提婆羅聞如來教 *誡已，在閑靜之處，而自剋責。所以族姓子，出家學道者，欲<note n="e49.63"/>修無上梵行：生死已盡，梵行已立，所作已辦，更不復受有，如實而知。爾時，跋提婆羅卽成阿羅漢。爾時，世尊告諸比丘：「我弟子中第一聲聞多飲食者，所謂吉<note n="e49.64"/>護比丘是也。」
爾時，諸比丘聞佛所說，歡喜奉行！
<font color="#800000"><b>（四四一）</b></font><note n="e49.65"/>
聞如是：
一時，佛在鴦藝村<note n="e49.66"/>中，與大比丘眾五百人俱。
爾時，世尊告諸比丘：「諸人民皆稱汝等為沙門。設復問：『汝等是沙門乎<note n="e49.67"/>？』汝等亦言：『是沙門。』吾今告汝，沙門之行<note n="e49.68"/>、婆羅門之行<note n="e49.69"/>，汝等當念修習，後必成果，如實不異<note n="e49.70"/>。所以然者，有二種沙門：有習行沙門，有<note n="e49.71"/>誓願沙門。
「彼云何名為習行沙門？於是，比丘行來、進止、視瞻、容貌、著衣、持鉢，皆悉如法，不著貪欲、瞋恚、愚癡，但持戒精進，不犯非法，等學諸戒。是謂名為習行沙門。
「彼云何名誓願沙門？於<note n="e49.72"/>是，或有比丘威儀、戒律、出入、進止、行步、容貌、視瞻、舉動，皆悉如法，盡有漏成無漏，於現法中身得證而自遊化：生死已盡，梵行已立，所作已辦<note n="e49.73"/>，更不復受有，如實知之。是謂名誓願沙門。是謂，比丘！二種沙門。」
爾時，阿難白世尊言：「彼云何名為沙門法行？婆羅門法行？」
佛告阿難：「於是，比丘飲<note n="e49.74"/>食知足，晝夜經行，不失時節，行諸道品。
「云何比丘諸根寂靜？於是，比丘若眼見色，不起想著，興諸亂念，於中眼根而得清淨，除諸惡念，不念不善之法；若耳聞聲、鼻臭<note n="e49.75"/>香、舌知味、身知細滑、意知法，不起想著，興諸亂念，於意根而得清淨。如是，比丘根<note n="e49.76"/>得清淨。
「云何比丘飲食知足？於是，比丘量腹而食，不求肥白<note n="e49.77"/>，但欲使此身趣存而已，除去故痛，新者不生，得修梵行。猶如男女身生瘡痍，隨時以膏塗瘡，常欲使瘡愈故，今此比丘亦復如是，量腹而食。所以<note n="e49.78"/>以膏<note n="e49.79"/>膏車者，欲致遠故，比丘量腹而食者，欲趣存命故也。如是，比丘飲食知足。
「云何比丘恆知景<note n="e49.80"/>寤？於是，比丘初夜、後夜恆知景<note n="e49.81"/>寤，思惟三十七道品<note n="e49.82"/>之法。若晝日經行，除去惡念諸結之想；復於初夜、後夜經行，除去惡結不善之想<note n="e49.83"/>；復於中夜右脇著地，以腳相累，唯<note n="e49.84"/>向明之想；復於後夜，出入經行，除去不善之念。如是，比丘知時 *景寤。如是，阿難！此是沙門要行。
「彼云何名婆羅門要行？於是，比丘苦諦如實知之，苦集<note n="e49.85"/>、苦盡、苦出要如實而知之，後以解此欲漏心、有漏心、無明漏心而得解脫。已得解脫，便得解脫智：生死已盡，梵行已立，所作已辦，更不復受胎，如實知之。此名為婆羅門要行之法。阿難當知：此名為要行之義也。」
爾時，世尊便說此偈：
「沙門名息心，諸惡永已<note n="e49.86"/>盡；
梵志名清淨，除去諸亂想。
「是故，阿難！沙門法行、婆羅門法行，當念修行。其有眾生行此諸法，然後乃稱為沙門。復以何故名為沙門？諸結永息故名為沙門。復以何故名為婆羅門？盡除愚惑之法故<note n="e49.87"/>名為梵志；亦名為剎利。復以何故名剎利？以其斷淫、怒、癡故名為剎利；亦名為沐浴<note n="e49.88"/>。以何故名為沐浴？以其洗二十一結<note n="e49.89"/>故名為沐浴；亦名為覺。以何故名為覺？以其覺了愚法、慧法故名為覺；亦名為彼岸。以何等故名為彼岸？以其從此岸至彼岸故名為彼岸。阿難！能行此法者，然後乃名為沙門、婆羅門。此是其義，當念奉行！」
爾時，阿難聞佛所說，歡喜奉行！
<font color="#800000"><b> （四四二）</b></font><note n="e49.90"/>
聞如是：
一時，佛在釋翅迦毗羅越尼拘留園中，與大比丘眾五百人俱。
爾時，提婆達兜王子往至世尊所，頭面<note n="e49.91"/>禮足，在一面坐。是時，提婆達兜白佛言：「唯然，世尊！聽我道次得作沙門。」
佛告提婆達兜：「汝宜在家分檀惠施。夫為沙門，實為不易。」
是時，提婆達兜復再三白佛言：「唯然，世尊！聽在末行。」
佛復告曰：「汝宜在家，不宜出家修沙門行。」
爾時，提婆達兜便生此念：此沙門懷嫉妬心。我今宜自剃頭，善修梵行。何用是沙門為？是時，提婆達兜卽自退歸，自剃鬚髮，著袈裟，自稱言：「我是釋種子。」
爾時，有一比丘名修羅陀<note n="e49.92"/>，頭陀行乞食，著補 *衲衣，五通清徹。是時，提婆達兜往至彼比丘所，頭面禮足，前言<note n="e49.93"/>：「唯願尊者當與我說教，使長夜而獲安隱！」
是時，修羅陀比丘;卽與說威儀禮節，思惟此法，捨此就彼<note n="e49.94"/>。是時，提婆達兜如彼比丘教而不漏失。
是時，提婆達兜比<note n="e49.95"/>丘言：「唯願尊者當與我說神足道，我能堪任修行此道！」
爾時，比丘復與說神足之道：「汝今當學心意輕重；已<note n="e49.96"/>知心意輕重，復當分別四大：地、水、火、風之輕重； *已得知四大輕重，便當修行自在三昧；已行自在三昧<note n="e49.97"/>，復當修勇猛三昧； *已行勇猛三昧，復當修行心意三昧； *已行心意三昧，復當行自戒三昧；已修行自戒三昧，如是不久便當成神足道。」
爾時，提婆達兜受師教已，自知心意輕重，復知四大輕重，盡修諸三昧，無所漏失，爾時不久便成神足之道，如是無數方便作變無量。爾時，提婆達兜名聲流布四遠。
是時，提婆達兜以神足力，乃至三十三天，採取種種優鉢蓮花、拘牟頭華，奉上阿闍世太子，又告之曰：「此花是三十三天所出，釋提桓因遣來奉上太子。」
爾時，王太子見提婆達兜神足如是，便隨時供養，給其所須。太子復作是念：提婆達兜神足極為難及。時，提婆達兜復自隱形，作小兒身，在王太子膝上。時，諸婇女各作斯念：此是何人？為是鬼耶？為是天耶？語言未竟，便復化身，還復如故。是時，王太子及諸宮人皆稱言：「此是提婆達兜。」卽給與所須。又傳此言：「提婆達兜名德不可具記。」
爾時，眾多比丘聞已，往至世尊所，頭面禮足，白佛言：「提婆達兜者極大神足，能得衣裳、飲食、;牀臥具、病瘦醫藥。」
佛告比丘：「汝等勿興此意，著提婆達兜利養，又莫欽羨彼神足之力。彼人卽當以此神足，墮墜三惡道。提婆達兜所獲利養，及其神足當復秏<note n="e49.98"/>盡。所以然者，提婆達兜自當造身、口、意行。」
爾時，復興此念：沙門瞿曇有神足，我亦有神足；沙門瞿曇有所知，我亦有所知；沙門瞿曇姓貴，我亦姓貴；若沙門瞿曇現一神足，我當現二；沙門現二<note n="e49.99"/>，我當現四<note n="e49.100"/>；彼四我八<note n="e49.101"/>；彼八我十六；彼十六我三十二；隨其沙門所現變化，我當轉倍。爾時，眾多比丘聞提婆達兜有此語，五百餘比丘至提婆達兜所<note n="e49.102"/>，及五百比丘受太子供養。
時，舍利弗、目乾<note n="e49.103"/>連自相謂言：「我等共到提婆達兜所，聽彼說法為何論說？」
𣈳共相將至提婆達兜所。爾時，提婆達兜遙見舍利弗、目 *乾連來，卽告諸比丘：「此二<note n="e49.104"/>人是悉達弟子。」甚懷歡悅。到已，共相問訊，在一面坐。
爾時，諸比丘各興此念：釋迦文佛弟子，今盡來向提婆達兜。爾時，提婆達兜語舍利弗言：「汝今堪任與諸比丘說法乎？吾欲小息，又患脊痛。」
是時，提婆達兜以腳相累右脇<note n="e49.105"/>臥，以其歡喜心故便睡眠。爾時，舍利弗、目 *乾連見提婆達兜眠，卽以神足接諸比丘，飛在空中而去。
是<note n="e49.106"/>時，提婆達兜覺寤，不見諸比丘，極懷瞋恚，并<note n="e49.107"/>吐斯言：「吾若不報怨者，終不名為提婆達兜也！」此是提婆達兜最初犯五逆惡。提婆達兜適生此念，卽時失神足。
爾時，眾多比丘白世尊言：「提婆達兜比丘極有神足，乃能壞聖眾。」
爾時，世尊告諸比丘：「提婆達兜不但今壞聖眾，乃過去世時恆壞聖眾。所以然者，乃往過去時亦壞聖眾。復興惡念：我要<note n="e49.108"/>取沙門瞿曇殺之，於三界作佛，獨尊無侶。」
是時，提婆達兜語阿闍世王：「古昔諸人壽命極長，如今遂短。使<note n="e49.109"/>王太子一旦命終者，則唐生於世間。何不取父王害之，紹聖王位？我當取如來害之，當得作<note n="e49.110"/>佛。新王、新佛，不亦快哉！」
爾時，阿闍世王卽便差守門人，取父王閉在牢獄，自立為王，治化人民。時，諸羣庶各相謂言：「此子未生則是怨家之子，因以為名阿闍世王。」
爾時，提婆達兜見阿闍世王撿<note n="e49.111"/>父王已，復興此念：吾要當取沙門瞿曇害之。爾時，世尊在耆<note n="e49.112"/>闍崛<note n="e49.113"/>山一小山側。爾時，提婆達兜到耆闍 *崛山，手擎大石長三十肘，廣十五肘而擲世尊。是時，山神金毗羅<note n="e49.114"/>鬼恆住彼山，見提婆達兜抱石打佛，卽時伸<note n="e49.115"/>手接著餘處。
爾時，石碎一小片石，著如來足，卽時出血。爾時，世尊見已，語提婆達兜曰：「汝今復興意欲害如來，此是第二五逆之罪。」
爾時，提婆達兜復自思惟：我今竟不得害此沙門瞿曇，當更求方便捨<note n="e49.116"/>而去。至阿闍世王<note n="e49.117"/>所，啟白王曰：「可飲黑象<note n="e49.118"/>使醉，使害沙門。所以然者，此象凶暴必能害此沙門瞿曇。若當沙門有一切智者，明日必不來入城乞食；若無一切智者，明日入城乞食，必當為此惡象所害也。」
爾時，阿闍世王卽以醇酒飲象使醉，告令國中人民曰：「其欲自安惜己命者，明日勿復城中行來。」
爾時，世尊到時，著衣持鉢，入羅閱城乞食，國中男女大小四部之眾聞阿闍世王以酒飲象，欲害如來，皆共相將至世尊所，頭面禮足，白佛言：「唯願世尊莫入羅閱城乞食！何以故？王阿闍世飲象使醉，欲害如來。」
佛告諸優婆塞：「夫等正覺終不為他人所害也。」
爾時，世尊雖聞斯言，猶故入城。爾時，惡象遙見世尊來，瞋恚熾盛，奔趣如來，欲得害之。然佛見象來，  卽說斯偈：
「象莫害於龍，龍象出現難；
不以害龍故，得生於善處。」
爾時，彼象聞如來說此偈已，卽前長跪舐如來足。爾時，彼象卽以悔過，心不自寧，卽便命終，生三十三天。
爾時，王阿闍世及提婆達兜見象已<note n="e49.119"/>死，慘然不悅。提婆達兜語王曰：「沙門瞿曇 *已取象殺。」
王報之曰：「此沙門瞿曇有大神力，多諸伎<note n="e49.120"/>術，乃能咒此龍象殺之。」
時，王阿闍世復作是說：「此沙門必威德具足，竟不為惡象所害。」
提婆達兜報言：「沙門瞿曇有幻惑之咒，能使外道異學皆悉靡伏，何況畜生之類<note n="e49.121"/>！」
是時，提婆達兜復作是念：我今觀察阿闍世<note n="e49.122"/>王意欲變悔。爾時，提婆達兜愁憂不樂，出羅閱城。
爾時，法施比丘尼遙見提婆達兜來，語提婆達兜曰：「汝今所造極為過差，今悔猶易，恐後將難！」
時，提婆達兜聞此語已倍復瞋恚，尋報之曰：「禿婢！有何過差，今易後難耶？」
法施比丘尼報曰：「汝今與惡共，并造眾不善之本。」
爾時，提婆達兜熾火洞然，卽以手打比丘尼殺。
爾時，提婆達兜以<note n="e49.123"/>害真人，往至己房，告諸<note n="e49.124"/>弟子：「汝等當知：我今*以興意向沙門瞿曇。然其義理，不應以羅漢復興惡意<note n="e49.125"/>還向羅漢，吾今宜可向彼懺悔。」
是時，提婆達兜以此愁憂不樂，尋得重病。提婆達兜告 *諸弟子：「我無此力，得往見沙門瞿曇，汝等當扶我至沙門所。」
爾時，提婆達兜以毒塗十指爪甲<note n="e49.126"/>，語諸弟子：「汝等輿<note n="e49.127"/>我到彼沙門所
。」爾時，諸弟子卽 *輿將至世尊所。
爾時，阿難遙見提婆達兜遠來，卽白世尊言：「提婆達兜今來必有悔心，欲向如來求改悔過！」
佛告阿難：「提婆達兜終不得至世尊所。」
爾時，阿難再三復白佛言：「今此提婆達兜 *已欲來<note n="e49.128"/>至求其悔過。」
佛告阿難：「此惡人終不得至如來所，此人今日命根 *已熟。」
爾時，提婆達兜來<note n="e49.129"/>至世尊所，語諸弟子：「我今不宜臥見如來，宜當下牀乃見耳！」
提婆達兜適下足在地，爾時地中有大火風起生，遶<note n="e49.130"/>提婆達兜身。爾時，提婆達兜為火所燒，便發悔心於如來所，正欲稱南無佛<note n="e49.131"/>，然不究竟，適<note n="e49.132"/>得稱南無，便入地獄。
爾時，阿難 *以見提婆達兜入地獄中，白世尊言：「提婆達兜今日 *以取命終，入地獄中耶？」
佛告之曰：「提婆達兜不為滅盡至究竟處。今此提婆達兜興起惡心向如來身，身壞命終，入阿鼻地獄中。」
爾時，阿難悲泣涕淚<note n="e49.133"/>，不能自勝。佛告阿難：「汝何為悲泣乃爾？」
阿難白佛言：「我今欲愛心未盡，未能斷欲<note n="e49.134"/>，故悲泣耳！」
爾時，世<note n="e49.135"/>尊便說斯偈：
「如人自造行，還自觀察本；
善者受善報，惡者受其<note n="e49.136"/>殃。
世人為惡行，死受地獄苦；
設復為善行，轉身受天祿。
彼自招惡行，自致入地獄；
此非佛怨咎<note n="e49.137"/>，汝今何為悲？」
爾時，阿難白世尊言：「提婆達兜身壞<note n="e49.138"/>命終為生何處？」
佛告阿難：「今此提婆達兜身壞命終，入阿鼻地獄中。所以然者，由其造五逆惡，故致斯報。」
爾時，阿難復重白佛：「如是，世尊！如聖尊教也。己身為惡，現身入地獄。所以我今悲泣涕 *淚者，由其提婆達兜不惜名號、姓族故，亦復不為父母、尊長，辱諸釋種，毀我等門戶。然提婆達兜現身入地獄，誠非其宜。所以然者，我等門族出轉輪聖王位，然提婆達兜身出於王種，不應現身入地獄中。提婆達兜應當現身盡有漏，成無漏心解脫、慧解脫，於此現身得受證果：生死已盡，梵行已立，所作已辦，更不復受胎，如實知之；習真人跡，得阿羅漢，於無餘涅槃界<note n="e49.139"/>而般涅槃，何圖持此現身入地獄中？提婆達兜在時有大威神，極有神德，乃能往至三十三天，變化自由，豈得<note n="e49.140"/>斯人復入地獄 *乎？不審，世尊！提婆達兜在地獄中，為經歷幾許年歲？」
佛告阿難：「此人在地獄中經歷一劫。」
是時，阿難復重白佛言：「然劫有兩種，有大劫、小劫，此人為應何劫？」
佛告阿難：「斯人當經歷大劫。所謂大劫者，卽賢劫。是盡劫數，行盡命終，還復人身。」
阿難白佛：「提婆達兜盡喪人根，遂復成就。所以然者，劫數長遠，夫大劫者不過賢劫。」
爾時，阿難倍復悲泣哽噎<note n="e49.141"/>不樂，復重白佛：「提婆達兜從阿鼻地獄出，當生何處？」
佛告阿難：「提婆達兜於彼命終，當生四天王上。」
阿難復問：「於彼命終當生何處？」
佛告阿難：「於彼命終展轉當生三十三天、焰天、兜率<note n="e49.142"/>天、化自在天、他化自在天。」
阿難復問：「於彼命終當生何處？」
佛告阿難：「於是，提婆達兜從地獄終，生善處天上，經歷六十劫中不墮三惡趣，往來天、人，最後受身，當剃除鬚髮，著三法衣，以信堅固，出家學道，成辟支佛，名曰南無。」
爾時，阿難前白佛言：「如是，世尊！提婆達兜由其惡報，致地獄罪；為造何德，六十劫經歷生死，不受苦惱，後復成辟支佛，號名曰南無？」
佛告阿難：「彈指之頃發<note n="e49.143"/>善意，其福難喻，何況提婆達兜博古明今，多所誦習，總持諸法，所聞不忘<note n="e49.144"/>。計彼提婆達兜昔所怨讎，起殺害心向於如來；復由曩昔緣<note n="e49.145"/>報故，有喜悅心向於如來，由此因緣報故，六十劫中不墜墮三惡趣。復由提婆達兜最後命終之時，起和悅心，稱南無故，後作辟支佛，號名曰南無。」
爾時，阿難卽前禮佛，重自陳說：「唯然，世尊！如神所<note n="e49.146"/>教。」
是時，大目 *乾連前白佛言：「我今欲至阿鼻地獄中，與提婆達兜說要行，慰勞慶賀。」
佛告目連：「汝宜<note n="e49.147"/>知之，勿復卒暴，專心正意，無興亂想。所以然者，極惡行眾生難調<note n="e49.148"/>、難成，然後乃墮阿鼻地獄中，又彼罪人不解人間音響<note n="e49.149"/>，言語往來。」
爾時，目連復白佛言：「我今所解六十四音語開通，我當以此音 *響，往語彼人。」
佛告目連：「汝宜知是<note n="e49.150"/>時。」是時，阿難聞斯語<note n="e49.151"/>，歡喜踊躍，不能自勝。
時，大目連前禮佛足，繞佛三匝，卽於佛前，猶如力士屈伸<note n="e49.152"/>臂頃，卽往至阿鼻地獄所。爾時，大目連當在阿鼻地獄上虛空中，彈指覺曰：「提婆達兜！」
爾時，提婆達兜默然不應。時，諸獄卒語目連曰：「汝今為喚何者提婆達兜？」
獄卒復白：「此間亦有拘樓<note n="e49.153"/>孫佛時提婆達兜，拘那 *含牟尼佛時提婆達兜，迦葉佛時提婆達兜，亦有在家提婆達兜，出家提婆達兜。汝今，比丘！正命何者提婆達兜？」
目連報曰：「吾今所命，釋迦文佛叔父兒提婆達兜，故欲相見。」
是時，獄卒手執鐵叉，或執火焰<note n="e49.154"/>，燒炙彼身，使令覺寤。爾時，提婆達兜身體火焰熾然<note n="e49.155"/>，高三十肘。諸獄卒告曰：「汝今愚人何為眠寐？」
爾時，提婆達兜眾苦所逼，而報之曰：「汝等今日何所教敕？」
獄卒復語：「汝今仰觀空中。」
尋隨彼語，仰觀虛空，見大目連結跏<note n="e49.156"/>趺坐，坐寶蓮華，如日披雲。提婆達兜見已，便說斯偈：
「是誰現天光？如日披雲出；
猶如金山<note n="e49.157"/>聚，永無塵穢汙。」
爾時，目連復以偈報<note n="e49.158"/>：
「我是釋師子，瞿曇之族末；
是彼次聲聞，名曰大目連。」
爾時，提婆達兜語目連曰：「尊者目連！何由故屈此間？此間眾生造惡無量，難可開化。不作善根，命終之後來生此間。」
目連報曰：「我是佛使故來適此，欲相愍念，拔<note n="e49.159"/>苦元<note n="e49.160"/>本。」
爾時，提婆達兜聞佛音 *響，歡喜踊躍，不能自勝， *并吐此言：「唯願尊者以時敷演！如來世尊有何言教？更不記說惡趣之元<note n="e49.161"/>乎？」
目連報曰：「提婆達兜！勿懷恐怖，地獄極苦無過斯處。彼釋迦文佛如來、至真、等正覺，愍念一切蜎飛蠢動，如母愛子，心無差別。以時演義，終不失敘，亦不違類所演過量。今神口所記，汝本興起惡念，欲害世尊，復教將<note n="e49.162"/>餘人，使趣惡源<note n="e49.163"/>，由<note n="e49.164"/>此緣報，入阿鼻地獄中，當經歷一劫，終無出期。盡其劫數，行盡命終，當生四天王上，展轉當生三十三天、焰天、兜率<note n="e49.165"/>天、化自在天、他化自在天，六十劫中不趣惡道，周流人、天之間，最後受身，還復人形<note n="e49.166"/>，剃除鬚髮，著三法衣，以信堅固，出家學道，當成辟支佛，號名曰南無。所以然者，由汝初死臨斷命時，稱南無，故<note n="e49.167"/>致斯號。今彼如來觀此善言南無，故說名<note n="e49.168"/>號，六十劫中作辟支佛。」
爾時，提婆達兜聞斯語已，歡喜踊躍，善心生焉，復白目連：「如來所說言教，必然不疑<note n="e49.169"/>，愍念羣生<note n="e49.170"/>，所濟無量，大慈、大悲，兼化愚惑。設我今日以右脇臥阿鼻地獄中，經歷一劫，心意專正，終無勞倦。」
爾時，目連復告提婆達兜曰：「汝今云何，苦痛叵有增損乎？」
提婆達兜報曰：「我身苦痛遂增無損，今聞如來見授名號，痛猶小損<note n="e49.171"/>，蓋不足言。」
目連問曰：「汝今所患苦痛之原<note n="e49.172"/>，為像何類？」
提婆達兜報曰：「以熱鐵輪轢我身壞，復以鐵杵<a href="javascript:newWindow('images/1d049-1.bmp')"><font color="#000080">[;mso-bidi-language:AR-SA">口</span><span lang="EN-US" style="font-size:12.0pt;font-family:&quot;Times New Roman&quot;;mso-fareast-font-family:新細明體;mso-font-kerning:1.0pt;mso-ansi-language:EN-US;mso-fareast-language:ZH-TW;mso-bidi-language:AR-SA">*</span>;mso-ascii-font-family:&quot;Times New Roman&quot;;mso-hansi-font-family:&quot;Times New Roman&quot;;mso-bidi-font-family:&quot;Times New Roman&quot;;mso-font-kerning:1.0pt;mso-ansi-language:EN-US;mso-fareast-language:ZH-TW;mso-bidi-language:AR-SA">父]</span></font></a>咀我形，有黑<note n="e49.173"/>暴象蹋蹈我身，復有火<note n="e49.174"/>山來鎮<note n="e49.175"/>我面，昔日袈裟化為銅鍱，極為熾 *然來著我體，苦痛之 *原，其狀如斯！」
目連報曰：「汝頗自知罪過元本，受斯苦惱不乎？吾今一一分別，卿欲聞耶？」
提婆達兜白言：「唯然，時說。」
爾時，目連便說此偈：
「汝本最勝所，壞亂比丘僧；
今以熱鐵杵，<a href="javascript:newWindow('images/1d049-1.bmp')"><font color="#000080">[;mso-bidi-language:AR-SA">口</span><span lang="EN-US" style="font-size:12.0pt;font-family:&quot;Times New Roman&quot;;mso-fareast-font-family:新細明體;mso-font-kerning:1.0pt;mso-ansi-language:EN-US;mso-fareast-language:ZH-TW;mso-bidi-language:AR-SA">*</span>;mso-ascii-font-family:&quot;Times New Roman&quot;;mso-hansi-font-family:&quot;Times New Roman&quot;;mso-bidi-font-family:&quot;Times New Roman&quot;;mso-font-kerning:1.0pt;mso-ansi-language:EN-US;mso-fareast-language:ZH-TW;mso-bidi-language:AR-SA">父]</span></font></a>擣汝形體。
然彼之大眾，第一聲聞者；
鬥亂比丘僧，今以熱輪轢。
汝本<note n="e49.176"/>教王放，醇酒飲黑象；
今以羣黑象，蹋<note n="e49.177"/>蹈汝形體。
汝本以大石，遙擲如來足；
今以 *火山報，燒汝無遺餘。
汝本以手拳<note n="e49.178"/>，殺彼比丘尼；
今被熱銅葉<note n="e49.179"/>，捲燋不得伸<note n="e49.180"/>。
行報終不敗，亦復不住空；
是故當勸勉，離此諸惡元！
「汝本提婆達兜所造元本，正謂斯耳！當自專意向佛如來，長夜之中獲福無量！」
爾時，提婆達兜復白<note n="e49.181"/>目連：「今寄目連，頭面禮世尊足：『興居輕利，遊<note n="e49.182"/>步康強。』亦復禮拜尊者阿難。」
爾時，尊者大目 *乾連放大神足，使阿鼻地獄苦痛休息。爾時<note n="e49.183"/>，復說斯偈：
「皆稱南無佛，釋師最勝者；
彼能施安隱，除去諸苦惱。」
爾時，地獄眾生聞目連說此偈已，六萬餘人行盡罪畢，卽彼命終生四天王上。
爾時，目連卽攝神足還至所在，到世尊所，頭面禮足，在一面立。爾時，目連白世尊曰：「提婆達兜問訊，敬奉無量：『興居輕利，遊步康強。』亦復問訊阿難，並作是說：『如來見記六十劫中成辟支佛，號名曰南無。設我以右脇臥阿鼻地獄中，終不辭勞<note n="e49.184"/>。』」
爾時，世尊告曰：「善哉！善哉！目連！多所饒益，多所潤及，愍念羣盲<note n="e49.185"/>，天、人得安，使諸如來、聲聞漸至滅盡涅槃之處。是故，目連！常當勤加成就三法。所以然者，若當提婆達兜修行善法，身三、口四、意三者，彼人終身不貪利養，亦復不造五逆罪，入阿鼻地獄中。所以然者，夫<note n="e49.186"/>人貪利養者，亦有<note n="e49.187"/>恭敬之心向於三寶，亦復不奉持禁戒，不具足身、口、意行。當念<note n="e49.188"/>專意身、口、意行。如是，目連！當作是學！」
爾時，目連聞佛所說，歡喜奉行！
<font color="#800000"><b>（四四三）</b></font><note n="e49.189"/>
聞如是：
一時，佛在舍衛國祇樹給孤獨園。
爾時，世尊告諸比丘：「若有眾生修行慈心解脫，廣布其義，與人演說，當獲此十一果報。云何為十一？臥安，覺安，不見惡夢，天護，人愛，不毒，不兵，水、火、盜賊終不侵抂<note n="e49.190"/>，若身壞命終，生梵天上。是謂，比丘！能行慈心，獲此十一之福。」
爾時，世尊便說斯偈：
「若有行慈心，亦無放逸行；
諸結漸漸薄，轉見於道跡。
以能行此慈，當生梵天上；
速疾得滅度，永至無為處。
不殺無害心，亦無勝負意；
行慈普一切，終無怨恨心。
「是故，比丘！當求方便，行於慈心，廣布其義。如是，比丘！當作是學！」
爾時，諸比丘聞佛所說，歡喜奉行！
增壹阿 *含經卷第四十七<note n="e49.191"/>  