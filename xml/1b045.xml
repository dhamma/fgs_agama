　　（四五） *中阿含習相應品慚愧經<note n="m45.24"/>（上<note n="m45.25"/>）第四（ *初一日誦）
我聞如是：
一時，佛遊舍衞國，在勝林給孤獨園。
爾時，世尊告諸比丘：「若比丘無慚無愧，便害愛恭敬；若無愛恭敬，便害其信；若無其信，便害正思惟；若無正思惟，便害正念正智；若無正念正智，便害護諸根、護戒、不悔、歡悅、喜、止、樂、定、見如實、知如真、厭、無欲、解脫；若無解脫，便害涅槃。若比丘有慚有愧，便習愛恭敬，若有愛恭敬，便習其信；若有其信，便習正思惟；若有正思惟，便習正念正智；若有正念正智，便習護諸根、護戒、不悔、歡悅、喜、止、樂、定、見如實、知如真、厭、無欲、解脫；若有解脫，便習涅槃。」
佛說如是，彼諸比丘聞佛所說，歡喜奉行！
慚愧經（上<note n="m45.26"/>）第四竟<note n="m45.27"/>（二百四字<note n="m45.28"/>）