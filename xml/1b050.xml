　　（五○） *中阿含習相應品恭敬經<note n="m50.51"/>（下<note n="m50.52"/>）第九（ *初一日誦）
我聞如是：
一時，佛遊舍衞國，在勝林給孤獨園。
爾時，世尊告諸比丘：「比丘當行恭敬及善觀，敬重諸梵行人。若比丘不行恭敬、不善觀、不敬重諸梵行已，具威儀法者，必無是處；不具威儀法已，具學法者，必無是處；不具學法已，護<note n="m50.53"/>諸根、護戒、不悔、歡悅、喜、止、樂、定、見如實、知如真、厭、無欲、解脫<note n="m50.54"/>；不具解脫已，具涅槃者，必無是處。
「若比丘行恭敬及善觀，敬重諸梵行已，具威儀法者，必有是處；具威儀法已，具學法者，必有是處；具學法已，具護諸根、護戒、不悔、歡悅、喜、止、樂、定、見如實、知如真、厭、無欲、解脫<note n="m50.55"/>；具解脫已，具涅槃者，必有是處。」
佛說如是，彼諸比丘聞佛所說，歡喜奉行！
恭敬經（下<note n="m50.56"/>）第九竟<note n="m50.57"/>（二百一十七字<note n="m50.58"/>）