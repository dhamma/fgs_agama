　　（二一三） *中阿含例品法莊嚴經<note n="m213.52"/>第二（第五後誦<note n="m213.53"/>）
我聞如是：
一時，佛遊釋中，在釋家<note n="m213.54"/>都邑，名彌婁離<note n="m213.55"/>。
爾時，拘薩羅王波斯匿與長作<note n="m213.56"/>共俱有所為故，出詣邑名城<note n="m213.57"/>。拘薩羅王波斯匿至彼園觀，見諸樹下寂無音聲，遠離，無惡，無有人民，隨順燕<note n="m213.58"/>坐<note n="m213.59"/>，見已，憶念世尊。拘薩羅王波斯匿告曰：「長作！今此樹下寂無音聲，遠離，無惡，無有人民，隨順 *燕坐，此處我數往見佛。長作！世尊今在何處？我欲往見。」
長作答曰：「天王！我聞世尊遊釋中，在釋家都邑，名彌婁離。」
拘薩羅王波斯匿復問曰：「長作！釋家都邑名彌婁離，去此幾許？」
長作答曰：「天王！去此三拘婁舍<note n="m213.60"/>。」
拘薩羅王波斯匿告曰：「長作！可敕嚴駕，我欲詣佛。」
長作受教，卽敕嚴駕，白曰：「天王！嚴駕已訖，隨天王意。」拘薩羅王波斯匿卽昇乘出城外<note n="m213.61"/>，往至釋家都邑，名彌婁離。
爾時，彌婁離門外眾多比丘露地經行，拘薩羅王波斯匿往詣諸比丘所，問曰：「諸尊！世尊今在何處晝行？」
眾多比丘答曰：「大王！彼東向大屋，開窗閉戶，世尊今在彼中晝行。大王！欲見便往詣彼，到已住外，謦欬敲戶，世尊聞者，必為開戶。」
拘薩羅王波斯匿卽便下車，若有王剎利頂來而得人處，教令大地，有五儀飾：劍、蓋、華鬘及珠柄拂、嚴飾之屣，彼盡脫已，授與長作。長作念曰：天王今者必當獨入，我等應共住此待耳。
於是，拘薩羅王波斯匿眷屬圍遶，步往至彼東向大屋。到已住外，謦欬敲戶，世尊聞已，卽為開戶，拘薩羅王波斯匿便入彼屋，前至佛所，稽首禮足，再三自稱姓<note n="m213.62"/>名：「我是拘薩羅王波斯匿，我是拘薩羅王波斯匿。」
世尊答曰：「如是，大王！汝是拘薩羅王波斯匿，汝是拘薩羅王波斯匿。」拘薩羅王波斯匿再三自稱姓名已，稽首佛足，卻坐一面。
世尊問曰：「大王！見我有何等義，而自下意稽首禮足，供養承事耶？」
拘薩羅王波斯匿答曰：「世尊！我於佛而有法靜<note n="m213.63"/>，因此故，我作是念：如來、無所著、正盡覺所說法善，世尊弟子眾善趣向也。世尊！我坐都坐時，見母共子諍，子共母諍，父子、兄弟、姊妹、親屬展轉共諍。彼;mso-hansi-font-family:Foreign1;mso-bidi-font-family:&quot;Times New Roman&quot;;鬪諍時，母說子惡，子說母惡，父子、兄弟、姊妹、親屬更相<note n="m213.64"/>說惡，況復他人？我見世尊弟子諸比丘眾從世尊行梵行，或有比丘少多起諍，捨戒罷道，不說佛惡，不說諸<note n="m213.65"/>法<note n="m213.66"/>惡，不說眾惡，但自責<note n="m213.67"/>數：我為惡，我為無德。所以者何？以我不能從世尊自盡形壽修行梵行。是謂我於佛而有法 *靜，因此故，我作是念：如來、無所著、正盡覺所說法善，世尊弟子眾善趣向也。
「復次，世尊！我見一沙門梵志，或九月或十月，少多學行梵行，捨隨本服，復為欲所染，染欲著欲，為欲所縛，憍;慠受入，不見災患，不見出要而樂行欲。世尊！我見世尊弟子諸比丘眾自盡形壽修行梵行，乃至億數，我於此外，不見如是清淨梵行，如世尊家。是謂我於佛而有法 *靜，因此故，我作是念：如來、無所著、正盡覺所說法善，世尊弟子眾善趣向也。
「復次，世尊！我見一沙門梵志羸瘦憔悴，形色極惡，身生白皰<note n="m213.68"/>，人不喜見。我作是念：此諸尊何以羸瘦憔悴，形色極惡，身生白皰(68)，人不喜見？此諸尊必不樂行梵行，或身有患，或屏處作惡，以是故諸尊羸瘦憔悴，形色極惡，身生白皰，人不喜見。我往問彼：『諸尊何故羸瘦憔悴，形色極惡，身生白皰，人不喜見，諸尊不樂行梵行耶？為身有患耶？為屏處作惡耶？是故諸尊羸瘦憔悴，形色極惡，身生白皰，人不喜見。』彼答我曰：『大王！是白病<note n="m213.69"/>。大王！是白病。』
「世尊！我見世尊弟子諸比丘眾樂行端正，面色悅澤，形體淨潔，無為無求，護他妻食如鹿<note n="m213.70"/>，自盡形壽修行梵行。我見已，作是念：此諸尊何故樂行端正，面色悅澤，形體淨潔，無為無求，護他妻食如 *鹿，自盡形壽修行梵行？此諸尊或得離欲，或得增上心，現法樂居，易不難得，是故此諸尊樂行端正，面色<note n="m213.71"/>悅澤，形體淨潔，無為無求，護他妻食如 *鹿，自盡形壽修行梵行。若行欲樂行端正者，我應樂行端正。何以故？我得五欲功德，易不難得。若此諸尊得離欲，得增上心，於現法樂居，易不難得，是故此諸尊樂行端正，面色悅澤，形體淨潔，無為無求，護他妻食如 *鹿，自盡形壽修行梵行，是謂我於佛而有法 *靜，因此故，我作是念：如來、無所著、正盡覺所說法善，世尊弟子眾善趣向也。
「復次，世尊！我見一沙門梵志聰明智慧，自稱聰明智慧，博聞決定，諳<note n="m213.72"/>識諸經，制伏强敵，談論覺了，名德流布，一切世間無不聞知，所遊至處壞諸見宗，輙自立論，而作是說：『我等往至沙門瞿曇所，問如是如是事，若能答者，當難詰彼；若不能答，亦難詰已，捨之而去。』彼聞世尊遊某村邑，往至佛所，尚不敢問於世尊事，況復欲難詰耶？是謂我於佛而有法 *靜，因此故，我作是念：如來、無所著、正盡覺所說法善，世尊弟子眾善趣向也。
「復次，世尊！我見一沙門梵志聰明智慧，自稱聰明智慧，博聞決定， *諳識諸經，制伏强敵，談論覺了，名德流布，一切世間無不聞知，所遊至處壞諸見宗，輙自立論，而作是說：『我等往至沙門瞿曇所，問如是如是事，若能答者，當難詰彼；若不能答，亦難詰已，捨之而去。』彼聞世尊遊某村邑，往至佛所，問世尊事，世尊為答。彼聞答已，便得歡喜，稽首佛足，繞三匝而去。是謂我於佛而有法 *靜，因此故，我作是念：如來、無所著、正盡覺所說法善，世尊弟子眾善趣向也。
「復次，世尊！我見一沙門梵志聰明智慧，自稱聰明智慧，博聞決定，諳<note n="m213.73"/>識諸經，制伏强敵，談論覺了，名德流布，一切世間無不聞知，所遊至處壞諸見宗，輙自立論，而作是說：『我等往至沙門瞿曇所，問如是如是事，若能答者，當難詰彼；若不能答，亦難詰已，捨之而去。』彼聞世尊遊某村邑，往至佛所，問世尊事，世尊為答。彼聞答已，便得歡喜<note n="m213.74"/>，卽自歸佛、法及比丘眾，世尊受彼為優婆塞，終身自歸，乃至命盡。是謂我於佛而有法 *靜，因此故，我作是念：如來、無所著、正盡覺所說法善，世尊弟子眾善趣向也。
「復次，世尊！我見一沙門梵志聰明智慧，自稱聰明智慧，博聞決定，★諳識諸經，制伏强敵，談論覺了，名德流布，一切世間無不聞知，所遊至處壞諸見宗，輙自立論，而作是說：『我等往至沙門瞿曇所，問如是如是事，若能答者，當難詰彼；若不能答，亦難詰已，捨之而去。』彼聞世尊遊某村邑，往至佛所，問世尊事，世尊為答。彼聞答已，便得歡喜，卽從世尊求出家學，而受具足，得比丘法。佛便度彼而授具足，得比丘法。
「若彼諸尊出家學道而受具足，得比丘法<note n="m213.75"/>已，獨住遠離，心無放逸，修行精勤。彼獨住遠離，心無放逸，修行精勤已，若族姓子所為，剃除鬚髮，著袈裟衣，至信、捨家、無家、學道者，唯無上梵行訖，於現法中自知自覺，自作證成就遊：生已盡，梵行已立，所作已辦，不更受有，知如真。若彼諸尊知法已，乃至得阿羅訶<note n="m213.76"/>。得阿羅 *訶已，便作是念：諸賢！我本幾<note n="m213.77"/>了 *幾失<note n="m213.78"/>。所以者何？我本非沙門稱沙門，非梵行稱梵行，非阿羅 *訶稱阿羅 *訶，我等今是沙門，是梵行，是阿羅*訶。是謂我於佛而有法 *靜，因此故，我作是念：如來、無所著、正盡覺所說法善，世尊弟子眾善趣向也。
「復次，世尊！我自若<note n="m213.79"/>居國，無過者令殺，有過者令殺，然在都坐，我故不得作如是說：『卿等並住，無人問卿事。人問我事，卿等不能斷此事，我能斷此事。』於其中間競論餘事，不待前論訖。我數見世尊大眾圍繞說法，彼中一人鼾<note n="m213.80"/>眠作聲，有人語彼：『君莫 *鼾眠作聲！君不用聞世尊說法如甘露耶？』彼人聞已，卽便默然。我作是念：如來、無所著、正盡覺、眾調御士，甚奇！甚特！所以者何？以無刀杖，皆自如法，安隱快樂。是謂我於佛而有法靜<note n="m213.81"/>，因此故，我作是念：如來、無所著、正盡覺所說法善，世尊弟子眾善趣向也。
「復次，世尊！我於仙餘及宿舊<note n="m213.82"/>二臣出錢財賜，亦常稱譽，彼命由我，然不能令彼仙餘及宿舊二臣下意恭敬、尊重、供養、奉事於我，如為世尊下意恭敬、尊重、供養、奉事也。是謂我於佛而有法 *靜，因此故，我作是念：如來、無所著、正盡覺所說法善，世尊弟子眾善趣向也。
「復次，世尊！我昔出征<note n="m213.83"/>，宿一小屋中，欲試仙餘、宿舊二臣，知彼頭向何處眠耶？為向我？為向世尊？於是，仙餘、宿舊二臣則於初夜結跏趺坐，默然 *燕坐，至中夜聞世尊在某方處，便以頭向彼，以足向我。我見已，作是念：此仙餘及宿舊二臣不在現勝事，是故彼不下意恭敬、尊重、供養、奉事於我，如為世尊下意恭敬、尊重、供養、奉事也。是謂我於佛而有法 *靜，因此故，我作是念：如來、無所著、正盡覺所說法善，世尊弟子眾善趣向也。
「復次，世尊！我亦國王，世尊亦法王；我亦剎利，世尊亦剎利；我亦拘薩羅，世尊亦拘薩羅；我年八十，世尊亦八十。世尊以此事故，我堪耐為世尊盡形壽，下意恭敬、尊重、供養、奉事。世尊！我今多事，欲還請辭。」
世尊告曰：「大王！自當<note n="m213.84"/>知時。」於是，拘薩羅王波斯匿聞佛所說，善受持誦，卽從 *座起，稽首佛足，繞三匝而去。
爾時，尊者阿難住世尊後，執拂侍佛，於是，世尊迴顧告曰：「阿難！若有比<note n="m213.85"/>丘依彌婁離林住者，令彼一切集在講堂。」
於是，尊者阿難受佛教已，若諸 *比丘依彌婁離林住者，令彼一切集在講堂。還詣佛所，白曰：「世尊！若有 *比丘依彌婁離林住者，彼一切已集講堂，唯願世尊自當知時！」
於是，世尊將尊者阿難往至講堂比丘眾前，敷座而坐，告曰：「比丘！今拘薩羅王波斯匿在我前說此法莊嚴經已，卽從座起，稽首我足，繞三匝而去。比丘！汝等當受持此法莊嚴經，善誦善習。所以者何？比丘！此法莊嚴經，如義如法，為梵行本，趣智趣覺，趣至涅槃。若族姓子至信、捨家、無家、學道者，亦當受持，當誦當習此法莊嚴經。」
佛說如是，彼諸比丘聞佛所說，歡喜奉行！
法莊嚴經第二竟<note n="m213.86"/>（三千三十七字<note n="m213.87"/>）