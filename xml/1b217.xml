　　（二一七）中阿含<note n="m217.26"/>例品八城經<note n="m217.27"/>第六（ *第五後誦）
我聞如是：
一時，佛般涅槃後不久，眾多上尊名德比丘遊波羅利子城<note n="m217.28"/>，住在雞園<note n="m217.29"/>。
是時，第十居士八城<note n="m217.30"/>持多妙貨，往至波羅利子城治生販賣。於是，第十居士八城，彼多妙貨，貨賣速售，大得財利，歡喜踊躍，出波羅利子城，往詣雞園眾多上尊名德比丘所，稽首禮足，卻坐一面。時，諸上尊名德比丘為彼說法，勸發渴仰，成就歡喜。無量方便為彼說法，勸發渴仰，成就歡喜已，默然而住。
時，諸上尊比丘為彼說法，勸發渴仰，成就歡喜已，於是，第十居士八城白曰：「上尊！尊者阿難今在何處？我欲往見。」
諸上尊比丘答曰：「居士！尊者阿難今在鞞舍離<note n="m217.31"/>獼猴江邊高樓臺觀，若欲見者，可往至彼。」
爾時，第十居士八城卽從 *座起，稽首諸上尊比丘足，繞三匝而去。往詣尊者阿難所，稽首禮足，卻坐一面，白曰：「尊者阿難！欲有所問，聽我問耶？」
尊者阿難告曰：「居士！欲問便問，我聞已當思。」
居士<note n="m217.32"/>問曰：「尊者阿難！世尊、如來、無所著、正盡覺成就慧眼，見第一義，頗說一法，若聖弟子住漏盡無餘，得心解脫耶？」
尊者阿難答曰：「如是。」
居士問曰：「尊者阿難！世尊、如來、無所著、正盡覺成就慧眼，見第一義，云何說有一法，若聖弟子住漏盡無餘，得心解脫耶？」
尊者阿難答曰：「居士！多聞聖弟子離欲、離惡不善之法，……至得第四禪成就遊，彼依此處，觀法如法。彼依此處，觀法如法，住彼得漏盡者，或<note n="m217.33"/>有是處。若住彼，不得漏盡者，或因此法，欲法、愛法、樂法、靜<note n="m217.34"/>法，愛樂歡喜，斷五下分結盡，化生於彼而般涅槃，得不退法，終不還此。
「復次，居士！多聞聖弟子心與慈俱，遍滿一方成就遊。如是二三四方，四維上下，普周一切，心與慈俱，無結無怨，無恚無諍，極廣甚大，無量善修，遍滿一切世間成就遊。如是悲、喜心與捨俱，無結無怨，無恚無諍，極廣甚大，無量善修，遍滿一切世間成就遊，彼依此處，觀法如法。彼依此處，觀法如法，住彼得漏盡者，或有是處。若住彼，不得漏盡者，或因此法，欲法、愛法、樂法、 *靜法，愛樂歡喜，斷五下分結盡，化生於彼而般涅槃，得不退法，終不還此，是謂如來、無所著、正盡覺成就慧眼，見第一義，說有一法，若聖弟子住漏盡無餘，得心解脫。
「復次，居士！多聞聖弟子度一切色想，……乃至非有想非無想處成就遊，彼於此處，觀法如法。彼於此處，觀法如法，住彼得漏盡者，或有是處。若住彼，不得漏盡者，或因此法，欲法、愛法、樂法、 *靜法，愛樂歡喜，斷五下分結盡，化生於彼而般涅槃，得不退法，終不還此，是謂如來、無所著、正盡覺成就慧眼，見第一義，說有一法，若聖弟子住漏盡無餘，得心解脫。」
於是，第十居士八城卽從 *座起，偏袒著衣，叉手白曰：「尊者阿難！甚奇！甚特！我問尊者阿難一甘露門，而尊者阿難一時為我說於十二甘露法門。今此十二甘露法門必隨所依，得安隱出。尊者阿難！猶去村不遠，有大屋舍，開十二戶，若人所為故，入彼屋中，復一人來，不為彼人求義及饒益，不求安隱而燒彼屋。尊者阿難！彼人必得於此十二戶隨所依出，得自安隱，如是我問尊者阿難一甘露門，而尊者阿難一時為我說於十二甘露法門。今此十二甘露法門必隨所依，得安隱出。尊者阿難！梵志法、律中說不善法、律，尚供養師，況復我不供養大師尊者阿難耶？」
於是，第十居士八城卽於夜中，施設極妙淨美豐饒食噉含消，施設食已，平旦敷座，請雞園眾及鞞舍離眾皆集一處，自行澡水，則以極妙淨美豐饒食噉含消，手自斟酌，令得飽滿。食訖收器，行澡水竟，持五百種物買屋別施尊者阿難。尊者阿難受已，施與招提僧<note n="m217.35"/>。
尊者阿難所說如是，第十居士八城聞尊者阿難所說，歡喜奉行！
八城經第六竟<note n="m217.36"/>（一千一百七十字<note n="m217.37"/>）