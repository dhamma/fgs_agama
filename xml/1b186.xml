<sid n="m186"/>　　（一八六） *中阿含雙品求解經<note n="m186.109"/>第五（ *第四分別誦）
我聞如是：
一時，佛遊拘樓瘦劍摩瑟曇拘樓都邑。
爾時，世尊告諸比丘：「緣於彼意，不知他心如真者，彼世尊正盡覺不可知，云何求解於如來乎<note n="m186.110"/>？」
時，諸比丘白世尊曰：「世尊為法本，世尊為法主<note n="m186.111"/>，法由世尊，唯願說之！我等聞已，得廣知義。」
佛便告曰：「比丘！諦聽！善思念之，我當為汝具分別說。」
時，諸比丘受教而聽。
世尊告曰：「緣於彼意，不知他心如真者，當以二事求解<note n="m186.112"/>如來：一者眼知色，二者耳聞聲<note n="m186.113"/>。若有穢汙眼、耳知法，是彼尊者為有、為無耶？若求時，則知所有穢汙眼、耳知法，彼尊者無。若無此者，當復更求。若有雜眼、耳知法，是彼尊者為有、為無耶？若求時，則知所有雜眼、耳知法，彼尊者無。若無此者，當復更求。若有白淨眼、耳知法，是彼尊者為有、為無耶？若求時，則知所有白淨眼、耳知法，彼尊者有。若有此者，當復更求。彼尊者為長夜行此法、為暫行耶？若求時，則知彼尊者長夜行此法，不暫行也。若常行者，當復更求。彼尊者為為名譽，為為利義入此禪耶？不為名譽，不為利義入此<note n="m186.114"/>禪耶？若求時，則知彼尊者非為災患故入此禪也<note n="m186.115"/>。
「若有作是說：『彼尊者樂行非恐怖，離欲不行欲，欲已盡也。』便應問彼：『賢者！有何行、有何力、有何智，令賢者自正觀如是說：彼尊者樂行非恐怖，離欲不行欲，欲已盡耶？』彼若作是答：『賢者！我不知彼心，亦非餘事知，然彼尊者或獨住，或在眾，或在集會，若有善逝，若為善逝所化為宗主，因食可見彼賢者，我不自知，我從彼尊者聞，面前諮受：我樂行非恐怖，離欲不行欲，欲已盡也。賢者！我有是行、有是力、有是智，令我自正觀如是說：彼尊者樂行不<note n="m186.116"/>恐怖，離欲不行欲，欲已盡也。』
「於中當復問彼如來法：若有穢汙眼、耳知法，有彼處此法滅盡無餘<note n="m186.117"/>？若有雜眼、耳知法，有彼處此法滅盡無餘？若有白淨法，有彼處此法滅盡無餘？如來為彼答：『若有穢汙眼、耳知法，有彼處此法滅盡無餘；若有雜眼、耳知法，有彼處此法滅盡無餘；若有穢汙眼、耳知法，如來滅斷拔絕根本，終不復生；若有雜眼、耳知法，如來滅斷拔絕根本，終<note n="m186.118"/>不復生；若有白淨法，如是我白淨，如是境界，如是沙門，我如是成就此正法、律。』有信弟子往見如來，奉侍如來，從如來聞法<note n="m186.119"/>，如來為說法，上復上，妙復妙，善除黑白<note n="m186.120"/>。如來為說法，上復上，妙復妙，善除黑白者，如是如是聞已，知斷一法，於諸法得究竟，淨<note n="m186.121"/>信世尊：彼世尊正盡覺也。
「復應問彼：『賢者！有何行、有何力、有何智，令賢者知斷一法，於諸法得究竟， *淨信世尊：彼世尊正盡覺耶？』彼如是答：『賢者！我<note n="m186.122"/>不知世尊心，亦非餘事知，我因世尊有如是 *淨信，世尊為我說法，上復上，妙復妙，善除黑白。賢者！如如世尊為我說法者，如是如是我聞，如來為我說法，上復上，妙復妙，善除黑白。如是如是我聞已，知斷一法，於諸法得究竟， *淨信世尊：彼世尊正盡覺也<note n="m186.123"/>。賢者！我有是行、有是力、有是智，令我知斷一法，於諸法得究竟， *淨信世尊：彼世尊正盡覺也。』若有此行、有此力，深著如來信根已立者，是謂信見本不壞智相應<note n="m186.124"/>，沙門、梵志、天及魔、梵及餘世間無有能奪，如是求解如來，如是正知如來。」
佛說如是，彼諸比丘聞佛所說，歡喜奉行<note n="m186.125"/>！
求解經第五竟<note n="m186.126"/>（千一十八字<note n="m186.127"/>）
中阿含經卷第四十八<note n="m186.128"/>（九千九百一十九字<note n="m186.129"/>）（第四分別誦竟）