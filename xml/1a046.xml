<note n="s46.1"/>
<sid n="1206"/><note n="s46.2"/>
如是我聞：
一時，佛住舍衛國祇樹給孤獨園。
時，有諸上座比丘隨佛左右，依止而住，所謂尊者阿若憍陳如、尊者摩訶迦葉、尊者舍利弗、尊者摩訶目揵連、尊者阿那律陀、尊者二十億耳、尊者陀羅驃摩羅子、尊者婆那迦婆娑、尊者耶舍舍羅迦毘訶利、尊者富留<note n="s46.3"/>那、尊者分陀檀尼迦。如此及餘上座比丘隨佛左右，依止而住。
時，尊者婆耆舍住舍衛國東園鹿子母講堂。時，尊者婆耆舍作是念：今日世尊在舍衛國祇樹給孤獨園，諸上座比丘隨佛左右，依止而住；我今當往至世尊所，各各說偈歎諸上座比丘。
作是念已，往詣佛所，稽首佛足，退住一面，而<note n="s46.4"/>說偈言：
「上上座比丘，已斷諸貪欲，
超過諸世間，一切之積聚；
深智少言說，勇猛勤方便，
道德淨明顯，我今稽首禮！
已伏諸魔<note n="s46.5"/>怨，遠離於群聚，
不為五欲縛，常習於空閑，
清虛而寡欲，我今稽首禮！
遮羅延勝族，禪思不放逸，
內心樂正受，清淨離塵穢，
辯慧顯深義，是故稽首禮！
所得神通慧，超諸神通力，
六神通眾中，自在無所畏，
神通最勝故，是故稽首禮！
於大千世界，五道<note n="s46.6"/>諸趣生，
乃至於梵世，人天優劣想，
淨天眼悉見，是故稽首禮！
精勤方便力，斷除諸愛集，
壞裂生死網，心常樂正法；
離諸悕望想，超度於彼岸，
清淨無塵穢，是故稽首禮！
永離諸恐畏，無依離財物，
知足度疑惑，伏諸魔怨敵，
身念觀清淨，是故稽首禮！
無有諸世間，煩惱棘刺林，
結縛使永除，三有<note n="s46.7"/>因緣斷；
精練滅諸垢，究竟明顯現，
於林離林去，是故稽首禮！
無舍宅所依，幻偽癡恚滅，
調伏諸愛喜，出一切見處，
清淨無瑕穢，是故稽首禮！
其心自在轉，堅固不傾動，
智慧大德力，難伏魔能伏，
斷除無明結，是故稽首禮！
大人離闇冥，寂滅牟尼尊，
正<note n="s46.8"/>法離垢過，光明自顯照，
照一切世界，是故名為佛！
地神虛空天，三十三天子，
光明悉映障，是故名為佛！
度生死有邊，超踰越群眾，
柔弱善調伏，正覺第一覺！
斷一切結縛，伏一切異道，
降一切魔怨，得無上正覺，
離塵滅諸垢，是故稽首禮！」
尊者婆耆舍偈讚歎時，諸比丘聞其所說，皆大歡喜！
<sid n="1207"/><note n="s46.9"/>
如是我聞：
一時，佛住舍衛國祇樹給孤獨園。
時，尊者婆耆舍住舍衛國東園鹿子母講堂，疾病困篤，尊者富隣尼<note n="s46.10"/>為看病人，供給供養。
時，尊者婆耆舍語尊者富隣尼言：「汝往詣世尊所，持我語白世尊言：『尊者婆耆舍稽首世尊足，問訊世尊少病少惱、起居輕利、得自安樂住不？』復作是言：『尊者婆耆舍住東園鹿子母講堂，疾病困篤，欲求見世尊，無力方便堪詣世尊。善哉！世尊！願往至東園鹿子母講堂尊者婆耆舍所，哀愍故！』」
時，尊者富隣尼卽受其語，往詣世尊，稽首佛足，退坐一面，作是言：「尊者婆耆舍住東園鹿子母講堂，疾病困篤，願見世尊，無力方便堪能奉見。善哉！世尊！願往東園鹿子母講堂尊者婆耆舍所，為哀愍故！」
爾時，世尊默然而許。
時，尊者富隣尼知佛許已，卽從座<note n="s46.11"/>起，禮佛足而去。
世尊晡時從禪起，往詣尊者婆耆舍。尊者婆耆舍遙見世尊，憑床欲起。
爾時，世尊見尊者婆耆舍憑床欲起，語言：「婆耆舍！莫自輕動！」世尊卽坐，問尊者婆耆舍：「汝所患苦，為平和可堪忍不？身諸苦痛為增為損？」
如前焰摩迦修多羅廣說，……乃至「我所苦患，轉覺其增，不覺其損」。
佛告婆耆舍：「我今問汝，隨意答我。汝得心不染、不著、不污、解脫、離諸顛倒不？」
婆耆舍白佛言：「我心不染、不著、不污、解脫、離諸顛倒。」
佛告婆耆舍：「汝云何得心不染、不著、不污、解脫、離諸顛倒？」
婆耆舍白佛言<note n="s46.12"/>：「我過去眼識於色，心不顧念，於未來色不欣想，於現在色不著。我過去、未來、現在眼識於色，貪欲愛樂念於彼得盡，無欲、滅、沒、息、離、解脫；心解脫已，是故不染、不著、不污、離諸顛倒，正受而住。如是耳、鼻、舌、身、意識，過去於法，心不顧念，未來不欣，現在不著。過去、未來、現在法中，念欲愛<note n="s46.13"/>盡，無欲、滅、沒、息、離、解脫；心解脫已，是故不染、不著、不污、解脫、離諸顛倒，正受而住。唯願世尊今日最後饒益於我，聽我說偈。」
佛告婆耆舍：「宜知是時！」
尊者婆耆舍起，正身端坐，繫念在前，而說偈言：
「我今住佛前，稽首恭敬禮！
於一切諸法，悉皆得解脫；
善解諸法相，深信樂正法。
世尊等正覺，世尊為大師，
世尊降魔怨，世尊大牟尼，
滅除一切使，自度群生類。
世尊於世間，諸法悉覺知，
世間悉無有，知法過佛者，
於諸天人中，亦無與佛等；
是故我今日，稽首大精進！
稽首士之上，拔諸愛欲刺，
我今是最後，得見於世尊，
稽首日種<note n="s46.14"/>尊，暮當般涅槃。
正智<note n="s46.15"/>繫正念，於此朽壞身，
餘勢之所起，從今夜永滅，
三界不復染，入無餘涅槃。
苦受及樂受，亦不苦不樂，
從觸因緣生，於今悉永斷。
苦受及樂受，亦不苦不樂，
從觸因緣生，於今悉已知。
若內及與外，苦樂等諸受，
於受無所著，正智正繫心。
於初中最後，諸聚無障礙<note n="s46.16"/>；
諸聚既已斷，了知愛<note n="s46.17"/>無餘。
明見真實者，說九十一劫，
三劫中不空，有大仙人尊，
餘空無洲依，唯畏恐怖劫<note n="s46.18"/>。
當知大仙人，乃復出於世，
安慰諸天人，開眼離塵冥，
示悟諸眾生，令覺一切苦：
苦苦及苦集，超<note n="s46.19"/>苦之寂滅，
賢聖八正道，安隱趣涅槃。
世間難得者，現前悉皆得，
生世得人身，演說於正法，
隨己之所欲，離垢求清淨，
專修其己利，勿令空無果。
空過<note n="s46.20"/>則生憂，隣<note n="s46.21"/>於地獄苦，
於所說正法，不樂不欲受，
當久處生死，輪迴息無期，
長夜懷憂惱<note n="s46.22"/>，如商人失財。
我今眾慶集，無復生老死，
輪迴悉已斷，不復重受生。
愛識河水流，於今悉枯竭，
已拔陰根本，連鎖不相續。
供養大師畢，所作者已作，
重擔悉已捨，有流悉已斷，
不復樂受生，亦無死可惡，
正智正繫念，唯待終時至。
念空野龍象，六十雄猛獸<note n="s46.23"/>，
一旦免枷鎖，逸樂山林中；
婆耆舍亦然，大師口生子，
厭捨於徒眾，正念待時至。
今告於汝等，諸來集會者，
聽我最後偈，其義所饒益。
生者悉歸滅，諸行無有常，
速生速死法，何可久依怙！
是故強其志，精勤方便求，
觀察有<note n="s46.24"/>恐怖，隨順牟尼道，
速盡此苦陰，勿復增輪轉。
佛口所生子，歎說此偈已，
長辭於大眾，婆耆舍涅槃。」
彼以慈悲故，說此無上偈，
尊者婆耆舍，如來法生子，
垂心哀愍故，說此無上偈，
然後般涅槃，一切當敬禮！
<sid n="1208"/><note n="s46.25"/>
如是我聞：
一時，佛住舍衛國祇樹給孤獨園。
時，有一天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
時，彼天子而說偈問佛：
「阿練若比丘<note n="s46.26"/>，住於空閑處，
寂靜修梵行，於一坐而食<note n="s46.27"/>。
以何因緣故，顏色特<note n="s46.28"/>鮮明？」
爾時，世尊說偈答言：
「於過去無憂，未來不欣樂，
現在隨所得，正智繫念持，
飯食繫念<note n="s46.29"/>故，顏色常鮮澤。
未來心馳想，過去追憂悔，
愚癡火自煎，如雹<note n="s46.30"/>斷生草<note n="s46.31"/>。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1209"/><note n="s46.32"/>
如是我聞：
一時，佛住舍衛國祇樹給孤獨園。
時，有一天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
時，彼天子而說偈言：
「不欲起憍慢，善自調其心；
未曾修寂默，亦不入正受，
處林而放逸，不度死彼岸<note n="s46.33"/>。」
爾時，世尊說偈答言：
「已離於憍慢，心常入正受，
明智善分別，解脫一切縛；
獨一處閑林，其心不放逸，
於彼死魔怨，疾得度彼岸！」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1210"/><note n="s46.34"/>
如是我聞：
一時，佛住舍衛國祇樹給孤獨園。
時，有一天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
時，彼天子說偈問佛：
「云何得晝夜，功德常增長？
云何得生天？唯<note n="s46.35"/>願為解說！」
爾時，世尊說偈答言：
「種植園果<note n="s46.36"/>故，林樹蔭清涼；
橋船以濟度，造作福德舍；
穿井供渴乏，客舍給行旅。
如此之功德，日夜常增長；
如法戒具足，緣斯得生天。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1211"/><note n="s46.37"/>
如是我聞：
一時，佛住舍衛國祇樹給孤獨園。
時，有一天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
時，彼天子說偈問佛：
「施何得大力？施何得妙色？
施何得安樂？施何得明目？
修習何等施，名曰一切施？
今啟問世尊，願為分別說！」
爾時，世尊說偈答言：
「施食得大力，施衣得妙色，
施乘得安樂，施燈得明目。
虛舘以待賓，是名一切施<note n="s46.38"/>；
以法而誨彼，是則施甘露。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1212"/><note n="s46.39"/>
如是我聞：
一時，佛住舍衛國祇樹給孤獨園。
時，有天子名悉鞞梨<note n="s46.40"/>，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
時，彼天子而說偈言：
「諸天及世人，於食悉欣樂，
頗有諸世間，福樂自隨逐？」
爾時，世尊說<note n="s46.41"/>偈答言：
「淨信心惠施，此世及後世，
隨其所至處，福報常影隨。
是故當捨慳，行無垢惠施，
施已心歡喜，此世他世受。」
時，彼悉鞞梨天子白佛言：「奇哉！世尊！善說斯義：
『淨信心惠施，此世及他世，
隨其所至處，福報常影隨。
是故當捨慳，行無垢惠施，
施已心歡喜，此世他世受。』」
悉鞞梨天子白佛言：「世尊！我自知過去世時曾為國王，名悉鞞梨，於四城門普施為福，於其城內有四交道，亦於其中布施作福。
「時，有第一夫人來語<note n="s46.42"/>我言：『大王大作福德，而我無力修諸福業。』我時告言：『城東門外布施作福悉皆屬汝。』時，諸王子復來白我：『大王多作功德，夫人亦同，而我無力作諸福業，我今願得依於大王少作功德。』我時答言：『城南門外所作施福悉皆屬汝。』時，有大臣復來白我：『今日大王多作功德，夫人、王子悉皆共之，而我無力作諸福業，願依大王少有所作。』我時告言：『城西門外所作施福悉皆屬汝。』時，諸將士復來白我：『今日大王多作功德，夫人、太子及諸大臣悉皆共之，唯我無力能修福業，願依大王得有所作。』我時答言：『城北<note n="s46.43"/>門外所作施福悉皆屬汝。』國中庶民復來白我：『今日大王多作功德，夫人、王子、大臣、諸將悉皆共之，唯我無力不能修福，願依大王少有所作。』我時答言：『於其城內四交道頭所作施福悉屬汝等。』爾時，國王夫人、王子<note n="s46.44"/>、大臣、將士、庶民悉皆惠施，作諸功德，我先所作惠施功德於茲則斷。
「時，我所使諸作福者，還至我所，為我作禮而白我言：『大王當知：諸修福處，夫人、王子、大臣、將士及諸庶民各據其處，行施作福，大王所施於茲則斷。』我時答言：『善男子！諸方邊國歲輸財物應入我者，分半入庫，分其半分，卽於彼處惠施作福。』彼聞教旨，往<note n="s46.45"/>詣邊國，集諸財物，半送於庫，半留於彼惠施作福。
「我先長夜如是惠施作福，長夜常得可愛、可念、可意福報，常受快樂，無有窮極。以斯福業及福果福報，悉皆入於大功德聚數，譬如五大河合為一流，所謂恒河、耶蒲那、薩羅由、伊羅跋提、摩醯，如是五河合為一流，無有人能量其河水百千萬億斗斛之數。彼大河水得為大水聚數，我亦如是，所作功德果、功德報不可稱量，悉得入於大功德聚數。」
爾時，悉鞞梨天子聞佛所說，歡喜隨喜，稽首佛足，卽沒不現。
<sid n="1213"/><note n="s46.46"/>
如是我聞：
一時，佛住舍衛國祇樹給孤獨園。
時，有一天子，容色絕妙，於後夜時來詣佛所，稽首佛足，退坐一面，身諸光明皆悉遍照祇樹給孤獨園。
時，彼天子說偈問佛：
「何等人能為遠遊善知識？
何等人能為居家善知識？
何等人能為通財善知識？
何等人能為後世善知識？」
爾時，世尊以偈答言：
「商人之導師，遊行善知識。
貞祥賢良妻，居家善知識。
宗親相習近，通財善知識。
自所修功德，後世善知識。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1214"/><note n="s46.47"/>
如是我聞：
一時，佛住舍衛國祇樹給孤獨園。
時，有一天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
時，彼天子而說偈言：
「冥運持命去，故令人短壽，
為老所侵迫，而無救護者；
覩斯老病死，令人大恐怖，
唯作諸功德，樂往<note n="s46.48"/>至樂所。」
爾時，世尊說偈答言：
「冥運持命去，故令人短壽，
為老所侵迫，而無救護者；
觀此有餘過，令人大恐怖，
當斷世貪愛，無餘涅槃樂！」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1215"/><note n="s46.49"/>
如是我聞：
一時，佛住舍衛國祇樹給孤獨園。
時，有一天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
時，彼天子說偈問佛：
「斷除於幾法？幾法應棄捨？
而復於幾法，增上方便修？
幾聚應超越，比丘度駛<note n="s46.50"/>流？」
爾時，世尊說偈答言：
「斷除五捨五，增修於五根，
超越五和合，比丘度流淵<note n="s46.51"/>。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1216"/><note n="s46.52"/>
如是我聞：
一時，佛住舍衛國祇樹給孤獨園。
時，有天子容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
時，彼天子說偈問佛：
「幾人於覺眠？幾人於眠覺？
幾人取塵垢？幾人得清淨？」
爾時，世尊說偈答言：
「五人於覺眠，五人於眠覺，
五人取於垢，五人得清淨<note n="s46.53"/>。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1217"/><note n="s46.54"/>
如是我聞：
一時，佛住舍衛國祇樹給孤獨園。
時，有天子容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
時，彼天子而說偈言：
「母子更相喜，牛主樂其牛，
眾生樂有餘，無樂無餘者！」
爾時，世尊說偈答言：
「母子更相憂，牛主憂其牛，
有餘眾生憂，無餘則無憂！」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1218"/><note n="s46.55"/>
如是我聞：
一時，佛住舍衛國祇樹給孤獨園。
時，有天子容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
時，彼天子說偈問佛：
「何等人之物？何名第一伴？
以何而活命？眾生何處依？」
爾時，世尊說偈答言：
「田宅眾生有，賢妻第一伴，
飲食已存命，業為眾生依。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1219"/><note n="s46.56"/>
如是我聞：
一時，佛住舍衛國祇樹給孤獨園。
時，有天子容色絕妙，來詣佛所，稽首佛足，身諸光明遍照祇樹給孤獨園。
時，彼天子而說偈言：
「所愛無過子，財無貴於牛，
光明無過日，薩羅無過海<note n="s46.57"/>。」
爾時，世尊說偈答言：
「愛無過於己，財無過於穀，
光明無過慧，薩羅無過見。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1220"/><note n="s46.58"/>
如是我聞：
一時，佛住舍衛國祇樹給孤獨園。
時，有天子容色絕妙，來詣佛所，稽首佛<note n="s46.59"/>足，身諸光明遍照祇樹給孤獨園。
時，彼天子而說偈言：
「剎利<note n="s46.60"/>兩足尊，犎<note n="s46.61"/>牛四足勝，
童英為上妻，貴生為上子。」
爾時，世尊說偈答言：
「正覺兩足尊，生馬四足勝，
順夫為賢妻，漏盡子之上。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1221"/><note n="s46.62"/>
如是我聞：
一時，佛住舍衛國祇樹給孤獨園。
時，有天子容色絕妙，來詣佛所，稽首佛足，身諸光明遍照祇樹給孤獨園。
時，彼天子而說偈言：
「從地起眾生，何者為最勝？
於空墮落者，復以何勝上？
凡所祈請處，何者最第一？
於諸言語中，何者為上辯？」
時，有一天子<note n="s46.63"/>，本為田家子，今得生天上，以本習故，卽便說偈答彼天子：
「五穀從地生，是則為最勝。
種子於空中，落地為最勝。
 *犎牛資養人，是則依中勝。
愛子有所說，是則言中勝。」
彼發問天子語答者言：「我不問汝，何故多言輕躁妄說？我自說偈問世尊言：
『從地起眾生，何者為最勝？
於空墮地者，復以何為勝？
凡所祈請處，何者為最勝？
於諸言語中，何者為上辯？』」
爾時，世尊說偈答言：
「從下踊出者，三明為最上。
從空流下者，三明亦第一。
賢聖弟子僧，是師依之上。
如來之所說，諸說之最辯。」
時，彼天子復說偈言：
「世間幾法起？幾法相順可？
世幾法取愛？世幾法損減？」
爾時，世尊說偈答言：
「世六法<note n="s46.64"/>等起，世六法順可，
世六法取愛，世六法損減。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1222"/><note n="s46.65"/>
如是我聞：
一時，佛住舍衛國祇樹給孤獨園。
時，有天子容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
時，彼天子說偈問佛：
「誰持世間去？誰拘牽世間？
何等為一法，制御於世間？」
爾時，世尊說偈答言：
「心持世間去，心拘引世間，
其心為一法，能制御世間。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1223"/><note n="s46.66"/>
如是我聞：
一時，佛住舍衛國祇樹給孤獨園。
時，有天子容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
時，彼天子說偈問佛：
「誰縛於世間？誰調伏令解？
斷除何等法，說名得涅槃？」
爾時，世尊說偈答言：
「欲能縛世間，調伏欲解脫，
斷除愛欲者，說名得涅槃。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1224"/><note n="s46.67"/>
如是我聞：
一時，佛住舍衛國祇樹給孤獨園。
時，有一天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
時，彼天子說偈問佛：
「誰掩於世間？誰遮絡世間？
誰結縛眾生？何處建立世？」
爾時，世尊說偈答言：
「衰老掩世間，死遮絡世間，
愛繫縛眾生，法建立世間。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1225"/><note n="s46.68"/>
如是我聞：
一時，佛住舍衛國祇樹給孤獨園。
時，有一天子，容色絕妙，於後夜時來詣佛所，稽首佛足，退坐一面，身諸光明遍<note n="s46.69"/>照祇樹給孤獨園。
時，彼天子說偈問佛：
「誰隱彼世間？誰繫於世間？
誰憶<note n="s46.70"/>於眾生？誰建眾生幢？」
爾時，世尊說偈答言：
「無明覆世間，愛結縛眾生，
隱覆 *憶眾生<note n="s46.71"/>，我慢眾生幢。」
時，彼天子卽復說偈而問佛言：
「誰無有覆蓋？誰復無愛結？
誰卽出隱覆？誰不建慢幢？」
爾時，世尊說偈答言：
「如來等正覺，正智<note n="s46.72"/>心解脫；
不為無明覆，亦無愛結繫，
超出於隱覆，摧滅我慢幢。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1226"/><note n="s46.73"/>
如是我聞：
一時，佛住舍衛國祇樹給孤獨園。
時，有一天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
時，彼天子說偈問佛：
「何等為上士，所有資財物？
云何善修習，而致於安樂？
云何眾味中，得為最上味？
云何眾生中，得為第一壽？」
爾時，世尊說偈答言：
「清淨信樂心，名士夫勝財。
修行於正法，能招安樂果。
真諦之妙說，是則味之上。
賢聖智慧命，是為壽中最！」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1227"/><note n="s46.74"/>
如是我聞：
一時，佛住舍衛國祇樹給孤獨園。
時，有一天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
時，彼天子說偈問佛：
「云何為比丘，同己之第二<note n="s46.75"/>？
云何為比丘，隨順教授者？
比丘於何處，遊心自娛樂，
娛樂彼處已，能斷諸結縛？」
爾時，世尊說偈答言：
「信為同己二，智慧教授者，
涅槃喜樂處，比丘斷結縛。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1228"/><note n="s46.76"/>
如是我聞：
一時，佛住舍衛國祇樹給孤獨園。
時，有天子容色絕妙，於後夜時來詣佛所，稽首佛足，身諸光明遍照祇樹給孤獨園。
時，彼天子說偈問佛：
「云何善至老？云何善建立？
云何為人寶？云何賊不奪？」
爾時，世尊說偈答言：
「正戒善至老，淨信善建立，
智慧為人寶，功德賊不奪。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1229"/><note n="s46.77"/>
如是我聞：
一時，佛住舍衛國祇樹給孤獨園。
時，有天子容色絕妙<note n="s46.78"/>，來詣佛所，稽首佛足，身諸光明遍照祇樹給孤獨園。
時，彼天子說偈問佛：
「何法生眾生？何等前驅馳？
云何起生死？何者不解脫？」
爾時，世尊說偈答言：
「愛欲生眾生，意在前驅馳，
眾生起生死，苦法不解脫。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1230"/><note n="s46.79"/>
如是我聞：
一時，佛住舍衛國祇樹給孤獨園。
時，有天子容色絕妙，於後夜時來詣佛所，稽首佛足，身諸光明遍照祇樹給孤獨園。
時，彼天子說偈問佛：
「何法生眾生？何等前驅馳？
云何起生死？何法可依怙<note n="s46.80"/>？」
爾時，世尊說偈答言：
「愛欲生眾生，意在前驅馳，
眾生起生死，業者可依怙<note n="s46.81"/>。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1231"/><note n="s46.82"/>
如是我聞：
一時，佛住舍衛國祇樹給孤獨園。
時，有天子容色絕妙，於後夜時來詣佛所，稽首佛足，身諸光明遍照祇樹給孤獨園。
時，彼天子說偈問佛：
「何法生眾生？何等前驅馳？
云何起生死？何法甚可畏？」
爾時，世尊說偈答言：
「愛欲生眾生，意在前驅馳，
眾生起生死，業為甚可畏。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1232"/><note n="s46.83"/>
如是我聞：
一時，佛住舍衛國祇樹給孤獨園。
時，有天子容色絕妙，於後夜時來詣佛所，稽首佛足，身諸光明遍照祇樹給孤獨園。
時，彼天子說偈問佛：
「何名為非道？云何日夜遷？
云何垢梵行？云何累世間？」
爾時，世尊說偈答言：
「貪欲名非道，壽命日夜遷，
女人梵行垢，女則累世間。
熾然修梵行，已洗諸非小<note n="s46.84"/>。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1233"/><note n="s46.85"/>
如是我聞：
一時，佛住舍衛國祇樹給孤獨園。
時，有天子容色絕妙，於後夜時來詣佛所，稽首佛足，身諸光明遍照祇樹給孤獨園。
時，彼天子說偈問佛：
「何法映世間？何法無有上？
何等為一法，普制御眾生？」
爾時，世尊說偈答言：
「名者映世間，名者世無上，
唯有一名法，能制御世間<note n="s46.86"/>。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1234"/><note n="s46.87"/>
如是我聞：
一時，佛住舍衛國祇樹給孤獨園。
時，有天子容色絕妙，於後夜時來詣佛所，稽首佛足，身諸光明遍照祇樹給孤獨園。
時，彼天子說偈問佛：
「何法為偈因？以何莊嚴偈？
偈者何所依？何者為偈體？」
爾時，世尊說偈答言：
「欲者是偈因，文字莊嚴偈，
名者偈所依，造作為偈體。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1235"/><note n="s46.88"/>
如是我聞：
一時，佛住舍衛國祇樹給孤獨園。
時，有天子容色絕妙，於後夜時來詣佛所，稽首佛足，却<note n="s46.89"/>坐一面，身諸光明遍照祇樹給孤獨園。
時，彼天子說偈問佛：
「云何知車乘？云何復知火？
云何知國土？云何知妻婦？」
爾時，世尊說偈答言：
「見幢蓋知車，見烟則知火，
見王知國土，見夫知其妻。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
雜阿含經卷第四十六