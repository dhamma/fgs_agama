　　（一三七）中阿含<note n="m137.42"/>大品世間經<note n="m137.43"/>第二十一（ *第三念誦）
我聞如是：
一時，佛遊舍衛國，在勝林給孤獨園。
爾時，世尊告諸比丘：「如來自覺世間，亦為他說，如來知世間。如來自覺世間集<note n="m137.44"/>，亦為他說，如來斷世間集<note n="m137.45"/>。如來自覺世間滅，亦為他說，如來世間滅作證。如來自覺世間道跡，亦為他說，如來修世間道跡。若有一切盡普正，有彼一切如來知見覺得。所以者何？如來從昔夜覺無上正盡之覺，至于<note n="m137.46"/>今日夜，於無餘涅槃界，當取滅訖。於其中間，若如來口有所言說，有所應對者，彼一切是真諦，不虛不離於如，亦非顛倒，真諦審實。若說師子者，當知<note n="m137.47"/>說如來。所以者何？如來在眾有所講說，謂師子吼<note n="m137.48"/>，一切世間，天及魔、梵、沙門、梵志，從人至天，如來是梵有，如來至冷有，無煩亦無熱，真<note n="m137.49"/>諦不虛有<note n="m137.50"/>。」於是，世尊說此頌曰：
「知一切世間，出一切世間，
說一切世間，一切世如真。
彼最上尊雄，能解一切縛，
得盡一切業，生死悉解脫。
是天亦是人，若有歸命佛，
稽首禮如來，甚深極大海。
知已亦<note n="m137.51"/>修敬，諸天香音神<note n="m137.52"/>，
彼亦稽首禮，謂隨於死者。
稽首禮智<note n="m137.53"/>士，歸命人之上<note n="m137.54"/>，
無憂離塵安，無礙諸解脫。
是故當<note n="m137.55"/>樂禪，住遠離極定，
當自作燈明，無我必失時，
失時有憂慼，謂墮地獄中。」
佛說如是，彼諸比丘聞佛所說，歡喜奉行！
世間經第二十一竟<note n="m137.56"/>（三百九十六字<note n="m137.57"/>）