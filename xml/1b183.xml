　（一八三）*中阿含雙品馬邑經<note n="m183.29"/>（下<note n="m183.30"/>）第二（第四分別誦<note n="m183.31"/>）
我聞如是：
一時，佛遊鴦騎國，與大比丘眾俱，往至馬邑，住馬林寺，及比丘眾。
爾時，世尊告諸比丘：「人見汝等沙門，是沙門。人問汝等沙門，汝自稱沙門耶？」
諸比丘白曰：「爾也，世尊！」
佛復告曰：「是以汝等以此，要以此沙門，當學沙門道跡<note n="m183.32"/>，莫非沙門。學沙門道跡已，要是真諦沙門、不虛沙門，若受衣被、飲食、床榻、湯藥及若干種諸生活具者，彼所供給，得大福，得大果，得大功德，得大廣報。汝等當學如是。云何非沙門道跡，非沙門？若有貪伺不息貪伺，有恚不息恚，有瞋不息瞋，有不語不息不語，有結不息結<note n="m183.33"/>，有慳不息慳，有嫉不息嫉，有諛<note n="m183.34"/>諂不息 *諛諂，有欺誑不息欺誑，有無慚不息無慚，有無愧不息無愧，有惡欲不息惡欲，有邪見不息邪見，此沙門垢、沙門 *諛諂、沙門詐偽、沙門曲，趣至惡處未盡已，學非沙門道跡，非沙門<note n="m183.35"/>。
「猶如鉞斧，新作極利，有頭有刃，僧伽梨<note n="m183.36"/>所裹。我說彼癡學沙門道亦復如是，謂有貪伺不息貪伺，有恚不息恚，有瞋不息瞋，有不語不息不語，有結不息結，有慳不息慳，有嫉不息嫉，有 *諛諂不息 *諛諂，有無慚不息無慚，有無愧不息無愧，有惡欲不息惡欲，有邪見不息邪見，持僧伽梨，我不說是沙門。若持僧伽梨者，有貪伺息貪伺，有恚息恚，有瞋息瞋，有不語息不語，有結息結，有慳息慳，有嫉息嫉，有 *諛諂息 *諛諂，有無慚息無慚，有無愧息無愧，有惡欲息惡欲，有邪見息邪見者，彼諸親親朋友往詣而作是說：『賢人！汝當學持僧伽梨。賢！汝學持僧伽梨，有貪伺息貪伺，有恚息恚，有瞋息瞋，有不語息不語，有結息結，有慳息慳，有嫉息嫉，有 *諛諂息 *諛諂，有無慚息無慚，有無愧息無愧，有惡欲息惡欲，有<note n="m183.37"/>邪見息邪見。』若以我見持僧伽梨，有貪伺、恚、瞋、不語、結、慳、嫉、 *諛諂、無慚、無愧、惡欲、邪見，是以我持僧伽梨，我說非是沙門。
「如是無衣<note n="m183.38"/>、編髮<note n="m183.39"/>、不坐<note n="m183.40"/>、一食、常揚水<note n="m183.41"/>、持水。持水者，我說非是沙門。若持水，有貪伺息貪伺，有恚息恚，有瞋息瞋，有不語息不語，有結息結，有慳息慳，有嫉息嫉，有 *諛諂息 *諛諂，有無慚息無慚，有無愧息無愧，有惡欲息惡欲，有邪見息邪見，彼諸親親朋友<note n="m183.42"/>往詣而作是說：『賢！汝當持水。持水已，有貪伺息貪伺，有恚息恚，有瞋息瞋，有不語息不語，有結息結，有慳息慳，有嫉息嫉，有 *諛諂息 *諛諂，有無慚息無慚，有無愧息無愧，有惡欲息惡欲，有邪見息邪見。』若以我見持水，貪伺、恚、瞋、不語、結、慳、嫉、諛諂、無慚、無愧、有惡欲、有邪見，是以持水者，我說不是沙門，是謂非沙門道跡，非是沙門。
「云何沙門道跡，非不沙門？若有貪伺息貪伺，有恚息恚，有瞋息瞋，有不語息不語，有結息結，有慳息慳，有嫉息嫉，有 *諛諂息諛諂，有無慚息無慚，有無愧息無愧，有惡欲息惡欲，有邪見息邪見，此沙門嫉、沙門 *諛諂、沙門詐偽、沙門曲，趣至惡處盡已，學沙門道跡，非不沙門，是謂沙門道跡，非不沙門。
「彼如是成就戒，身清淨，口、意清淨，無有貪伺，心中無恚，無有睡眠，無 *掉、憍慠，斷疑度惑，正念正智，無有愚癡，彼心與慈俱，遍滿一方成就遊。如是二三四方，四維上下，普周一切，心與慈俱，無結無怨，無恚無諍，極廣甚大，無量善修，遍滿一切世間成就遊。如是悲、喜心與捨俱，無結無怨，無恚無諍，極廣甚大，無量善修，遍滿一切世間成就遊。如是悲、喜心與捨俱，無結無怨，無恚無諍，極廣甚大，無量善修，遍滿一切世間成就遊。彼作是念：有<note n="m183.43"/>麁、有妙、有想，來上出要，知如真。彼如是知、如是見已，則欲漏心解脫，有漏、無明漏心解脫，解脫已，便知解脫：生已盡，梵行已立，所作已辦，不更受有，知如真。
「猶去村不遠，有好浴池，清泉流盈，翠<note n="m183.44"/>草被岸，花樹四周。或於東方有一人來，飢渴疲極，脫衣岸上，入池快浴，去垢除熱，亦除渴乏。如是南方、西方、北方有一人來，飢渴疲極，脫衣岸上，入池快浴，去垢除熱，亦除渴乏。如是，剎利族姓子剃除鬚髮，著袈裟衣，至信、捨家、無家、學道，內行止，令得內止。內止者，我說沙門，說梵志，說聖，說淨浴。如是梵志、居士、工師族姓子剃除鬚髮，著袈裟衣，至信、捨家、無家、學道，內行止，令得內止。內止者，我說沙，說梵志，說聖，說淨浴。
「云何沙門？謂息止諸惡不善之法、諸漏穢汙，為當來有本，煩熱苦報，生、老、病、死因，是謂沙門。云何梵志？謂遠離諸惡不善之法、諸漏穢汙，為當來有本，煩熱苦報，生、老、病、死因，是謂梵志。云何為聖？謂遠離諸惡不善之法、諸漏穢汙，為當來有本，煩熱苦報，生、老、病、死因，是謂為聖。云何淨浴？謂淨浴諸惡不善之法、諸漏穢汙，為當來有本，煩熱苦報，生、老、病、死因，是謂淨浴。是謂沙門，是謂梵志，是謂為聖，是謂淨浴。」
佛說如是，彼諸比丘聞佛所說，歡喜奉行！
馬邑經（下<note n="m183.45"/>）第二竟<note n="m183.46"/>（千四百六十字<note n="m183.47"/>）