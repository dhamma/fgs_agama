　　（一三九） *中阿 *含大品息止道經<note n="m139.92"/>第二十三（ *第三念誦）
我聞如是：
一時，佛遊舍衛國，在勝林給孤獨園。
爾時，世尊告諸比丘：「年少比丘始成就戒，當以數數詣息止<note n="m139.93"/>道觀相──骨相<note n="m139.94"/>、青相<note n="m139.95"/>、腐相<note n="m139.96"/>、食相<note n="m139.97"/>、骨鎖相<note n="m139.98"/>。彼善受善持此相已，還至住處，澡洗手足，敷尼師檀<note n="m139.99"/>，在於床上結跏<note n="m139.100"/>趺坐，卽念此相──骨相、青相、腐相、食相、骨鎖相。所以者何？若彼比丘修習此相，速除心中欲恚之病。」於是，世尊說此頌曰<note n="m139.101"/>：
「若年少比丘，學<note n="m139.102"/>未得止<note n="m139.103"/>意，
當詣息止道，欲除其淫欲。
心中無恚諍，慈愍於眾生，
遍滿一切方，往至觀諸身。
當觀於青相，及以爛腐壞，
觀鳥<note n="m139.104"/>蟲所食，骨骨節相連。
修習如是相，還歸至本處，
澡洗於手足，敷床正基坐。
當以觀真實，內身及外身，
盛滿大小便，心腎肝肺等。
若欲分衛食，到人村邑間，
如將鎧纏絡，常正念在前。
若見色可愛，清淨欲相應，
見已觀如真，正念佛法、律。
此中無骨筋，無肉亦無血，
無腎心肝肺，無有涕唾腦。
一切地皆空，水種亦復然，
空一切火種，風種亦復空。
若所有諸覺，清淨欲相應，
彼一切息止，如慧之所觀。
如是行精勤，常念不淨想，
永斷淫怒癡，除一切無明，
興起清淨明，比丘得苦<note n="m139.105"/>邊。」
佛說如是，彼諸比丘聞佛所說，歡喜奉行！
息止道經第二十三竟<note n="m139.106"/>（三百七十二字<note n="m139.107"/>）