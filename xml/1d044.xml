九眾生居品第四十四<note n="e44.4"/>
<font color="#800000"><b>（三九○）</b></font><note n="e44.5"/>
聞如是：
一時，佛在舍衛國祇樹給孤獨園。
爾時，世<note n="e44.6"/>尊告諸比丘：「有九眾生居處，是眾生所居之處。云何為九？或有眾生，若干種身，若干種想，所謂天及人也；或有眾生，若干種身一想，所謂梵迦夷天，最初出現也；或有眾生，一身若干想，所謂光音天也；或有眾生，一身一想，所謂遍淨天也<note n="e44.7"/>；或有眾生無量空，所謂<note n="e44.8"/>空處天也；或有眾生無量識<note n="e44.9"/>，識處天也；或有眾生不用處，所謂<note n="e44.10"/>不用處天也；或有眾生有想無想<note n="e44.11"/>，有想無想處天也；諸所生之處名為九也。是謂，比丘！九眾生居處，羣萌之類，曾居、已居、當居；是故，比丘！當求方便，離此九處。如是，諸比丘！當作是學！」
爾時，諸比丘聞佛所說，歡喜奉行！
<font color="#800000"><b>（三九一）</b></font><note n="e44.12"/>
聞如是：
一時，佛在舍衛國祇樹給孤獨園。
爾時，世尊告諸比丘：「當說嚫願<note n="e44.13"/>有九種之德，汝等善思念之！吾今當敷演其義。」是時，諸比丘受佛教誡<note n="e44.14"/>。
佛告比丘：「彼云何名為嚫願九種之德？比丘當知：檀越<note n="e44.15"/>施主成就三法；所施之物亦成就三法；受物之人亦成就三法。彼檀越施主云何成就三法？於是，檀越施主信成就、誓願成就，亦不殺生，是謂檀越施主成就此三法。所施之物云何成就<note n="e44.16"/>三法？於是，施物色成就、香成就、味成就，是謂施物三事成就。云何受物之人成就三事？於是，受物之人戒成就、智慧成就、三昧成就，是謂受施之人成就三法。如是，達嚫成就此九法，獲大果報，至甘露滅盡之處。夫為施主欲求其福者，當求方便，成就此九法。如是，比丘！當作是學！」
爾時，諸比丘聞佛所說，歡喜奉行！
<font color="#800000"><b>（三九二）</b></font><note n="e44.17"/>
聞如是：
一時，佛在舍衛國祇樹給孤獨園。
爾時，世尊告諸比丘：「為成就九法。云何為九？強顏、耐辱、貪心、慳著、心念不捨離、健忘、少睡、隱匿淫泆<note n="e44.18"/>、亦無<note n="e44.19"/>返復為九。是謂，比丘！為成就此九法。惡比丘亦復成就九法。云何為九？於是，惡比丘強顏、耐辱、貪心<note n="e44.20"/>、慳著、健忘、少睡、淫泆隱<note n="e44.21"/>匿、亦無返復、念不捨離為九。
「云何惡比丘強顏？於是，惡比丘不應求者而求之，違沙門之行，如是比丘名為強顏。
「云何惡比丘耐辱？於是，惡比丘在諸賢善比丘所，自稱歎說，毀呰他人，如是比丘名為耐辱。
「云何比丘生貪心？於是，比丘見他財物皆生貪心，此名為貪也。
「云何比丘慳著？於是，比丘所得衣鉢不與人共，恆自藏舉，如是名為慳著。
「云何比丘健忘？於是，惡比丘恆多漏失妙善之言，亦不思惟方便，論說國事兵戰之法，如是惡比丘成就此健忘。
「云何惡比丘少於睡眠？於是，惡比丘所應思惟法而不思惟，如是惡比丘少於睡眠。
「云何惡比丘匿處淫 *泆？於是，惡比丘所為隱匿，不向人說，我今行淫<note n="e44.22"/>勿令人知，如是比丘所<note n="e44.23"/>隱匿淫 *泆。
「云何惡比丘無<note n="e44.24"/>返復？於是，惡比丘無恭敬之心，不奉事師長、尊敬<note n="e44.25"/>貴重之人，如是惡比丘無有返復。
「若惡比丘成就此九法，念不捨離者，終不成道果。是故，比丘！諸惡之法念當<note n="e44.26"/>捨之。如是，比丘！當作是學！」
爾時，諸比丘聞佛所說，歡喜奉行！
<font color="#800000"><b>（三九三）</b></font><note n="e44.27"/>
聞如是：
一時，佛在舍衛國祇樹給孤獨園。
爾時，世尊告諸比丘：「孔雀鳥成就九法。云何為九？於是，孔雀鳥顏貌端正<note n="e44.28"/>，音響<note n="e44.29"/>清徹，行步庠序，知時而行，飲食知節，常念知足，念不分散，少於睡眠，亦復少欲知於返復。是謂，比丘！孔雀之鳥成就<note n="e44.30"/>此九法。賢哲比丘亦復成就九法。云何為九？於是，賢善比丘顏貌端 *正，音 *響清徹，行步庠序，知時而行，飲食知節，常念知足，念不分散，少於睡眠，亦復少欲<note n="e44.31"/>知於返復。
「云何賢善比丘顏貌端 *正？所謂彼比丘出入行來進止之宜，終不失敘<note n="e44.32"/>，如是賢善比丘顏貌端 *正。
「云何比丘音 *響清徹？於是，比丘善別義理，終不錯亂，如是比丘音 *響清徹。
「云何比丘行步庠序？於是，比丘知時而行，不失次 *敘。又知可誦知誦，可習知習，可默知默，可起知起，如是比丘知於時節。
「云何比丘知時而行？於是，比丘應往卽往，應住卽住，隨順<note n="e44.33"/>聽法，如是比丘知時而行。
「云何比丘飲食知節？於是，比丘所得遺<span style="font-size: 12.0pt; font-family: 新細明體; mso-hansi-font-family: Times New Roman; mso-bidi-font-family: Times New Roman; mso-font-kerning: 1.0pt; mso-ansi-language: EN-US; mso-fareast-language: ZH-TW; mso-bidi-language: AR-SA">餘</span>，與人共分，不惜<note n="e44.34"/>所有，如是比丘飲食知節。
「云何比丘少於<note n="e44.35"/>睡眠？於是，比丘初夜時，習於警<note n="e44.36"/>寤，習三十七品無有漏脫，恆以經行<note n="e44.37"/>、臥覺而淨其意<note n="e44.38"/>；復於中夜思惟深奧；至後夜時，右脇著地，腳腳相累，思惟計明之想，復起經行而淨其意。如是，比丘少於睡眠。
「云何比丘少 *欲知於返復？於是，比丘承事三尊，奉敬師長，如是比丘少 *欲知於返復。如是，賢善比丘成就九法。今此九法當念奉行！如是，比丘！當作是學！」
爾時，諸比丘聞佛所說，歡喜奉行！
<font color="#800000"><b>（三九四）</b></font><note n="e44.39"/>
聞如是：
一時，佛在舍衛國祇樹給孤獨園。
爾時，世尊告諸比丘：「女人成就九法繫縛男子<note n="e44.40"/>。云何為九？所謂歌、舞、伎、樂、笑、啼、常求方宜、自以幻術顏色形體，計爾許<note n="e44.41"/>事中，唯有更樂，縛人最急，百倍、千倍，終不相比。如我今日觀察諸義，更樂縛人最急，無出是者，隨彼男子繫之牢固也。是故，諸比丘！當念捨此九法。如是，比丘！當作是學！」
爾時，諸比丘聞佛所說，歡喜奉行！
<font color="#800000"><b>（三九五）</b></font><note n="e44.42"/>
聞如是：
一時，佛在優迦羅竹園中，與大比丘眾五百人俱。
爾時，世尊告諸比丘：「我今與汝當說妙法，初善、中善、竟善，義理深邃，清淨修行梵行，此經名曰：『一切諸法之本。』汝等善思念之！」
諸比丘對曰：「如是，世尊！」是時，諸比丘從佛受教。
佛告之曰：「彼云何名為一切諸法之本？於是，比丘！凡夫之人不覩賢聖之教，亦不掌<note n="e44.43"/>護如來言教，不親近善知識，不受善知識言教。彼觀此地如實知之，此是地如審是地；如<note n="e44.44"/>實是地，亦復是水，亦復是火，亦復是風，四事合以為人，愚者之所娛樂。天自知為天，樂於天中<note n="e44.45"/>；梵天自知為梵天；大梵自知為大梵，無能出者；光音天還自相知由知光音天來；遍淨天自知為遍淨天<note n="e44.46"/>；果實天<note n="e44.47"/>自知為果實天而不錯亂；阿毗耶陀天<note n="e44.48"/>自知為阿毗耶陀天；空處天自知為空處天；識處天自知為識處天；不用處天自知為不用處天；有想無想處天自知為有想無想處天；見者自知為見；聞者自知為聞；欲者自知為欲；智者自知為智；一類自知為一類；若干類自知為若干類；悉具足自<note n="e44.49"/>知為悉具足；涅槃自知為涅槃，於中而自娛樂。所以然者，非智者之所說也。
「若聖弟子往覲聖人，承受其法，與善知識從事，恆親近善知識，觀此地種皆悉分明，知<note n="e44.50"/>所來處，亦不著於地，無有汙染之心。水、火、風亦復如是。人、天、梵王、光音、遍淨、果實、阿毗耶陀天、空處、識處、不用處、有想無想處，見、聞、念、知，一種、若干種，乃至於涅槃，亦不著於涅槃，不起涅槃之想。所以然者，皆由善分別、善觀察。若彼比丘漏盡阿羅漢，所作已辦，捨於重擔，盡生死原本，平等解脫，彼能分別地種，都<note n="e44.51"/>不起想著<note n="e44.52"/>。地種、人、天、梵王……乃至有想無想處，亦復如是，……至於涅槃，不著涅槃，不起涅槃之想。所以然者，皆由壞淫、怒、癡之所致也。比丘當知：如來、至真、等正覺善能分別於地，亦不著於地種，不起地種之想。所以然者，皆由破<note n="e44.53"/>愛網之所<note n="e44.54"/>致<note n="e44.55"/>。因有有生，因生有老<note n="e44.56"/>死，皆悉除盡，是故如來成最正覺。」佛說此語時<note n="e44.57"/>，是時諸比丘不受其教。所以然者，由魔波旬閉塞心意故。
「此經名曰：『一切諸法之本。』我今具足說之，諸佛世尊所應修行，我今已具足施行。汝等當念閑居樹下，端意坐禪，思惟妙義。今不為者，後悔無益！此是我之教誡<note n="e44.58"/>也。」
爾時，諸比丘聞佛所說，歡喜奉行！
<font color="#800000"><b>（三九六）</b></font><note n="e44.59"/>
聞如是：
一時，佛在羅閱城迦蘭陀竹園所，與大比丘眾五百人俱。
爾時，羅閱城中有一比丘，身遇疾病，至為困悴，臥大小便，不能自起止，亦無比丘往瞻視者，晝夜稱佛名號：「云何世尊獨不見愍？」
是時，如來以天耳聞彼比丘稱怨，喚呼投歸<note n="e44.60"/>如來。爾時，世尊告諸比丘：「吾與汝等，悉案行諸房，觀諸住處。」
諸比丘對曰：「如是，世尊！」
是時，世尊與<note n="e44.61"/>比丘僧前後圍繞，諸房間案行。爾時，病比丘遙見世尊來，𣈳欲從座<note n="e44.62"/>起而不能自轉搖。是時，如來到彼比丘所，而告之曰：「止！止！比丘！勿自動轉。吾自有坐具<note n="e44.63"/>，足得坐耳！」
是時，毗沙門天王知如來心中<note n="e44.64"/>所念，從野馬<note n="e44.65"/>世界沒，來至佛所，頭面禮足，在一面立。是時，釋提桓因知如來心中所念，卽來至佛所。梵天王亦復知如來心中所念，從梵天沒，來至佛所，頭面禮足，在一面坐。時，四天王知如來心中所念，來至佛所，頭面禮足，在一面立。
是時，佛告病比丘曰：「汝今患苦有損不至增乎？」
比丘對曰：「弟子患苦遂增不損，極為少賴。」
佛告比丘：「瞻病人今為所在？何人來相瞻視？」
比丘白佛言：「今遇此病無人相瞻視也。」
佛告比丘：「汝昔日未病之時，頗往問訊病人<note n="e44.66"/>乎？」
比丘白佛言：「不往問訊諸病人<note n="e44.67"/>。」
佛告比丘：「汝今無有善利於正法中，所以然者，皆由不往瞻視病故也。汝今，比丘！勿懷恐懼，當躬供養，令不有乏。如我今日天上、人中獨步無侶，亦能瞻視一切病人，無救護者與作救護，盲者與作眼目，救諸疾<note n="e44.68"/>人。」是時，世尊自除不淨，更與敷坐具。
是時，毗沙門天王及釋提桓因白佛言：「我等自當瞻此病比丘，如來勿復執勞。」
佛告諸天曰：「汝等且止，如來自當知時。如我自憶昔日未成佛道，修菩薩行，由一鴿故，自投命根，何況今日已<note n="e44.69"/>成佛道，當捨此比丘乎？終無此處！又釋提桓因先不瞻此病比丘，毗沙門天王護世之主亦不相瞻視。」
是時，釋提桓因及毗沙門天王皆默然不對。
爾時，如來手執掃篲<note n="e44.70"/>除去汙泥，更施設坐具，復與浣衣裳，三法視之<note n="e44.71"/>，扶病比丘令坐，淨水沐浴，有<note n="e44.72"/>諸天在上，以香水灌之。是時，世尊沐<note n="e44.73"/>浴比丘已，還坐牀上，手自授食。
爾<note n="e44.74"/>時，世尊見比丘食訖，除去<note n="e44.75"/>鉢器，告彼比丘曰：「汝今當捨三世之病。所以然者，比丘當知：生有處胎之厄，因生有老。夫為老者，形羸氣竭；因老有病。夫為病者，坐臥呻吟，四百四病<note n="e44.76"/>一時俱臻；因病有死。夫為死者，形神分離，往趣善惡。設罪多者，當入地獄，刀山、劍樹，火車、爐炭、吞飲融銅；或為畜生，為人所使，食以芻草，受苦無量；復於不可稱計無數劫中，作餓鬼形，身長數十由旬，咽細如針<note n="e44.77"/>，復以融銅而灌其口，經歷無數劫中得作人身，搒<note n="e44.78"/>笞<note n="e44.79"/>拷掠，不可稱計。復於無數劫中得生天上，亦經恩愛合會，又遇恩愛別離，欲無厭足；得賢聖道，爾乃離苦。
「今有九種之人，離於苦患。云何為九？所謂向阿羅漢、得阿羅漢、向阿那含、得阿那含、向斯陀含、得斯陀含、向須陀洹、得須陀洹、種性<note n="e44.80"/>人為九。是謂，比丘！如來出現世間，甚為難值，人身難得，生正國中，亦復難遭，與善知識相遇，亦復如是。聞說法言，亦不可遇，法法相生<note n="e44.81"/>，時時乃有。比丘當知：如來今日現在世間，得聞正法，諸根不缺，堪任聞其正法，今不殷勤，後悔無及。此是我之教 *誡。」
爾時，彼比丘聞如來教已，熟視尊顏，卽於 *座上得三明，漏盡意解。
佛告比丘：「汝 *已解病之原本乎？」
比丘白佛：「我 *已解病之原本，去離此生、老、病、死。皆是如來神力所加，以四等之心，覆護一切，無量無限不可稱計，身、口、意淨。」
是時，世尊具足說法已，卽從 *座起而去。
爾時，世尊告阿難曰：「汝今速打揵椎<note n="e44.82"/>，諸有比丘在羅閱城者，盡集普會講堂。」
是時，阿難從佛受教，卽集諸比丘在普會講堂。前白佛言：「比丘已<note n="e44.83"/>集，唯願世尊宜知是時！」
爾時，世尊往至講堂所，就 *座而坐。爾時，世尊告諸比丘：「汝等學道為畏國王、盜賊而出家乎？比丘！信堅固修無上梵行，欲得捨生、老、病、死、憂、悲、苦、惱，亦欲離十二牽連<note n="e44.84"/>。」
諸比丘對曰：「如是，世尊！」
佛告諸比丘：「汝等所以出家者，共一師、同一水乳；然各<note n="e44.85"/>各不相瞻視。自今已往<note n="e44.86"/>，當展轉相瞻視。設病比丘無弟子者，當於眾中差次使看病人。所以然者，離此已，更不見所為<note n="e44.87"/>之處，福勝視病之<note n="e44.88"/>人者；其瞻病者瞻我無異。」
爾時，世尊便說斯偈：
「設有供養我，及過去諸佛；
施我之福德，瞻病而無異。」
爾時，世尊說此教已，告阿難曰：「自今已後諸比丘各各當<note n="e44.89"/>相瞻視；若復比丘知而不為者，當案法律。此是我之教 *誡！」
爾時，諸<note n="e44.90"/>比丘聞佛所說，歡喜奉行！
<font color="#800000"><b>（三九七）</b></font><note n="e44.91"/>
聞如是：
一時，佛在舍衛國祇樹給孤獨園。
爾時，世尊告諸比丘：「有九種 *之人可敬可貴，供之得福。云何為九？所謂向阿羅漢、得阿羅漢、向阿那含、得阿那含、向斯陀含、得斯陀含、向須陀洹、得須陀洹、向<note n="e44.92"/>種性人為九。是謂，比丘！九種之人供之得福，終無耗減。」
爾時，諸比丘聞佛所說，歡喜奉行！
<font color="#800000"><b>（三九八）</b></font><note n="e44.93"/>
聞如是：
一時，佛在羅閱城迦蘭陀竹園所，與大比丘眾五百人俱。
是時，滿<note n="e44.94"/>呼王子至<note n="e44.95"/>世尊所，頭面禮足，在一面坐。是時， *滿呼王子白世尊言：「我曾聞：『朱利槃特比丘與盧迦延梵志共論，然此比丘不能答對。』我又曾聞：『如來弟子眾中，諸根闇鈍無有慧明，無<note n="e44.96"/>出此比丘上者。如來優婆塞中在居家者，迦毗羅衛城中瞿曇<note n="e44.97"/>釋種，諸根闇鈍，情意閉塞。』」
佛告王子曰：「朱利槃特比丘有神足之力，得上人之法，不習世間談論<note n="e44.98"/>之宜。又王子當知：此比丘者極有妙義。」
是時， *滿呼王子白世尊言：「佛所說雖爾，然我意中猶生此念：云何有大神力<note n="e44.99"/>，而不能與彼外道異學而共論議<note n="e44.100"/>？我今請佛及比丘僧，唯除朱利槃特一人。」
是時，世尊默然受請。是時，王子已見世尊受請已<note n="e44.101"/>，卽從 *座起，頭面禮世尊足，右遶<note n="e44.102"/>三匝，便退而去。卽其夜辦種種甘饌、飲食，敷好坐具，而白：「時到，今正是時。」
爾時，世尊以鉢使朱利槃特比丘捉在後住，將諸比丘眾，前後圍遶，入羅閱城。至彼王子所，各次第坐。爾時，王子白世尊言：「唯願如來手授我况！我今躬欲自飯如來。」
佛告王子曰：「今鉢在朱利槃特比丘所，竟不持來。」
王子白佛言：「願<note n="e44.103"/>世尊遣一比丘往取鉢來！」
佛告王子：「汝今自往取如來鉢來！」
爾時，朱利槃特比丘化作<note n="e44.104"/>五百華樹，其樹下皆有朱利槃特比丘坐。
爾時，王子聞佛教已，往取鉢。遙見五百樹下，皆有朱利槃特比丘於樹下坐禪，繫念在前，無有分散。見已，便作是念：何者是朱利槃特比丘？是時<note n="e44.105"/>， *滿呼王子卽還來<note n="e44.106"/>世尊所，而白佛言：「往彼園中均是朱利槃特比丘，不知何者是朱利槃特比丘？」
佛告王子曰：「還至園中，最在中央，住而彈指作是說：『其實是朱利槃特比丘者，唯願從 *座起！』」
是時， *滿呼王子受教已，復至園中，在中央立，而作是說：「其實是朱利槃特比丘者，便從 *座起！」王子正<note n="e44.107"/>作是語已，其餘五百化比丘自然消滅，唯有一朱利槃特比丘在。是時， *滿呼王子共朱利槃特比丘至世尊所，頭面禮足，在一面立。爾時， *滿呼王子白佛言：「唯願世尊今自悔責！不信如來言教：『此比丘有<note n="e44.108"/>神足大威力。』」
佛告王子曰：「聽汝懺悔！如來所說終無有二。又此世間有九種人周旋往來。云何為九？一者豫知人情，二者聞已便知，三者觀相然後乃知，四者觀察義理然後乃知，五者知味然後乃知，六者知義、知味然後乃知，七者不知義、不知味，八者學於思惟神足之力，九者所受義;mso-hansi-font-family:Foreign1;mso-bidi-font-family:&quot;Times New Roman&quot;;尠。是謂<note n="e44.109"/>，王子！九種之人出現世間。如是，王子！彼觀相之人於八人中最為第一，無過是者。今此朱利槃特比丘習於神足，不學餘法，此比丘恆以神足與人說法。我今阿難比丘觀相便知豫知人情，知如來須是，不用是，亦知如來應當說是，離是，皆令<note n="e44.110"/>分明。如今無有出阿難比丘上者<note n="e44.111"/>，博覽<note n="e44.112"/>諸經義，靡不周遍。又此朱利槃特比丘能化一<note n="e44.113"/>形作若干形，復還合為一。此比丘後日當於虛空中取滅度。吾更不見餘人取滅度，如阿難比丘、朱利槃特比丘之比也。」
是時，佛復告諸比丘曰：「我聲聞中第一比丘，變化身形，能大能小，無有如朱利槃特比丘之比<note n="e44.114"/>。」
是時， *滿呼王子手自斟酌，供養眾僧。除去鉢器，更取小 *座，在如來前，叉手白世尊言：「唯願世尊聽朱利槃特比丘恆至我家，隨其所須衣被、雜物、沙門之法，盡在我家取之，當盡形壽供給所須。」
佛告王子：「汝今，王子！還向朱利槃特比丘懺悔，躬自請之！所以然者，非智之人欲別智<note n="e44.115"/>者，此事難遇；欲言智者能別有智之人，可有此理耳！」
是時， *滿呼王子卽時<note n="e44.116"/>向朱利槃特比丘禮，自稱姓名，求其懺悔：「大神足比丘！生意輕慢，自今之<note n="e44.117"/>後更不敢犯。唯願受<note n="e44.118"/>懺悔，更不敢犯！」
朱利槃特比丘報曰：「聽汝悔過，後莫復犯！亦莫復誹謗賢聖。王子當知：其有眾生誹謗聖人者，必當墮三惡趣生地獄中。如是，王子！當作是學！」
爾時，佛與 *滿呼王子，說極妙之法，勸發令喜，卽於 *座上，得<note n="e44.119"/>演此咒願：
「祠祀<note n="e44.120"/>火為上，經書頌為最；
人中王為尊，眾流海為首；
星中月為先，光明日第一；
上下及四方，諸所有形物；
天及世間人，佛者最為尊；
欲求其福者，供養三佛陀<note n="e44.121"/>。」
爾時，世尊說此偈已，卽從 *座起。
是時， *滿呼王子聞佛所說，歡喜奉行！
<font color="#800000"><b>（三九九）</b></font><note n="e44.122"/>
聞如是：
一時，佛在舍衛國祇樹給孤獨園。
爾時，阿難白世尊言：「所謂善知識者，卽是半梵行 *之人也，將引善道以至無為。」
佛告阿難：「勿作是言：『言善知識者，卽是半梵行之人。』所以然者，夫善知識 *之人，卽是全梵行 *之人，與共從事，將視好道。我亦由善知識成無上正真、等正覺；以成道果，度脫眾生不可稱計，皆悉免生、老、病、死。以此方便，知夫善知識 *之人，全<note n="e44.123"/>梵行 *之人也。
「復次，阿難！若善男子、善女人與善知識共從事者，信根增益，聞、施、慧德皆悉備具。猶如月欲盛滿，光明漸增，倍於常時。此亦如是，若有善男子、善女人親近善知識，信、聞、念、施、慧皆悉增益。以此方便，知其善知識者卽是全梵行 *之人也。
「若我昔日不與善知識從事，終不為燈<note n="e44.124"/>光佛所見授決也；以與善知識從事故，得為與提和竭羅佛<note n="e44.125"/>所見授決。以此方便，知其善知識者，卽是全梵行 *之人也。
「若當，阿難<note n="e44.126"/>！世間無善知識者，則無有尊卑之 *敘，父母、師長、兄弟、宗親，則與彼豬犬之屬與共一類，造諸惡緣，種地獄罪緣；有善知識故，便別有父母、師長、兄弟、宗親。」
是時，世尊便說此偈：
「善知識非惡，親法非為食；
將導<note n="e44.127"/>於善路，此親最尊說。
「是故，阿難！勿復更說言：『善知識者是半梵行 *之人也。』」
爾時，阿難從佛受教聞佛所說，歡喜奉行！
<font color="#800000"><b>（四○○）</b></font><note n="e44.128"/>
聞如是：
一時，佛在羅閱城耆闍崛山中，與大比丘 *之眾五百人俱。
是時，釋提桓因從三十三天沒，來至佛所，頭面禮足，在一面立，白世尊言：「天及人民有何想<note n="e44.129"/>念？意何所求？」
佛告之曰：「世間流浪，其性不同，所趣各異，想念非一。天帝當知：昔我無數阿僧祇劫亦生此念：天及眾生之類，意何所趣向？為求何願？從彼劫至今日，不見一人心共同者。釋提桓因當知：世間眾生起顛倒 *之想，無常計常 *之想，無樂計樂 *之想，無我有我 *之想，不淨有淨 *之想，正路有邪路 *之想，惡有福想，福有惡想。以此方便，知眾生之類，其根難量，性行各異。
「若當眾生盡同一想，無若干想者，九<note n="e44.130"/>眾生居處，則不<note n="e44.131"/>可知，亦難分別九眾生居，神識所止亦復難明，亦復不知有八大地獄，畜生所趣亦復難知。不別有地獄之苦，不知有四姓之豪貴，不知有阿須倫所趣之道，亦復不知三十三天。設當盡共同一心者，當如光音天。以眾生若干種，想念亦若干種。是故，知有 *九眾生居處、九神所止處，知有八大地獄、三惡道，至三十三天，亦復如是。以此方便，知眾生<note n="e44.132"/>類，其性不同，所行各異。」
是時，釋提桓因白世尊言：「如來所說甚為奇雅：『眾生之性，其行不同，想念各異。以其眾生所行不同故，致有青、黃、白、黑、長、短不均。』又且，世尊！諸天事猥<note n="e44.133"/>，欲還天上。」
佛告釋提桓因曰：「宜知是時。」
是時，釋提桓因卽從 *座起，頭面禮足，便退而去。
爾時，釋提桓因聞佛所說，歡喜奉行！
九止‧嚫‧孔雀，繫縛‧法之本，
病‧供養‧槃特，梵行‧若干想。
增壹阿 *含經卷第 *四十<note n="e44.134"/>  