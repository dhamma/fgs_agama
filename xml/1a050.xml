<sid n="1322"/><note n="s50.1"/>
如是我聞：
一時，佛住王舍城迦蘭陀竹園。
時，有優婆夷<note n="s50.2"/>子，受八支齋，尋卽犯戒，卽為鬼神所持。
爾時，優婆夷卽說偈言：
「十四十五日，及月分八日，
神通瑞應月<note n="s50.3"/>，八支善正受，
受持於齋戒，不為鬼所持；
我昔數諮問，世尊作是說。」
爾時，彼鬼卽說偈言：
「十四十五日，及月分八日，
神足瑞應月，八支修正受；
齋肅清淨住，戒德<note n="s50.4"/>善守護，
不為鬼戲弄，善哉從佛聞。
汝當說言放，我當放汝子，
諸有慢緩業，染污行苦行，
梵行不清淨，終不得大果！
譬如拔葌<note n="s50.5"/>草，執緩則傷手；
沙門行惡觸，當墮地獄中。
譬如拔 *葌草，急捉<note n="s50.6"/>不傷手；
沙門善攝持，則到般涅槃。」
時，彼鬼神卽放優婆夷子。爾時，優婆夷說偈告子言：
「子汝今聽我，說彼鬼神說：
若有慢緩業，穢污修苦行，
不清淨梵行，彼不得大果！
譬如拔葌草，執緩則傷手；
沙門起惡觸，當墮地獄中。
如急執葌草，則不傷其手；
沙門善執護，逮得般涅槃。」
時，彼優婆夷子如是覺悟已，剃除鬚髮，著袈裟衣，正信、非家、出家學道。心不得樂，還歸自家。母遙見子，而說偈言：
「邁世而出家，何為還聚落？
燒舍急出財，豈還投火中！」
其子比丘說偈答言：
「但念母命終，存亡不相見；
故來還瞻視，何見子不歡？」
時，母優婆夷說偈答<note n="s50.7"/>言：
「捨欲而出家，還欲服食之；
是故我憂悲，恐隨魔自在！」
是時，優婆夷如是、如是發悟其子；如是，其子還空閑處，精勤思惟，斷除一切煩惱結縛，得阿羅漢果證。
<sid n="1323"/><note n="s50.8"/>
如是我聞：
一時，佛在摩竭提國人間遊行，到阿𦝲鬼住處<note n="s50.9"/>夜宿。
時，阿𦝲鬼集會諸鬼神。時，有竭曇鬼見世尊在阿𦝲鬼住處夜宿。見已，至阿𦝲鬼所，語阿𦝲鬼言：「聚落主！汝獲大利，如來宿汝住處。」
阿𦝲鬼言：「生人今日在我舍住耶？今當令知，為是如來？為非如來？」
時，阿𦝲鬼諸鬼神聚會畢，還歸自家，語世尊曰：「出去！沙門！」
爾時，世尊以他家故，卽出其舍。
阿𦝲鬼復言：「沙門！來入！」佛卽還入。以滅慢故，如是再三。
時，阿𦝲鬼第四復語世尊言：「沙門！出去！」
爾時，世尊語阿𦝲鬼言：「聚落主！已三見請，今不復出。」
阿𦝲鬼言：「今問沙門，沙門答我，能令我喜者善；不能令我喜者，我當壞其心，裂其胸，亦令熱血從其面出，執持兩手擲著恒水彼岸！」
世尊告言：「聚落主！我不見諸天、魔、梵、沙門、婆羅門、天神、世人，有能壞我心，裂我胸，令我熱血從面而出，執持兩手擲著恒水彼岸者。然，聚落主！汝今但問，當為汝說，令汝心喜。」
時，阿𦝲鬼說偈問佛：
「說何等名為勝士夫事物？
行於何等法，得安樂果報？
何等為美味？云何壽中勝？」
爾時，世尊說偈答言：
「淨信為最勝士夫之事物。
行法得樂果，解脫味中上。
智慧除老死，是為壽中勝！」
時，阿𦝲鬼復說偈言：
「云何得名稱，如上所說偈？」
爾時，世尊說偈答言：
「持戒名稱流，如上所說偈。」
時，阿𦝲鬼復說偈言：
「幾法起世間？幾法相順可？
世幾法取受<note n="s50.10"/>？世幾法損減？」
爾時，世尊以偈答言：
「世六法等起，六法相順可，
世六法取 *受，世六法損減。」
阿𦝲鬼復說偈問佛：
「誰能度諸流，晝夜勤方便？
無攀無住處，孰能不沈沒？」
爾時，世尊說偈答言：
「一切戒具足，智慧善正受，
正念內思惟，能度難度流。
不樂於五欲，亦超度色愛；
無攀無住處，是能不沒溺。」
時，阿𦝲鬼復說偈問佛：
「以何法度流？以何度大海？
以何捨離苦？以何得清淨？」
爾時，世尊說偈答言：
「以信度河流，不放逸度海，
精進能除<note n="s50.11"/>苦，以慧得清淨。
汝當更問餘，沙門梵志法；
其法無有過，真諦施調伏。」
時，阿𦝲鬼復說偈問佛：
「何煩更問餘沙門梵志法？
;卽曰最勝士，以顯大法炬。
於彼竭曇摩<note n="s50.12"/>，常當報其恩，
告我等正覺，無上導<note n="s50.13"/>御師。
我卽日當行，從村而至村，
親侍等正覺，聽受所說法。」
佛說此經已，阿𦝲鬼歡喜隨喜，作禮而去。
<sid n="1324"/><note n="s50.14"/>
如是我聞：
一時，佛住王舍城迦蘭陀竹園。
時，有叔迦羅<note n="s50.15"/>比丘尼住王園比丘尼眾中，為王舍城諸人恭敬供養，如阿羅漢。
又於一時，王舍城人於一吉星日歡集大會，卽於是日闕不供養。有一鬼神，敬重彼比丘尼故，至王舍城里巷之中，家家說偈：
「王舍城人民，醉酒眠<note n="s50.16"/>睡臥，
不勤供養彼叔迦比丘尼。
善修諸根故，名曰叔迦羅；
善說離垢法，涅槃清涼處。
隨順聽所說，終日樂無厭，
乘聽法智慧，得度生死流；
猶如海商人，依附力馬王。」
時，一優婆塞以衣布施叔迦羅比丘尼，復有優婆塞以食供養。
時，彼鬼神卽說偈言：
「智慧優婆塞<note n="s50.17"/>，獲福利豐多！
施叔迦羅衣，離諸煩惱故。
智慧優婆塞，獲福利豐多！
施叔迦羅食，離諸積聚故。」
時，彼鬼神說斯偈已，卽沒不現。
<sid n="1325"/><note n="s50.18"/>
如是我聞：
一時，佛住王舍城迦蘭陀竹園。
時，毘羅<note n="s50.19"/>比丘尼住王舍城王園比丘尼眾中，為王舍城諸人民，於吉星日集聚大會，當斯之日，毘羅比丘尼無人供養。
時，有鬼神敬重毘羅比丘尼，卽入王舍城，處處里巷四衢道頭而說偈言：
「王舍城人民，醉酒惛睡臥<note n="s50.20"/>；
毘羅比丘尼，無人供養者。
毘羅比丘尼，勇猛修諸根，
善說離垢塵<note n="s50.21"/>，涅槃清涼法。
皆隨順所說，終日樂<note n="s50.22"/>無厭，
乘聽法智慧，得度生死流。」
時，有一優婆塞持衣布施毘羅比丘尼，復有一優婆塞以食供養。
時，彼鬼神而說偈言：
「智慧優婆塞，今獲多福利！
以<note n="s50.23"/>衣施斷縛毘羅比丘尼。
智慧優婆塞，今獲多福利！
食施毘羅尼，離諸和合故。」
時，彼鬼神說偈已，卽沒不現。
<sid n="1326"/><note n="s50.24"/>
如是我聞：
一時，佛住王舍城迦蘭陀竹園。
時，有娑多耆利<note n="s50.25"/>天神、醯魔波低<note n="s50.26"/>天神共作約誓：「若其宮中有寶物出者，必當相語；不相語者，得違約罪。」
時，醯魔波低天神宮中有未曾有寶──波曇摩華<note n="s50.27"/>出，華有千葉，大如車輪，金色寶莖。
時，醯魔波低天神遣使告語娑多耆利：「聚落主！今我宮中忽生未曾有寶──波曇摩花，華有千葉，大如車輪，金色寶莖，可來觀看！」
娑多耆利天神遣使詣醯魔波低舍，告言：「聚落主！用是波曇摩百千為？今我宮中有未曾有寶──大波曇摩出，所謂如來、應、等正覺、明行足、善逝、世間解、無上士、調御丈夫、天人師、佛、世尊，汝便可來奉事供養！」
時，醯魔波低天神𣈳與五百眷屬往詣娑多耆利天神所，說偈問言：
「十五日良時，天夜遇歡會，
當說受何齋？從何<note n="s50.28"/>羅漢受？」
時，娑多耆利說偈答言：
「今日佛世尊，在摩竭勝國，
住於王舍城，迦蘭陀竹園，
演說微妙法，滅除眾生苦；
苦苦及苦集，苦滅盡作證，
八聖出苦道，安隱趣涅槃，
當往設供養，我羅漢世尊！」
醯魔波低說偈問言：
「彼妙<note n="s50.29"/>心願樂，慈濟眾生不？
彼於受不受，心想平等不？」
娑多耆利說偈答言：
「彼妙願慈心，度一切眾生。
於諸受不受，心想常平等。」
時，醯魔波低說偈問言：
「為具足明達，已行成就不？
諸漏永滅盡，不受後有耶？」
娑多耆利說偈答言：
「明達善具足，正行已成就。
諸漏永已盡，不復受後有。」
醯魔<note n="s50.30"/>波低說偈問言：
「牟尼意行滿，及身、口業耶？
明行悉具足，以法讚歎耶？」
娑多耆利說偈答言：
「具足牟尼心，及業身、口滿，
明行悉具足，以法而讚歎！」
醯 *魔波低說偈問言：
「遠離於害生，不與不取不？
為遠於放蕩，不離禪思不？」
娑多耆利復說偈言：
「常不害眾生，不與不妄取；
遠離於放蕩，日夜常思禪。」
醯魔波低復說偈問言：
「為不樂五欲，心不濁亂不？
有清淨法眼，滅盡愚癡不？」
娑多耆利說偈答言：
「心常不樂欲，亦無濁亂心。
佛法眼清淨，愚癡盡無餘。」
醯魔波低復說偈問言：
「至誠不妄語，麁澁<note n="s50.31"/>言無有？
得無別離說，無不誠說不？」
娑多耆利說偈答言：
「至誠不妄語，亦無麁澁言。
不離他親厚<note n="s50.32"/>，常說如法言。」
醯 *魔波低復說偈問言：
「為持清淨戒，正念寂滅不？
具足等解脫，如來大智不？」
娑多耆利說偈答言：
「淨戒悉具足，正念常寂靜。
等解脫成就，得如來大智。」
醯魔波低復說偈問言：
「明達悉具足，正行已清淨，
所有諸漏盡，不復受後有？」
娑多耆利說偈答言：
「明達悉具足，正行已清淨；
一切諸漏盡，無復後生有<note n="s50.33"/>。」
醯魔波低復說偈言：
「牟尼善心具，及身、口業跡，
明行悉成就，故讚歎其法？」
娑多耆利說偈答言：
「牟尼善心具，及身、口業跡，
明行悉成就，讚歎於其法<note n="s50.34"/>。」
醯魔波低復說偈言：
「伊尼延<note n="s50.35"/>鹿𨄔，仙人之勝相，
少食捨身貪，牟尼處林禪。
汝今當共行，敬禮彼瞿曇！」
時，有百千鬼神眷屬圍繞，娑多耆利、醯魔波低速至佛前<note n="s50.36"/>禮拜供養，整衣服，偏袒右肩，合掌敬禮，而說偈言：
「伊尼延鹿𨄔，仙人之勝相，
少食無貪嗜，牟尼樂林禪。
我等今故來，請問於瞿曇，
師子獨遊步，天<note n="s50.37"/>龍無恐畏，
今故來請問，牟尼願決疑！
云何得出苦？云何苦解脫？
唯願說解脫，苦於何所滅？」
爾時，世尊說偈答言：
「世五欲功德，及說第六意；
於彼欲無貪，解脫一切苦！
如是從苦出，如是解脫苦。
今答汝所問，苦從此而滅。」
娑多耆利、醯魔波低復說偈問佛：
「泉從何轉還？惡道何不轉？
世間諸苦樂，於何而滅盡？」
爾時，世尊說偈答言：
「眼耳鼻舌身，及以意入處，
於彼名及色，永滅盡無餘；
於彼泉轉還，於彼道不轉，
於彼<note n="s50.38"/>苦及樂，得無餘滅盡！」
娑多耆利、醯魔波低復說偈問佛：
「世間幾法起？幾法世和合？
幾法取世受<note n="s50.39"/>？幾法令世滅？」
爾時，世尊說偈答言：
「六法起世間，六法世和合，
六法取世受<note n="s50.40"/>，六法世損滅<note n="s50.41"/>。」
娑多耆利、醯魔波低復說偈問佛<note n="s50.42"/>：
「云何度諸流，日夜勤方便，
無攀無住處，而不溺深淵？」
爾時，世尊說偈答言：
「一切戒具足，智慧善正受；
如思惟繫念，是能度深淵！
不樂諸欲想，亦超色諸結；
無攀無住處，不溺於深淵！」
娑多耆利、醯魔波低復說偈問佛：
「何法度諸流？以何度大海？
云何捨離苦？云何得清淨？」
爾時，世尊說偈答言：
「正信<note n="s50.43"/>度河<note n="s50.44"/>流，不放逸度海，
精進能斷苦，智慧得清淨。」
爾時，世尊復說偈言：
「汝可更問餘沙門梵志法；
真實施調伏，除此更無法。」
醯魔波低復說偈言：
「更餘何所問，沙門梵志法？
大精進今日，已具善開導。
我今當報彼，娑多耆利恩，
能以導御師，告語於我等！
我當詣村村，家家而隨佛，
承事禮供養，從佛聞正法。
此百千鬼神，悉合掌恭敬，
一切歸依佛，牟尼之大師！
得無上之名，必見真實義，
成就大智慧，於欲不染著。
慧者當觀察，救護世間者，
得賢聖道跡，是則大仙人！」
佛說是經已，娑多耆利、醯魔波低及諸眷族五百鬼神聞佛所說，皆大歡喜，隨喜禮佛而去。
<sid n="1327"/><note n="s50.45"/>
如是我聞：
一時，佛住王舍城迦蘭陀竹園。
爾<note n="s50.46"/>時，尊者舍利弗、尊者大目揵連住耆闍崛山中。
時，尊者舍利弗新剃鬚髮。時，有伽吒及優波伽吒鬼。優波伽吒鬼見尊者舍利弗新剃鬚髮，語伽吒鬼言：「我今當往打彼沙門頭。」
伽吒鬼言：「汝優波伽吒！莫作是語。此沙門大德大力，汝莫長夜得大不饒益苦！」如是再三說。
時，優波伽吒鬼再三不用<note n="s50.47"/>伽吒鬼語，卽以手打尊者舍利弗頭。打已，尋自喚言<note n="s50.48"/>：「燒我，伽吒！煮我，伽吒！」再三喚已，陷入地中，墮阿毘地獄。
尊者大目揵連聞尊者舍利弗為鬼所打聲已，卽往詣尊者舍利弗所，問尊者舍利弗言：「云何，尊者！苦痛可忍不？」
尊者舍利弗答言：「尊者大目揵連！雖復苦痛，意能堪忍，不至大苦。」
尊者大目揵連語尊者舍利弗言：「奇哉！尊者舍利弗！真為大德大力，此鬼若以手打耆闍崛山者，能令碎如糠糟<note n="s50.49"/>，況復打人而不苦痛？」
爾時，尊者舍利弗語尊者大目揵連：「我實不大苦痛。」
時，尊者舍利弗、大目揵連共相慰勞。
時，世尊以天耳聞其語聲，聞已，卽說偈言：
「其心如剛石，堅住不傾動<note n="s50.50"/>，
染著心已離，瞋者不反報；
若如此修心，何有苦痛憂<note n="s50.51"/>？」
佛說此經已，諸比丘聞佛所說，歡喜奉行！
<sid n="1328"/><note n="s50.52"/>
如是我聞：
一時，佛住舍衛國祇樹給孤獨園。
時，有眾多比丘於拘薩羅國人間遊行，住一林中夏安居。彼林中有天神住，知十五日諸比丘受歲<note n="s50.53"/>，極生憂慼。
有餘天神語彼天神言：「汝何卒生愁憂苦惱？汝當歡喜諸比丘持戒清淨，今日受歲。」
林中天神答言：「我知比丘今日受歲，不同無羞外道受歲；然精進比丘受歲，持衣鉢，明日至餘處去，此林當空。」
比丘去後，林中天神而說偈言：
「今我心不樂，但見空林樹；
清淨心說法，多聞諸比丘，
瞿曇之弟子，今悉何處去？」
時，有異天子而說偈言：
「有至摩伽陀，有至拘薩羅，
亦至金剛地<note n="s50.54"/>，處處修遠離；
猶如野禽獸，隨所樂而遊。」
<sid n="1329"/><note n="s50.55"/>
如是我聞：
一時，佛住舍衛國祇樹給孤獨園。
爾時，有異比丘在拘薩羅國人間，止住一林中，入晝<note n="s50.56"/>正受<note n="s50.57"/>，身體疲極，夜則睡眠。
時，彼林中止住天神作是念：此非比丘法，於空林中入 *晝正受，夜著睡眠，我今當往覺悟之。
爾時，天神往至比丘前，而說偈言：
「比丘汝起起！何以著睡眠？
睡眠有何利？病時何不眠？
利刺刺身時，云何得睡眠？
汝本捨非家，出家之所欲，
當如本所欲，日夜求增進，
莫得墮<note n="s50.58"/>睡眠，令心不自在。
無常不恒欲<note n="s50.59"/>，迷醉於愚夫，
餘人悉被縛，汝今已解脫，
正信而出家，何以著睡眠？
已調伏貪欲，其心得解脫，
具足勝妙智，出家何故眠？
勤精進正受，常修堅固力，
專求般涅槃，云何而睡眠？
起明斷無明，滅盡諸有漏，
調彼後邊身，云何著睡眠？」
時，彼天神說是偈時，彼比丘聞其所說，專精思惟，得阿羅漢。
<sid n="1330"/><note n="s50.60"/>
如是我聞：
一時，佛住舍衛國祇樹給孤獨園。
時，有異比丘在拘薩羅住林中，入 *晝正受，心起不善覺，依於惡貪。
時，彼林中住止天神作是念：此<note n="s50.61"/>非比丘法，止住林中，入 *晝正受，心生不善覺，依於惡貪，我今當往開悟之。
時，彼天神卽說偈言：
「其心欲遠離，止<note n="s50.62"/>於空閑林，
放心隨外緣，亂想而流馳，
調伏樂世心，常樂心解脫。
當捨不樂心，執受安樂住，
思非於正念，莫著我、我所。
如以塵頭染，是著極難遣，
莫令染<note n="s50.63"/>樂著，欲心所濁亂。
如釋君馳象<note n="s50.64"/>，奮迅去塵穢，
比丘於自身，正念除塵垢。
塵者謂貪欲，非世間塵土；
黠慧明智者，當悟彼諸塵，
於如來法、律，持心莫放逸！
塵垢謂瞋恚，非世間塵土；
黠慧明智者，當悟彼諸塵，
於如來法、律，持心莫放逸！
塵垢謂愚癡，非世間塵土；
明智黠慧者，當捨彼諸塵；
於如來法、律，持心莫放逸！」
時，彼天神說是偈已，彼比丘聞其所說，專精思惟，斷諸煩惱心<note n="s50.65"/>，得阿羅漢。
<sid n="1331"/><note n="s50.66"/>
如是我聞：
一時，佛住舍衛國祇樹給孤獨園。
時，有異比丘在拘薩羅人間，住一林中，入 *晝正受，起不正思惟。
時，彼林中止住天神作是念：此非比丘法，止住林中，入 *晝正受，而起不正思惟，我今當往<note n="s50.67"/>方便善覺悟之。
時，彼天神而說偈言：
「何不正思惟，覺<note n="s50.68"/>觀所寢<note n="s50.69"/>食？
當捨不正念，專修於正受，
尊<note n="s50.70"/>崇佛法僧，及自持淨戒，
常生隨喜心，喜樂轉勝進；
以心歡喜故，速究竟苦邊！」
時，彼天神說偈勸發已，彼比丘專精思惟，盡諸煩惱，得阿羅漢。
<sid n="1332"/><note n="s50.71"/>
如是我聞：
一時，佛住舍衛國祇樹給孤獨園。
時，有異比丘於拘薩羅人間，住一林中，入 *晝正受。時，彼比丘日中時，不樂心生，而說偈言：
「於此日中時，眾鳥悉靜默，
空野忽有聲，令我心恐怖！」
時，彼林中住止天神而說偈言：
「於今日中時，眾鳥悉寂靜，
空野忽有聲，應汝不樂心。
汝當捨不樂，專樂修正受！」
時，彼天子說偈覺悟彼比丘已，時，彼比丘專精思惟，捨除煩惱，得阿羅漢。
<sid n="1333"/><note n="s50.72"/>
如是我聞：
一時，佛住舍衛國祇樹給孤獨園。
爾時，尊者阿那律陀在拘薩羅人間，住一林中。
時，有天神名闍隣尼<note n="s50.73"/>，是尊者阿那律陀本<note n="s50.74"/>善知識，往詣尊者阿那律陀所。到阿那律陀<note n="s50.75"/>所<note n="s50.76"/>，說偈言：
「汝今可發願，願還生本處──
三十三天上，五欲樂悉備，
百種諸音樂，常以自歡娛<note n="s50.77"/>；
每至睡眠時，音樂以覺悟，
諸天玉女眾，晝夜侍左右。」
尊者阿那律陀<note n="s50.78"/>說偈答言：
「諸天玉女眾，此皆大苦聚；
以彼顛倒想，繫著有身見；
諸求生彼者，斯亦是大苦。
闍隣尼當知：我不願生彼，
生死已永盡，不受後有故！」
尊者阿那律 *陀說是語時，闍隣尼天子聞尊者阿那律 *陀所說，歡喜隨喜，卽沒不現。
<sid n="1334"/><note n="s50.79"/>
如是我聞：
一時，佛住舍衛國祇樹給孤獨園。
時，有比丘在拘薩羅人間，林中止住，勤誦經、勤講說，精勤<note n="s50.80"/>思惟，得阿羅漢果，證已，不復精勤誦說。
時，有天神──止彼林中者，而說偈言：
「比丘汝先時，晝夜勤誦習，
常為諸比丘，共論決定義。
汝今於法句<note n="s50.81"/>，寂然無所說，
不與諸比丘，共論決定義。」
時，彼比丘說偈答言：
「本未應離欲，心常樂法句；
既<note n="s50.82"/>離欲相應，誦說事已畢。
先知道已備，用聞見道為<note n="s50.83"/>？
世間諸聞見，無如<note n="s50.84"/>悉放捨。」
時，彼天神聞比丘所說，歡喜隨喜，卽沒不現。
<sid n="1335"/><note n="s50.85"/>
如是我聞：
一時，佛住舍衛國祇樹給孤獨園。
時，有異比丘在拘薩羅人間，止一林中。時，彼比丘有眼患，受師教，應嗅鉢曇摩<note n="s50.86"/>花。時，彼比丘受師教已，往至鉢曇摩池側，於池岸邊，迎<note n="s50.87"/>風而坐，隨風嗅香。
時，有天神──主此池者，語比丘言：「何以盜華？汝今便是盜香賊也！」
爾時，比丘說偈答言：
「不壞亦不奪，遠住隨嗅香；
汝今何故言，我是盜香賊？」
爾時，天神復說偈言：
「不求而不<note n="s50.88"/>捨<note n="s50.89"/>，世間名為賊。
汝今人不與，而自一向取；
是則名世間，真實盜香賊。」
時，有一士夫取彼藕根，重負而去。
爾時，比丘為彼天神而說偈言：
「如今彼士夫，斷截分陀利，
拔根重負去，便是姦狡人；
汝何故不遮，而言我盜香？」
時，彼天神說偈答言：
「狂亂姦狡人，猶如乳母衣<note n="s50.90"/>；
何足加其言，宜<note n="s50.91"/>堪與汝語？
袈裟污不現，黑衣墨不污<note n="s50.92"/>；
姦狡凶惡人，世間不與語。
蠅腳污素帛，明者小過現；
如墨點珂貝，雖小悉皆現。
常從彼求淨，無結離煩惱；
如毛髮之惡，人見如泰山！」
時，彼比丘復說偈言：
「善哉善哉說！以義安慰我；
汝可常為我，數數說斯偈！」
時，彼天神復說偈言：
「我非汝買奴，亦非人與汝；
何為常隨汝，數數相告語？
汝今自當<note n="s50.93"/>知，彼彼饒益事。」
時，彼天子說是偈已，彼比丘聞其所說，歡喜隨喜，從座起去，獨一靜處，專精思惟，斷諸煩惱，得阿羅漢。
<sid n="1336"/><note n="s50.94"/>
如是我聞：
一時，佛住王舍城迦蘭陀竹園。
爾時，尊者十力迦葉<note n="s50.95"/>住王舍城仙人窟中。時，有獵<note n="s50.96"/>師名曰尺只，去十力迦葉不遠，張網捕鹿。爾時，十力迦葉為彼 *獵師哀愍說法。時，彼 *獵師不解所說。時，十力迦葉卽以神力，指端火然，彼猶不悟。
爾時，仙人窟中住止天神而說偈言：
「深山中 *獵師，少智盲無目，
何為非時說？薄德無辯慧，
所聞亦不解，明中亦無見。
於諸善勝法，愚癡莫能了，
正使燒十指，彼終不見諦。」
時，彼天神說是偈已，尊者十力迦葉卽默然住。
<sid n="1337"/><note n="s50.97"/>
如是我聞：
一時，佛住王舍城迦蘭陀竹園。
時，有尊者金剛子<note n="s50.98"/>，住巴連弗邑一處林中。時，巴連弗邑人民夏四月過，作憍牟尼<note n="s50.99"/>大會。
時，尊者金剛子聞世間大會，生不樂心，而說偈言：
「獨一處空林，猶如棄枯木，
夏時四月滿，世間樂莊嚴，
普觀諸世間，其<note n="s50.100"/>苦無過我！」
爾時，林中住止天神卽說偈言：
「獨一處空林，猶如棄枯木，
為三十三天，心常所願樂，
猶如地獄中，仰思生人道！」
時，金剛子為彼天神所勸發已，專精思惟，斷諸煩惱，得阿羅漢。
<sid n="1338"/><note n="s50.101"/>
如是我聞：
一時，佛住舍衛國祇樹給孤獨園。
時，有異比丘在拘薩羅人間，住一林中，唯好樂持戒，不能增長上進功德。
時，彼林中止住天神作是念：此非比丘法，住於林中，唯樂持戒，不能增修上進功德，今我當作方便而發悟之，卽說偈言：
「非一向持戒，及修習多聞，
獨靜禪三昧，閑居修遠離。
比丘偏倚<note n="s50.102"/>息，終不得漏盡；
平等正覺樂，遠非凡夫輩<note n="s50.103"/>！」
時，彼比丘為<note n="s50.104"/>天神勸進已，專精思惟，斷諸煩惱，得阿羅漢。
<sid n="1339"/><note n="s50.105"/>
如是我聞：
一時，佛住舍衛國祇樹給孤獨園。
有尊者那迦達多在拘薩羅人間，住一林中，有在家、出家常相親近。
時，彼林中止住<note n="s50.106"/>天神作是念：此非比丘法，住於林中，與諸在家<note n="s50.107"/>、出家周旋親數，我今當往方便發悟，而說偈<note n="s50.108"/>言：
「比丘旦早出，迫暮而還林，
道俗相習近，苦樂必同安；
恐起家放逸，而隨魔自在！」
時，那迦達多比丘為彼天神如是、如是開覺已，如是、如是專精思惟，斷諸煩惱，得阿羅漢。
<sid n="1340"/><note n="s50.109"/>
如是我聞：
一時，佛住舍衛國祇樹給孤獨園。
時，有眾多比丘在拘薩羅人間，住一林中，言語嬉戲，終日散亂，心不得定，縱諸根門，馳騁六境。
時，彼林中止住天神見是比丘<note n="s50.110"/>不攝威儀，心不欣悅，而說偈言：
「此先有瞿曇，正命弟子眾，
無常心乞食，無常受牀臥；
觀世無常故，得究竟苦邊。
今有難養眾，沙門所居止，
處處求飲食，遍遊於他家，
望<note n="s50.111"/>財而出家，無真沙門欲；
垂著僧伽梨，如老牛曳尾！」
爾時，比丘語天神言：「汝欲厭我耶？」
時，彼天神復說偈言：
「不指其名姓，不非稱其人，
而總向彼眾，說其不善者。
踈漏相現者，方便說其過，
勤修精進者，歸依恭敬禮！」
彼諸比丘為天神勸發已，專精思惟，斷諸煩惱，得阿羅漢。
<sid n="1341"/><note n="s50.112"/>
如是我聞：
一時，佛在<note n="s50.113"/>舍衛國祇樹給孤獨園。
時，有異比丘在拘薩羅人間，住一林中。時，彼比丘與長者婦女嬉戲，起惡名聲。
時，彼比丘作是念：我今不類，共他婦女起惡名聲，我今欲於此林中自殺。
時，彼林中止住天神作是思念：不善不類，此比丘<note n="s50.114"/>不壞、無過，而於林中欲自殺身，我今當作<note n="s50.115"/>方便開悟。
時，彼天神化作長者女身，語比丘言：「於諸巷路四衢道中，世間諸人為我及汝起惡名聲，言我與汝共相習近，作不正事。已有惡名，今可還俗，共相娛樂。」
比丘答言：「以彼里巷四衢道中，為我與汝起惡名聲，共相習近，為不正事。我今且自殺身！」
時，彼天神還復天身，而說偈言：
「雖聞多惡名，苦行者忍之；
不應苦自害<note n="s50.116"/>，亦不應起惱。
聞聲恐怖者，是則林中獸，
是輕躁眾生，不成出家法。
仁者當堪耐，不中住惡聲，
執心堅住者，是則出家法。
不由他人語，令汝成劫賊；
亦不由他語，令汝得羅漢；
如汝自知已，諸天亦復知。」
爾時，比丘為彼天神所開悟已，專精思惟，斷除煩惱，得阿羅漢。
<sid n="1342"/><note n="s50.117"/>
如是我聞：
一時，佛住舍衛國祇樹給孤獨園。
時，有尊者見多比丘在拘薩羅人間，住一林中，著糞掃衣。時，梵天王與七百梵天乘其宮殿，來詣尊者見多比丘所，恭敬禮事。
時，有天神──住彼林中者，而說偈言：
「觀彼寂諸根，能感善供養，
具足三明達，得不傾動法，
度一切方便，少事<note n="s50.118"/>、糞掃衣。
七百梵天子，乘宮來奉詣<note n="s50.119"/>，
見生死有邊<note n="s50.120"/>，今禮度有岸！」
時，彼天神說偈讚歎見多比丘已，卽沒不現。
<sid n="1343"/><note n="s50.121"/>
如是我聞：
一時，佛住舍衛國祇樹給孤獨園。
時，有異比丘在拘薩羅人間，住一林中。時，彼比丘身體疲極，夜著睡眠。
時，有天神──住彼林中者，而覺悟之，卽說偈言：
「可起起比丘！何故著睡眠？
睡眠有何義？修禪莫睡眠！」
時，彼比丘說偈答言：
「不肯當云何？懈怠少方便，
緣盡四體羸，夜則著睡眠。」
時，彼天神復說偈言：
「且汝當執守，勿<note n="s50.122"/>聲而大呼；
汝已得修閑，莫令其退沒！」
時，彼比丘說偈答言：
「我當用汝語，精勤修方便，
不為彼睡眠，數數覆其心。」
時，彼天神如是、如是覺悟彼比丘。時，彼比丘專精方便，斷諸煩惱，得阿羅漢。時，彼天神復說偈言：
「汝豈能自起，專精勤方便，
不為眾魔軍，厭汝令睡眠？」
時，彼比丘說偈答言：
「從今當七夜，常<note n="s50.123"/>坐正思惟，
其身生喜樂，無一處不滿。
初夜觀宿命，中夜天眼淨，
後夜除無明，見眾生苦樂。
上中下形類，善色及惡色，
知何業因緣，而受斯果報。
若士夫所作，所作還自見，
善者見其善，惡者自見惡。」
時，彼天神復說偈言：
「我知先一切，比丘十四人，
皆是須陀洹，悉得禪正受。
來到此林中，當得阿羅漢，
見汝一懈怠，仰臥著睡眠；
莫令住凡夫，故方便覺悟。」
爾時，比丘復說偈言：
「善哉汝天神！以義安慰我，
至誠見開覺，令我盡諸漏。」
時，彼天神復說偈言：
「比丘應如是，信、非家、出家，
抱愚而出家，逮得見清淨。
我今攝受法<note n="s50.124"/>，當<note n="s50.125"/>盡壽命思，
若汝疾病時，我當與良藥。」
時，彼天神<note n="s50.126"/>說是偈已，卽沒不現。
<sid n="1344"/><note n="s50.127"/>
如是我聞：
一時，佛住舍衛國祇樹給孤獨園。
時，尊者舍利弗在拘薩羅人間，依一聚落，止住田側。時，尊者舍利弗於晨朝時著衣持鉢，入村乞食。
時，有一尼揵子飲酒狂醉，持一瓶酒從聚落出，見尊者舍利弗，而說偈言：
「米膏<note n="s50.128"/>熏我身，持米膏一瓶；
山地草樹木，視之一金色。」
爾時，尊者舍利弗作是念：作此<note n="s50.129"/>惡聲，是惡邪物，而說是偈，我豈不能以偈答之？時，尊者舍利弗𣈳說偈言：
「無想味所熏，持空三昧瓶；
山地草樹木，視之如涕唾！」
<sid n="1345"/><note n="s50.130"/>
如是我聞：
一時，佛住舍衛國祇樹給孤獨園。
時，有異比丘在拘薩羅人間，住一林中，得他心智，煩惱有餘。去林<note n="s50.131"/>不遠有井，有飲野干<note n="s50.132"/>罐<note n="s50.133"/>拘<note n="s50.134"/>鉤頸。
時，彼野干作諸方便求脫，而自念言：天遂欲明，田夫或出，當恐怖我。汝汲水*罐怖我已久，可令我<note n="s50.135"/>脫！
時，彼比丘知彼野干心之所念，而說偈言：
「如來慧日出，離林說空法；
心久恐怖我，今可放令去！」
時，彼比丘自教授已，一切結盡，得阿羅漢。
<sid n="1346"/><note n="s50.136"/>
如是我聞：
一時，佛在拘薩羅國人間遊行，住一林中。
時，有天神──依彼林者，見佛行跡，低頭諦觀，修於佛念。時，有優樓<note n="s50.137"/>鳥住於道中，行欲蹈佛足跡。
爾時，天神卽說偈言：
「汝今優樓鳥！團目栖樹間，
莫亂如來跡，壞我念佛境！」
時，彼天神說此偈已，默然念佛。
<sid n="1347"/><note n="s50.138"/>
如是我聞：
一時，佛在拘薩羅人間，住一林中，依波吒利<note n="s50.139"/>樹下住止。
時，有天神──依彼林中住，卽說偈言：
「今日風卒起，吹波吒利樹，
落波吒利花，供養於如來！」
時，彼天神說偈<note n="s50.140"/>已，默然而住。
<sid n="1348"/><note n="s50.141"/>
如是我聞：
一時，佛住王舍城迦蘭陀竹園。
時，有眾多比丘住支提山側，皆是阿練若比丘<note n="s50.142"/>，著糞掃衣，常行乞食。
時，山神──依彼山住者，而說偈言：
「孔雀文繡身，處鞞提醯<note n="s50.143"/>山，
隨時出妙聲，覺乞食比丘。
孔雀文繡身，處鞞提醯山，
隨時出妙聲，覺糞掃衣者。
孔雀文繡身，處鞞提醯山，
隨時出妙聲，覺依樹坐者。」
時，彼天神說此偈已，卽默然住。
<sid n="1349"/><note n="s50.144"/>
如是我聞：
一時，佛住王舍城迦蘭陀竹園。
時，有眾多比丘住支提山，一切皆修阿練<note n="s50.145"/>若行，著糞掃衣，常行乞食。爾時，那娑佉多河岸崩，殺三營事比丘。
時，支提山住天神而說偈言：
「乞食、阿蘭若<note n="s50.146"/>，慎莫營造立，
不見佉多河，傍岸卒崩倒，
壓殺彼造立，營事三比丘？
糞掃衣<note n="s50.147"/>比丘，慎莫營造立，
不見佉多河，傍岸卒崩倒，
壓殺彼造立，營事三比丘？
依樹下比丘<note n="s50.148"/>，慎莫營造立，
不見佉多河，傍岸卒崩倒，
壓殺彼造立，營事三比丘？」
時，彼天神說此<note n="s50.149"/>偈已，卽默然住。
<sid n="1350"/><note n="s50.150"/>
如是我聞：
一時，佛住迦蘭陀竹園。
時，有異比丘住頻陀<note n="s50.151"/>山。
爾時，山林大火卒起，擧山洞然。時，有俗人而說偈言：
「今此頻陀山，大火洞熾然，
焚燒彼竹林，亦燒竹苑<note n="s50.152"/>實。」
時，彼<note n="s50.153"/>比丘作是念：今彼俗人能說此偈，我今何不說偈答之？卽說偈言：
「一切有熾然，無慧能救滅！
焚燒諸受欲，亦燒不作苦。」
時，彼比丘說此偈已，默然而住。
<sid n="1351"/><note n="s50.154"/>
如是我聞：
一時，佛住迦蘭陀竹園。
時，有異比丘在恒河側，住一林中。
時，有一族姓女<note n="s50.155"/>，常為舅姑所責，至恒水岸邊，而說偈言：
「恒水我今欲，隨流徐入海，
不復令舅姑，數數見嫌責！」
時，彼比丘見族姓女，聞其說偈，作是念：彼族姓女尚能說偈，我今何為不說偈答耶？卽說偈言：
「淨信我今欲，隨彼八聖水，
徐流入涅槃，不見魔自在！」
時，彼比丘說此偈已，默然而住。
<sid n="1352"/><note n="s50.156"/>
如是我聞：
一時，佛住舍衛國祇樹給孤獨園。
時，有異比丘在拘薩羅人間，住一林中，去<note n="s50.157"/>林<note n="s50.158"/>不遠，有種瓜<note n="s50.159"/>田。
時，有盜者夜偷其瓜，見月欲出，而說偈言：
「明月汝莫出，待我斷其 *瓜；
我持 *瓜去已，任汝現不現。」
時，彼比丘作是念：彼盜 *瓜者尚能說偈，我豈不能說偈答耶？𣈳說偈言：
「惡魔汝莫出，待我斷煩惱；
斷彼煩惱已，任汝出不出。」
時，彼比丘說此偈已，默然而住。
<sid n="1353"/><note n="s50.160"/>
如是我聞：
一時，佛住<note n="s50.161"/>舍衛國祇樹給孤獨園。
時，有異比丘在拘薩羅人間，住一林中。
時，有沙彌而說偈言<note n="s50.162"/>：
「云何名為常？乞食則無常。
云何為無常？僧食為無常。
云何名為直？唯因陀羅幢<note n="s50.163"/>。
云何名為曲？曲者唯見鉤。」
時，彼比丘作是<note n="s50.164"/>念：此沙彌能說斯偈，我今何不說偈而答？𣈳說偈言：
「云何名為常？常者唯涅槃。
云何為無常？謂諸有為法。
云何名為直？謂聖八正道。
云何名為曲？曲者唯惡徑。」
時，彼比丘說此偈已，默然而住。
<sid n="1354"/><note n="s50.165"/>
如是我聞：
一時，佛住舍衛國祇樹給孤獨園。
時，有舍利弗弟子，服藥已，尋卽食粥。
時，尊者舍利弗到瓦師舍，從乞瓦甌<note n="s50.166"/>。時，彼瓦師卽說偈言：
「云何得名勝，而不施一錢？
云何勝實德，於財無所減？」
爾時，舍利弗說偈答言：
「若不食肉者，而施彼以肉；
諸修梵行者，施之以女色；
不坐高牀者，施以高廣牀；
於彼臨行者，施以息止處；
如是等施與，於財不損減。
是則有名<note n="s50.167"/>譽，而不捨一錢，
實德名稱流，於財無所減。」
時，彼瓦師復說偈言：
「汝今舍利弗，所說實為善；
今施汝百 *甌，非餘亦不得。」
尊者舍利弗說偈答言：
「彼三十三天、炎摩<note n="s50.168"/>、兜率陀、
化樂諸天人，及他化自在，
瓦鉢信以得，而汝不生信！」
尊者舍利弗說此偈已，於瓦師<note n="s50.169"/>舍默然出去。
<sid n="1355"/><note n="s50.170"/>
如是我聞：
一時，佛住舍衛國祇樹給孤獨園。
時，有異比丘在拘薩羅人間，住一林中。
時，有貧士夫在於 *林側，作如是悕望思惟，而說偈言：
「若得;猪一頭，美酒滿一瓶，
盛<note n="s50.171"/>持 *甌一枚，人數數持與；
若得如是者，當復何所憂？」
時，彼比丘作是念：此貧士夫尚能說偈，我今何以不說？;卽說偈言：
「若得佛法僧，比丘善說法；
我不病常聞，不畏眾魔怨！」
時，彼比丘說此偈已，默然而住<note n="s50.172"/>。
<sid n="1356"/><note n="s50.173"/>
如是我聞：
一時，佛住舍衛國祇樹給孤獨園。
時，有異比丘在拘薩羅人間，住一林中。
時，彼比丘作如是思惟：若得好劫貝<note n="s50.174"/>，長七肘，廣二肘，作衣已，樂修善法。
時，有天神──依彼林者，作是念：此非比丘法，住於林中，作是思惟，悕<note n="s50.175"/>望好衣。
時，天神化作全身骨鏁，於彼比丘前舞，而說偈言：
「比丘思劫貝，七肘廣六尺；
晝則如是想，知夜何所思？」
時，彼比丘;卽生恐怖，其身戰悚，而說偈言：
「止！止！不須㲲，今著糞掃衣；
晝見骨鏁舞，知夜復何見？」
時，彼比丘心驚怖已，;卽正思惟，專精修習，斷諸煩惱，得阿羅漢。
<sid n="1357"/><note n="s50.176"/>
如是我聞：
一時，佛住舍衛國祇樹給孤獨園。
時，有異比丘在拘薩羅人間，住一林中，得阿羅漢，諸漏已盡，所作已作，已捨重擔，斷諸有結，正智心善解脫。
時，有一女人於夜闇中，天時微雨，電光睒照，於林中過，欲詣他男子，倒深泥中，環<note n="s50.177"/>釧斷壞，華瓔<note n="s50.178"/>散落。時，彼女人而說偈言：
「頭髮悉散解，花 *瓔落深泥，
鐶<note n="s50.179"/>釧悉破壞，丈夫何所著？」
時，彼比丘作是念：女<note n="s50.180"/>人尚能說偈，我豈不能說偈答之？
「煩惱悉斷壞，度生死淤泥，
著纏悉散落<note n="s50.181"/>，十方尊見我！」
時，彼比丘說偈已，;卽默然而<note n="s50.182"/>住。
<sid n="1358"/><note n="s50.183"/>
如是我聞：
一時，佛住舍衛國祇樹給孤獨園。
時，有異比丘在拘薩羅人間，住於河側一林樹間。
時，有丈夫與婦相隨，度河住於岸邊，彈琴嬉戲，而說偈言：
「愛念而放逸，逍遙青樹間，
流水流且清，琴聲極和美，
春氣調適遊，快樂何過是<note n="s50.184"/>？」
時，彼比丘作是念：彼士夫尚能說偈，我豈不能說偈答之？
「受持清淨戒，愛念等正覺，
沐浴三解脫，善以極清涼，
人<note n="s50.185"/>道具莊嚴，快樂豈過是？」
時，彼比丘說此偈已，;卽默然 *而住。
<sid n="1359"/><note n="s50.186"/>
如是我聞：
一時，佛住舍衛國祇樹給孤獨園。
時，有異比丘在拘薩羅人間，住一林中。
時，有天神見諸鴿鳥<note n="s50.187"/>而說偈言：
「鴿鳥當積聚，胡麻米粟等，
於山頂樹上，高顯作巢<note n="s50.188"/>窟；
若當<note n="s50.189"/>天雨時，安極飲食宿<note n="s50.190"/>。」
時，彼比丘作是念：彼亦覺悟我！𣈳說偈言：
「凡夫積善法，恭敬於三寶；
身壞命終時，資神心安樂！」
時，彼比丘說此偈已，以即覺悟，專精思惟，除諸煩惱，得阿羅漢。
雜阿含經卷第五十