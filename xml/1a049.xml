<sid n="1291"/><note n="s49.1"/>
如是我聞：
一時，佛住舍衛國祇樹給孤獨園。
時，有天子容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
時，彼天子說偈問佛：
「大力自在樂，所求無不得；
何復勝於彼，一切所欲備？」
爾時，世尊說偈答言：
「大力自在樂，彼則無所求；
若有求欲者，是苦非為樂。
於求已過去，是則樂於彼<note n="s49.2"/>。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
於是，天子聞佛所說，歡喜隨喜，稽首佛足，卽沒不現。
<font color="#800000"><b> 一二九二（一二九五）</b></font><note n="s49.3"/>
如是我聞：
一時，佛住舍衛國祇樹給孤獨園。
時，有天子容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
時，彼天子說偈問佛：
「車從何處起？誰能轉於車？
車轉至何所？何故壞磨滅？」
爾時，世尊說偈答言：
「車從諸業起，心識轉<note n="s49.4"/>於車，
隨因而轉至，因壞車則亡。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
於是，天子聞佛所說，歡喜隨喜，稽首佛足，卽沒不現。
<font color="#800000"><b> 一二九三（一二九六）</b></font><note n="s49.5"/>
如是我聞：
一時，佛住舍衛國祇樹給孤獨園。
時，有天子容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
時，彼天子白佛言：「世尊！拘屢陀王女修波羅提沙今日生子。」
佛告天子：「此則不善，非是善。」
時<note n="s49.6"/>，彼天子卽說偈言：
「人生子為樂，世間有子歡；
父母年老衰，子則能奉養。
瞿曇何故說，生子為不善？」
爾時，世尊說偈答言：
「當知恒無常，純空陰非子，
生子常得苦，愚者說言樂，
是故我說言，生子非為善。
非善為善像<note n="s49.7"/>，念 *像不可念；
實苦貌似樂，放逸所踐蹈<note n="s49.8"/>。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
於是，天子聞佛所說，歡喜隨喜，稽首佛足，卽沒不現。
<font color="#800000"><b> 一二九四（一二九七）</b></font><note n="s49.9"/>
如是我聞：
一時，佛住舍衛國祇樹給孤獨園。
時，有天子容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
時，彼天子說偈問佛：
「云何數所數？云何數不隱？
云何數中數？云何說言說？」
爾時，世尊說偈答言：
「佛法<note n="s49.10"/>難測量，二流不顯現；
若彼名<note n="s49.11"/>及色，滅盡悉無餘。
是名數所數，彼數不隱藏，
是彼數中數，是則說名數<note n="s49.12"/>。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
於是<note n="s49.13"/>，天子聞佛所說，歡喜隨喜，稽首佛足，卽沒不現。
<font color="#800000"><b> 一二九五（一二九八）</b></font><note n="s49.14"/>
如是我聞：
一時，佛住舍衛國祇樹給孤獨園。
時，有天子容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
時，彼天子說偈問佛：
「何物重於地？何物高於空？
何物疾於風？何物多於草？」
爾時，世尊說偈答言：
「戒德重於地，慢高於虛空，
憶念疾於風，思想多於草。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
於是，天子聞佛所說，歡喜隨喜，稽首佛足，卽沒不現。
<font color="#800000"><b> 一二九六（一二九九）</b></font><note n="s49.15"/>
如是我聞：
一時，佛住舍衛國祇樹給孤獨園。
時，彼天子容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
時，彼天子說偈問佛：
「何戒何威儀？何得何為業？
慧者云何住？云何往生天？」
爾時，世尊說偈答言：
「遠離於殺生，持戒自防樂；
害心不加生，是則生天路。
遠離不與取<note n="s49.16"/>，與取心欣樂；
斷除賊盜心，是則生天路。
不行他所受<note n="s49.17"/>，遠離於邪婬；
自受知止足，是則生天路。
自為己及他，為財及戲笑；
妄語而不為，是則生天路。
斷除於兩舌，不離他親友；
常念和彼此，是則生天路。
遠離不愛言，軟語不傷人；
常說淳美言，是則生天路。
不為不誠說，無義不<note n="s49.18"/>饒益；
常順於法言，是則生天路。
聚落若空地<note n="s49.19"/>，見利言我有；
不行此貪想，是則生天路。
慈心無害想，不害於眾生；
心常無怨結，是則生天路。
苦業及果報，二俱生淨信；
受持於正見，是則生天路。
如是諸善法，十種<note n="s49.20"/>淨業跡；
等受堅固持，是則生天路。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
於 *是，天子聞佛所說，歡喜隨喜，稽首佛足，卽沒不現。
<font color="#800000"><b>  一二九七（一三○○）</b></font><note n="s49.21"/>
如是我聞：
一時，佛住舍衛國祇樹給孤獨園。
爾時，釋提桓因於後夜時來詣佛所，稽首佛足，退坐一面，其身光明遍照祇樹給孤獨園。
時，釋提桓因說偈問佛：
「何法命不知？何法命不覺？
何法鏁於命？何法為命縛？」
爾時，世尊說偈答言：
「色者命不知，諸行命不覺，
身鏁於其命，愛<note n="s49.22"/>縛於命者。」
釋提桓因復說偈言：
「色者非為命，諸佛之所說，
云何而得熟，於彼甚深藏？
云何段肉住？云何知命身？」
爾時，世尊說偈答言：
「迦羅邏<note n="s49.23"/>為初，迦<note n="s49.24"/>羅邏生胞<note n="s49.25"/>；
胞生於肉段<note n="s49.26"/>，肉段生堅厚<note n="s49.27"/>；
堅厚生肢節<note n="s49.28"/>，及諸毛髮等；
色等諸情根，漸次成形體；
因母飲<note n="s49.29"/>食等，長養彼胎身。」
爾時，釋提桓因聞佛所說，歡喜隨喜，稽首佛足，卽沒不現。
<font color="#800000"><b> 一二九八（一三○一）</b></font><note n="s49.30"/>
如是我聞：
一時，佛住舍衛國祇樹給孤獨園。
時，有長勝天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
時，彼長勝天子而說偈言：
「善學<note n="s49.31"/>微妙說，習近諸沙門；
獨一無等侶，正思惟靜默。」
爾時，世尊說偈答言：
「善 *學微妙說，習近諸沙門；
獨一無等侶，寂默靜諸根。」
時，長勝天子聞佛所說，歡喜隨喜，稽首佛足，卽沒不現。
<font color="#800000"><b> 一二九九（一三○二）</b></font><note n="s49.32"/>
如是我聞：
一時，佛住舍衛國祇樹給孤獨園。
時，有尸毘<note n="s49.33"/>天子，容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
時，彼尸毘天子說偈問佛：
「何人應同止<note n="s49.34"/>？何等人共事？
應知何等法，是轉勝非惡？」
爾時，世尊說偈答言：
「與正士同止，正士共其事；
應知正士法，是轉勝非惡。」
時，彼尸毘天子聞佛所說，歡喜隨喜，稽首佛足，卽沒不現。
<font color="#800000"><b> 一三○○</b></font>（一三○三）<note n="s49.35"/>
如是我聞：
一時，佛住舍衛國祇樹給孤獨園。
時，有月自在天子<note n="s49.36"/>，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
時，彼月自在天子而說偈言：
「彼當至究竟，如蚊依從草；
若得正繫念，一心善正受。」
爾時，世尊說偈答言：
「彼當到彼岸，如魚決其網；
禪定具足住，心常致喜樂。」
時，彼月自在天子聞佛所說，歡喜隨喜，稽首佛足，卽沒不現。
<font color="#800000"><b> 一三○一</b></font>（一三○四）<note n="s49.37"/>
如是我聞：
一時，佛住舍衛國祇樹給孤獨園。
時，有毘瘦紐<note n="s49.38"/>天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
時，彼毘瘦紐天子而說偈言：
「供養於如來，歡喜常增長；
欣樂正法、律，不放逸隨學。」
爾時，世尊說偈答言：
「若<note n="s49.39"/>如是說法，防護不放逸；
以不放逸故，不隨魔自在。」
於是，毘瘦紐天子聞佛所說，歡喜隨喜，稽首佛足，卽沒不現。
<font color="#800000"><b> 一三○二</b></font>（一三○五）<note n="s49.40"/>
如是我聞：
一時，佛住舍衛國祇樹給孤獨園。
時，有般闍羅健<note n="s49.41"/>天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
時，般闍羅健<note n="s49.42"/>天子而說偈言：
「憒亂之處所，黠慧者能覺；
禪思覺所覺，牟尼思惟力。」
爾時，世尊說偈答言：
「了知憒亂法，正覺得涅槃；
若得正繫念，一心善正受。」
時，般闍羅健<note n="s49.43"/>天子聞佛所說，歡喜隨喜，稽首佛足，卽沒不現。
<font color="#800000"><b> 一三○三</b></font>（一三○六）<note n="s49.44"/>
如是我聞：
一時，佛住舍衛國祇樹給孤獨園。
時，有須深天子與五百眷屬，容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
爾時，世尊告尊者阿難：「汝阿<note n="s49.45"/>難於尊者舍利弗善說法，心喜樂不？」
阿難白佛：「如是，世尊！何等人不愚、不癡、有智慧，於尊者舍利弗善說法中，心不欣樂？所以者何？彼尊者舍利弗持戒多聞，少欲知足，精勤遠離，正念堅住，智慧正受，捷疾智慧、利智慧、出離智慧、決定智慧、大智慧、廣智慧、深智慧、無等智慧，智寶成就，善能教化，示教照喜，亦常讚歎示教照喜，常為四眾說法不惓<note n="s49.46"/>。」
佛告阿難：「如是，如是，如汝所說。阿難！為何等人不愚、不癡、有智慧，聞尊者舍利弗善說諸法而不歡喜？所以者何？舍利弗比丘持戒多聞，少欲知足，精勤正念，智慧正受，超智、捷智、利智、出智、決定智、大智、廣智、深智、無等智，智<note n="s49.47"/>寶成就，善能教化，示教照喜，亦常讚歎示教照喜，常為四眾說法不 *惓。」
世尊如是、如是向尊者阿難，如是、如是稱嘆舍利弗所說，如是、如是須深天子眷屬內心歡喜，身光增明，清淨照耀。
爾時，須深天子內懷歡喜，發身淨光照耀已，而說偈言：
「舍利弗多聞，明智平等慧，
持戒善調伏，得不起涅槃<note n="s49.48"/>；
持此後邊身，降伏於魔軍。」
時，彼須深天子及五百眷屬聞佛所說，歡喜隨喜，稽首佛足，卽沒不現。
<font color="#800000"><b> 一三○四</b></font>（一三○七）<note n="s49.49"/>
如是我聞：
一時，佛住舍衛國祇樹給孤獨園。
時，有赤馬<note n="s49.50"/>天子，容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
時，彼赤馬天子白佛言：「世尊！頗有能行過世界邊，至不生、不老、不死處不？」
佛告赤馬：「無有能過世界邊，至不生、不老、不死處者。」
赤馬天子白佛言：「奇哉！世尊！善說斯義。如世尊說言：『無過世界邊，至不生、不老、不死處者<note n="s49.51"/>。』所以者何？世尊！我自憶宿命，名曰赤馬，作外道仙人，得神通，離諸愛欲。我時，作是念：我有如是捷<note n="s49.52"/>疾神足如健士夫，以利箭橫射過多羅樹影之頃，能登一須彌，至一須彌；足躡東海，超<note n="s49.53"/>至西海。我時，作是念：我今成就如是 *捷疾神力，今日寧可求世界邊。作是念已，卽便發行，唯除食息便利，減節睡眠，常行百歲，於彼命終，竟不能得<note n="s49.54"/>過世界邊，至不生、不老、不死之處。」
佛告赤馬：「我今但以一尋<note n="s49.55"/>之身，說於世界、世界集、世界滅、世界滅道跡。赤馬天子！何等為世間？謂五受陰。何等為五？色受陰、受受陰、想受陰、行受陰、識受陰，是名世間。何等為色集？謂當來有愛、貪、喜俱、彼彼染著，是名世間集。云何為世間滅？若彼當來有愛、貪、喜俱，彼彼染著，無餘斷、捨、離、盡、無欲、滅、息沒，是名世間滅。何等為世間滅道跡？謂八聖道──正見、正志、正語、正業、正命、正方便、正念、正定，是名世間滅道跡。
「赤馬！了知世間苦<note n="s49.56"/>，斷世間 *苦；了知世間集，斷世間集；了知世間滅，證世間滅；了知世間滅道跡，修彼滅<note n="s49.57"/>道跡。赤馬！若比丘於世間苦若知、若斷，世間集若知、若斷，世間滅若知、若證，世間滅道跡若知、若修。赤馬！是名得世界邊，度世間愛。」
爾時，世尊重說偈言：
「未曾遠遊行，而得世界邊；
無得世界邊，終不盡苦邊。
以是故牟尼，能知世界邊;
善解世界邊，諸梵行已立。
於彼世界邊，平等覺知者，
是名賢聖行，度<note n="s49.58"/>世間彼岸。」
是時，赤馬天子聞佛所說，歡喜隨喜，稽首佛足，卽沒不現。
<font color="#800000"><b> 一三○五</b></font>（一三○八）<note n="s49.59"/>
如是我聞：
一時，佛住王舍城毘富羅<note n="s49.60"/>山側。有六天子，本為外道出家<note n="s49.61"/>，一名阿毘浮<note n="s49.62"/>、二名增上阿毘浮、三名能求<note n="s49.63"/>、四名毘藍婆<note n="s49.64"/>、五名阿俱吒<note n="s49.65"/>、六名迦*藍，來詣佛所。
阿毘浮天子卽說偈言：
「比丘專至心，常修行厭離，
於初夜後夜，思惟善自攝；
見聞其所說，不墮於地獄。」
增上阿毘浮天子復說偈言：
「厭離於黑闇，心常自攝護；
永離於世間，言語諍論法；
從如來大師，禀受沙門法；
善攝護世間，不令造眾惡。」
能求天子復說偈言：
「斷截椎<note n="s49.66"/>打殺，供養施迦葉；
不見其為惡，亦不見為福。」
毘 *藍婆天子復說偈言：
「我說彼尼乾，外道若提子<note n="s49.67"/>，
出家行學道，長夜修難行，
於大師徒眾，遠離於妄語；
我說如是人，不遠於羅漢。」
爾時，世尊說偈答言：
「死瘦之野狐，常共師子遊；
終日小羸劣，不能為師子。
尼乾大師眾，虛妄自稱嘆；
是惡心妄語，去羅漢甚遠！」
爾時，天魔波旬著阿俱吒天子而說偈言：
「精勤棄闇冥，常守護遠離，
深<note n="s49.68"/>著微妙色，貪樂於梵世；
當<note n="s49.69"/>教化斯等，令得生梵天。」
爾時，世尊作是念：若此阿俱吒天子所說偈，此是天魔波旬加其力故，非彼阿俱吒天子自心所說，作是說言：
「精勤棄闇冥，守護於遠離，
*深著微妙色，貪樂於梵世；
當教化斯等，令得生梵天。」
爾時，世尊復說偈言：
「若諸所有色，於此及與彼。
或復虛空中，各別光照耀<note n="s49.70"/>。
當知彼一切，不離魔魔縛；
猶如垂釣<note n="s49.71"/>餌，鈎釣於遊魚。」
彼時<note n="s49.72"/>，天子咸各念言：今日阿俱吒天子所說偈，沙門瞿曇言是魔所說。何故沙門瞿曇言是魔說？
爾時，世尊知諸天子心中所念，而告之言：「今阿俱吒天子所說偈，非彼天子自心所說，是<note n="s49.73"/>魔波旬加其力故，作是說言：
『精勤棄闇冥，守護於遠離，
*深著微妙色，貪樂於梵世<note n="s49.74"/>；
當教化斯等，令得<note n="s49.75"/>生梵天。』
「是故我說偈<note n="s49.76"/>：
『若諸所有色，於此及與彼，
或復虛空中，各別光照 *耀。
當知彼一切，不離魔魔縛；
猶如垂 *釣餌，鈎釣於遊魚。』」
時，諸天子復作是念：奇哉！沙門瞿曇！神力大德，能見天魔波旬，而我等不見，我等當復各各<note n="s49.77"/>說偈讚歎沙門瞿曇。卽說偈言：
「斷除於一切，有身愛貪<note n="s49.78"/>想；
令此善護者，除一切妄語；
若欲<note n="s49.79"/>斷欲愛，應供養大師。
斷除三有愛，破壞於妄語，
已斷於見貪，應供養大師。
王舍城第一，名毘富羅山，
雪山諸山最，金翅鳥中名。
八方及上下，一切眾生界，
於諸天人中，等正覺最上！」
時，諸天子說偈讚佛已，聞佛所說，歡喜隨喜，稽首佛足，卽沒不現。
<font color="#800000"><b> 一三○六（一三○九）</b></font><note n="s49.80"/>
如是我聞：
一時，佛住舍衛國祇樹給孤獨園。
時，有摩伽<note n="s49.81"/>天子，容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
時，有摩<note n="s49.82"/>伽天子說偈問佛：
「殺<note n="s49.83"/>何得安眠？殺何得善樂？
為殺何<note n="s49.84"/>等人<note n="s49.85"/>，瞿曇所讚嘆？」
爾時，世尊說偈說言：
「若殺於瞋恚，而得安隱眠；
殺於瞋恚者，令人得歡喜！
瞋恚為毒本，殺者我所歎；
殺彼瞋恚已，長夜無憂患！」
爾<note n="s49.86"/>時，摩伽天子聞佛所說，歡喜隨喜，稽首佛足，卽沒不現。
<font color="#800000"><b> 一三○七（一三一○）</b></font><note n="s49.87"/>
如是我聞：
一時，佛在舍衛國祇樹給孤獨園。
爾<note n="s49.88"/>時，有彌耆迦天子，容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
時，彌耆迦<note n="s49.89"/>天子說偈問佛：
「明<note n="s49.90"/>照有幾種，能照明世間？
唯願世尊說，何等明最上？」
爾時，世尊說偈答言：
「有三種光明，能照耀世間，
晝以日為照，月以照其夜，
燈火晝夜照，照彼彼色像。
上下及諸方，眾生悉蒙照；
人天光明中，佛光明為上！」
佛說此經已，彌耆迦天子聞佛所說，歡喜隨喜，稽首佛足，卽沒不現。
<font color="#800000"><b> 一三○八（一三一一）</b></font><note n="s49.91"/>
如是我聞：
一時，佛住舍衛國祇樹給孤獨園。
時，有陀摩尼天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
時，彼陀摩尼天子而說偈言：
「為婆羅門事，學斷莫疲惓<note n="s49.92"/>，
斷除諸愛欲，不求受後身。」
爾時世尊說偈答言：
「婆羅門無事，所作事已作，
乃至不得岸，晝夜常勤跪；
已到彼岸住，於岸復何跪？
此是婆羅門，專精漏盡禪，
一切諸憂惱，熾然永已斷；
是則到彼岸，涅槃無所求。」
時，陀摩尼天子聞佛所說，歡喜隨喜，稽首佛足，卽沒不現。
<font color="#800000"><b> 一三○九（一三一二）</b></font><note n="s49.93"/>
如是我聞：
一時，佛住舍衛國祇樹給孤獨園。
時，有多羅揵陀天子，容色紹妙，於後夜時來詣佛所，稽首佛足，身諸光明遍照祇樹給孤獨園。
時，彼天子說偈問佛：
「斷幾捨幾法？幾法上增修？
超越幾積聚，名比丘度流？」
爾時，世尊說偈答言：
「斷五捨於五，五法上增修，
超五種積聚，名比丘度流<note n="s49.94"/>。」
時，彼陀摩尼天子聞佛所說，歡喜隨喜，稽首佛足，卽沒不現。
<font color="#800000"><b> 一三一○（一三一三）</b></font><note n="s49.95"/>
如是我聞：
一時，佛住舍衛國祇樹給孤獨園。
時，有迦摩天子，容色絕妙，於後夜時來詣佛所，稽首佛足，身諸光明遍照祇樹給孤獨園。
時，迦摩天子白佛言：「甚難！世尊！甚難！善逝！」
爾時，世尊說偈答言：
「所學為甚難，具足戒、三昧<note n="s49.96"/>，
遠離，於非家，閑居寂靜樂。」
迦摩天子白佛言：「世尊！靜默甚難得！」
爾時，世尊說偈答言：
「得所難得學，具足戒、三昧；
晝夜常專精，修習意所樂。」
迦摩天子白佛言：「世尊！正受心難得！」
爾時，世尊說偈答言：
「難住正受住，諸根心決定，
能斷死魔<note n="s49.97"/>縻，聖者隨欲進。」
迦摩天子復白佛言：「世尊！嶮道甚難行！」
爾時，世尊說偈答言：
「難涉之嶮道，當行安樂進；
非聖墮於彼，足上頭向下；
賢聖乘正真，嶮路自然平。」
佛說此經已，迦摩天子聞佛所說，歡喜隨喜，稽首佛足，卽沒不現。
<font color="#800000"><b> 一三一一（一三一四）</b></font><note n="s49.98"/>
如是我聞：
一時，佛住舍衛國祇樹給孤獨園。
時，有迦摩天子，容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
時，彼迦摩天子說偈問佛：
「貪恚何所因？不樂身毛𣾂，
恐怖從何起？覺想由何生？
猶<note n="s49.99"/>如鳩摩羅<note n="s49.100"/>，依倚於乳母。」
爾時，世尊說偈答言：
「愛生自身長，如尼拘律<note n="s49.101"/>樹；
處處隨所著，如榛綿叢林。
若知彼因者，發悟令開覺，
度生死海流，不復更<note n="s49.102"/>受有！」
時，迦摩天子聞佛所說，歡喜隨喜，稽首佛足，卽沒不現。
<font color="#800000"><b> 一三一二（一三一五）</b></font><note n="s49.103"/>
如是我聞：
一時，佛住舍衛國祇樹給孤獨園。
時，有栴檀天子，容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
時，彼栴檀天子說偈問佛：
「聞瞿曇大智，無障礙知見，
何所住何<note n="s49.104"/>學，不遭他世惡？」
爾時，世尊說偈答曰<note n="s49.105"/>：
「攝持身口意，不造三惡法，
處在於居家，廣集於群賓，
信惠財法施，以法立一切；
住彼學彼法，則無他世畏！」
佛說是經已，栴檀天子聞佛所說，歡喜隨喜，稽首佛足，卽沒不現。
<font color="#800000"><b> 一三一三（一三一六）</b></font><note n="s49.106"/>
如是我聞：
一時，佛住舍衛國祇樹給孤獨園。
時，有栴檀天子，容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
時，彼天子說偈問佛：
「誰度於諸流，晝夜勤不懈？
不攀無住處<note n="s49.107"/>，云何不沒溺？」
爾時，世尊說偈答言：
「一切戒具足，智慧善正受；
內思惟正念，能度難<note n="s49.108"/>度流。
不染此欲想，超度彼色愛；
貪喜悉已盡，不入於難測。」
時，彼栴檀天子聞佛所說，歡喜隨喜，稽首佛足，卽沒不現。
<font color="#800000"><b> 一三一四（一三一七）</b></font><note n="s49.109"/>
如是我聞：
一時，佛住舍衛國祇樹給孤獨園。
時，有迦葉天子，容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
時，彼迦葉天子白佛言：「世尊！我今當說比丘及比丘功德。」
佛告天子：「隨汝所說。」
時，迦葉天子而說偈言：
「比丘修正念，其心<note n="s49.110"/>善解脫，
晝夜常勤求，壞<note n="s49.111"/>有諸功德。
了知於世間，滅除一切有，
比丘得無憂，心無所染著。
「世尊！是名比丘，是名比丘功德。」
佛告迦葉：「善哉！善哉！如汝所說。」
迦葉天子聞佛所說，歡喜隨喜，稽首佛足，卽沒不現。
<font color="#800000"><b> 一三一五（一三一八）</b></font><note n="s49.112"/>
如是我聞：
一時，佛住舍衛國祇樹給孤獨園。
時，有迦葉天子，容色絕妙，於後夜時來詣佛所，稽首佛足，退坐一面，其身光明遍照祇樹給孤獨園。
時，彼迦葉天子白佛言：「世尊！我今<note n="s49.113"/>當說比丘及比丘所說。」
佛告迦葉天子：「隨所樂說！」
時，彼迦葉天子而說偈言：
 「比丘守正念，其心善解脫，
 晝夜常勤求，逮得離塵垢<note n="s49.114"/>。
 曉了知世間，於塵離塵垢，
 比丘無憂患，心無所染著。
 「世尊！是名比丘，是名比丘所說。」
佛告迦葉：「如是，如是，如汝所說。」
迦葉天子聞佛所說，歡喜隨喜，稽首佛足，卽沒不現。
<font color="#800000"><b> 一三一六（一三一九）</b></font><note n="s49.115"/>
如是我聞：
一時，佛在摩竭提國人間遊行，日暮與五百比丘於屈摩夜叉鬼住處宿。時，屈摩夜叉鬼來詣佛所，稽首佛足，退住<note n="s49.116"/>一面。
時，屈摩夜叉鬼白佛言：「世尊！今請世尊與諸大眾於此夜宿。」
爾時，世尊默然受請。
是時，屈摩夜叉鬼知世尊默然受請已，化作五百重閣房舍，臥牀、坐牀、踞牀，俱襵<note n="s49.117"/>褥枕，各五百具，悉皆化成。化作五百燈明，無諸烟炎。悉化現已，往詣佛所，稽首佛足，勸請世尊，令入其舍，令諸比丘次受房舍及諸臥具。周遍受已，還至<note n="s49.118"/>佛所，稽首佛足，退坐一面，而說偈言：
「賢德有正念，賢德常正念；
正念安隱眠，此世及他世。
賢德有正念，賢德常正念；
正念安隱眠，其心常寂止。
賢德有正念，賢德常正念；
正念安隱眠，捨降伏他軍。
賢德有正念，賢德常正念；
不殺不教殺<note n="s49.119"/>，不伏不教伏，
慈心於一切，心不懷怨結。」
爾時，世尊告屈<note n="s49.120"/>摩夜叉鬼：「如是，如是，如汝所說。」
時， *屈摩夜叉鬼聞佛所說，歡喜隨喜，稽首佛足，還自所住處。
<font color="#800000"><b>  一三一七（一三二○）</b></font><note n="s49.121"/>
如是我聞：
一時，佛住摩鳩羅<note n="s49.122"/>山，尊者那伽波羅<note n="s49.123"/>為親侍者。
爾時，世尊於夜闇時，天小微雨，電光睒現，出於房外，露地經行。
是時，天帝釋作是念：今日世尊住摩鳩羅山，尊者那伽波羅親侍供養，其夜闇冥，天時微雨，電光睒<note n="s49.124"/>現，世尊出房，露地經行，我當化作毘琉璃<note n="s49.125"/>重閣，執持重閣，隨佛經行。作是念已，卽便化作鞞琉<note n="s49.126"/>璃重閣，持詣佛所，稽首佛足，隨佛經行。
爾時，摩竭提國人若男若女，夜啼之時，以摩鳩羅鬼恐之卽止。親侍供養弟子之法，待<note n="s49.127"/>師禪覺，然後乃眠。爾時，世尊為天帝釋夜經行久。
爾時，尊者那伽波羅作是念：世尊今夜經行至久，我今當作摩鳩羅鬼形而恐怖之！時，那伽波羅比丘卽反被俱執<note n="s49.128"/>，長毛在外，往住<note n="s49.129"/>世尊經行道頭，白佛言：「摩鳩羅鬼來！摩鳩羅鬼來！」
爾時，世尊告那伽波羅比丘：「汝那伽波羅愚癡人，以摩鳩羅鬼神像恐怖佛耶？不能動如來、應、等正覺一毛髮也，如來、應、等正覺久離恐怖！」
爾時，天帝釋白佛言：「世尊！世尊正法、律中亦復有此人耶？」
佛言：「憍尸迦！瞿曇家中極大廣闊，斯等於未來世亦當使得清淨之法。」
爾時，世尊卽說偈言：
「若復婆羅門，於自所得法，
得到於彼岸；若一毘舍遮<note n="s49.130"/>，
及與<note n="s49.131"/>摩鳩羅，皆悉超過去。
若復婆羅門，於自所行法，
一切諸受覺，觀察皆已滅。
若復婆羅門，自法度彼岸，
一切諸因緣，皆悉已滅盡。
若復婆羅門，自法度彼岸，
一切諸人我<note n="s49.132"/>，皆悉已滅盡。
若復婆羅門，自法度彼岸，
於生老病死，皆悉已超過。」
佛說此經已，釋提桓因聞佛所說，歡喜隨喜，稽首佛足，卽沒不現。
<font color="#800000"><b> 一三一八（一三二一）</b></font><note n="s49.133"/>
如是我聞：
一時，佛住王舍城迦蘭陀竹園。
時，尊者阿那律陀<note n="s49.134"/>於摩竭提國人間遊行，到畢陵伽<note n="s49.135"/>鬼子母住處宿。時，尊者阿那律陀夜後分時，端身正坐，誦憂陀那<note n="s49.136"/>、波羅延那<note n="s49.137"/>、見真諦<note n="s49.138"/>、諸上座所說偈<note n="s49.139"/>、比丘尼所說偈<note n="s49.140"/>、尸路偈<note n="s49.141"/>、義品<note n="s49.142"/>、牟尼偈<note n="s49.143"/>、修多羅<note n="s49.144"/>，悉皆廣誦。
爾時，畢陵伽鬼子夜啼，畢陵伽鬼子母為其子說偈呵止言：
「畢陵伽鬼子，汝今莫復<note n="s49.145"/>啼，
當聽彼比丘，誦習法句<note n="s49.146"/>偈。
若知法句者，能自護持戒，
遠離於殺生，實言不妄語，
能自捨非義，解脫鬼神道<note n="s49.147"/>。」
畢陵伽鬼子母說是偈時，畢陵伽鬼子啼聲卽止。
<font color="#800000"><b> 一三一九（一三二二）</b></font><note n="s49.148"/>
如是我聞：
一時，佛在摩竭提國人間遊行，與大眾俱，到富那婆藪鬼子母<note n="s49.149"/>住處宿。
爾時，世尊為諸比丘說四聖諦相應法，所謂苦聖諦、苦集聖諦、苦滅聖諦、苦滅道跡聖諦。
爾時，富那婆藪鬼母，兒富那婆藪及鬼女;欝多羅<note n="s49.150"/>，二鬼小兒夜啼。時，富那婆藪<note n="s49.151"/>鬼母教其男女故，而說偈言：
「汝<note n="s49.152"/>富那婆藪、;欝多羅莫啼，
令我得聽聞，如來所說法。
非父母能令，其子解脫苦；
聞如來說法，其苦得解脫。
世人隨愛欲，為眾苦所迫；
如來為說法，令破壞生死。
我今欲聞法，汝等當默然！」
時富那婆藪、鬼女;欝多羅，
悉受其母語，默然而靜聽。
語母言：「善哉！我亦樂聞法，
此正覺世尊，於摩竭勝山，
為諸眾生類，演說脫<note n="s49.153"/>苦法，
說苦及苦因，苦滅、滅苦道。
從此四聖諦，安隱趣涅槃；
母今但善聽，世尊所說法！」
時，富那婆藪鬼母卽說偈言：
「奇哉智慧子，善能隨我心；
汝富那婆藪，善歎佛導師。
汝富那婆藪，及汝<note n="s49.154"/>;欝多羅，
當生隨喜心，我已見聖諦！」
時，富那婆藪鬼母說是偈<note n="s49.155"/>時，鬼子男女隨喜默然。
<font color="#800000"><b> 一三二○（一三二三）</b></font><note n="s49.156"/>
如是我聞：
一時，佛在摩竭提國人間遊行，與諸大眾至摩尼遮羅鬼住處夜宿。
爾時，摩尼遮羅鬼會諸鬼神，集在一處。
時，有一女人，持香花鬘飾、飲食，至彼摩尼遮羅鬼神住處。彼女人遙見世尊在摩尼遮羅鬼神住處坐，見已，作是念：我今現見<note n="s49.157"/>摩尼遮羅鬼神。卽說偈言：
「善哉摩尼遮，住摩伽陀國；
摩伽陀國人，所求悉如願。
云何於此世，常得安樂住？
後世復云何，而得生天樂？」
爾時，世尊說偈答言：
「莫放逸慢恣，用摩尼鬼為？
若自修所作，能得生天樂。」
時，彼女人作是念：此非摩尼遮羅鬼，是沙門瞿曇。如是知已，卽以香花鬘飾<note n="s49.158"/>供養世尊，稽首禮足，退坐一面，而說偈言：
「何道趣安樂？當修何等行，
此世常安隱，後世生天樂？」
爾時，世尊說偈答言：
「布施善調心，樂執護諸根；
正見修賢行，親近於沙門。
以正命自活，他世生天樂；
何用三十三，諸天之苦網？
但當一其心，斷除於愛欲；
我當說離垢，甘露法善聽！」
時，彼女人聞世尊說法，示教照喜。如佛常法，謂布施、持戒，生天之福，欲味、欲患，煩惱清淨，出要、遠離，功德福利，次第演說清淨佛法。譬如鮮淨白㲲note n="s49.159"/>，易染其色。時，彼女人亦復如是，卽於座<note n="s49.160"/>上，於四聖諦得平等觀苦、集、滅、道。
時，彼女人見法、得法、知法、入法，度諸疑惑，不由於他，於正法、律得無所畏，卽從座起，整衣服，合掌白佛：「已度，世尊！已度，善逝！我從今日，盡壽命，歸佛、歸法、歸比丘僧。」
時，彼女人聞佛所說，歡喜隨喜，禮佛而去。
<font color="#800000"><b> 一三二一（一三二四）</b></font><note n="s49.161"/>
如是我聞：
一時，佛在摩竭提國人間遊行，到針毛<note n="s49.162"/>鬼住處夜宿。爾時，針毛鬼會諸鬼神，集在一處。
時，有炎鬼<note n="s49.163"/>見世尊在針毛鬼住處夜宿。見已，往詣針毛鬼所，語針毛鬼言：「聚落主！汝今大得善利，今如來、應、等正覺於汝室宿。」
針毛鬼言：「今當試看，為是如來、為非？」
時，針毛鬼與諸鬼神集會已，還歸自舍，束身衝<note n="s49.164"/>佛。爾時，世尊却身避之。如是再三，束身 *衝佛，佛亦再三却身避之<note n="s49.165"/>。
爾時，針毛鬼言：「沙門怖耶？」
佛言：「聚落主！我不怖也，但汝觸惡。」
針毛鬼言：「今有所問，當為我說，能令我喜者善，不能令我喜者，當壞汝心，裂汝胸，令汝熱血從其面出，捉汝兩手擲著<note n="s49.166"/>恒水彼岸。」
佛告針毛鬼：「聚落主！我不見諸天、魔、梵、沙門、婆羅門、天神、世人能壞如來、應、等正覺心者，能裂其胸者，能令熱血從面出者，執其兩臂擲著恒水彼岸者。汝今但問，當為汝說，令汝歡喜。」
時，針毛鬼說偈問佛：
「一切貪恚心，以何為其因？
不樂身毛;竪，恐怖從何起<note n="s49.167"/>？
意念諸覺想，為從何所起？
猶如新生兒，依倚於乳母。」
爾時，世尊說偈答言：
「愛生自身長，如尼拘律樹；
展轉相拘引，如籐<note n="s49.168"/>綿叢林。
若知彼所因，當令鬼覺悟；
度生死海流，不復重增有。」
爾時，針毛鬼聞世尊說偈，心得歡喜，向佛悔過，受持三歸。
佛說此經已，針毛鬼聞佛所說，歡喜奉行！
雜阿含經卷第四十九