<note n="s47.1"/>
<sid n="1236"/><note n="s47.2"/>
如是我聞：
一時，佛在舍衛國祇樹給孤獨園。
時，有一天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
時，彼天子說偈白佛：
「不處難陀林<note n="s47.3"/>，終不得快樂，
忉利天宮<note n="s47.4"/>中，得天帝名稱。」
爾時，世尊說偈答言：
「童蒙<note n="s47.5"/>汝何知，阿羅漢所說？
一切行無常，是則生滅法；
生者既復滅，俱寂滅為樂。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1237"/><note n="s47.6"/>
如是我聞：
一時，佛住舍衛國祇樹給孤獨園。
時，有一天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
時，彼天子卽說偈言：
「斷一切鉤鏁，牟尼無有家，
沙門著教化，我不說善哉！」
爾時，世尊說偈答言：
「一切眾生類，悉共相纏縛；
其有智慧者，孰能不愍傷？
善逝哀愍故，常教授眾生；
哀愍眾生者，是法之所應。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，卽沒不現。
<sid n="1238"/><note n="s47.7"/>
如是我聞：
一時，佛在舍衛國祇樹給孤獨園。
時，有天子容色絕妙，於後夜時來詣佛所，稽首佛足，身諸光明遍照祇樹給孤獨園。
時，彼天子而說偈言：
「常習慚愧心，此人時時有；
能遠離諸惡，如顧鞭良馬。」
爾時，世尊說偈答言：
「常習慚愧心，此人實希有；
能遠離諸惡，如顧鞭良馬。」
時，彼天子復說偈言：
「久見婆羅門，逮得般涅槃；
一切怖悉過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1239"/><note n="s47.8"/>
如是我聞：
一時，佛住舍衛國祇樹給孤獨園。
時，有天子容色絕妙，於後夜時來詣佛所，稽首佛足，身諸光明遍照祇樹給孤獨園。
時，彼天子說偈問佛：
「不習近正法，樂著諸邪見，
睡眠不自覺，長劫心能悟？」
爾時，世尊說偈答言：
「專修於正法，遠離不善業，
是漏盡羅漢，嶮惡世平等。」
時，彼天子復說偈言：
「久見婆羅門，逮得般涅槃；
一切怖悉過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1240"/><note n="s47.9"/>
如是我聞：
一時，佛住舍衛國祇樹給孤獨園。
時，有天子容色絕妙，於後夜時來詣佛所，稽首佛足，身諸光明遍<note n="s47.10"/>照祇樹給孤獨園。
時，彼天子而說偈言：
「以法善調伏，不隨<note n="s47.11"/>於諸<note n="s47.12"/>見，
雖復著睡眠，則能隨時悟。」
爾時，世尊說偈答言：
「若以法調伏，不 *隨餘異見，
無知已究竟<note n="s47.13"/>，能度世恩愛。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1241"/><note n="s47.14"/>
如是我聞：
一時，佛住舍衛國祇樹給孤獨園。
時，有天子容色絕妙，於後夜時來詣佛所，稽首佛足，身諸光明遍照祇樹給孤獨園。
時，彼天子說偈問佛：
「若羅漢比丘，自所作已作，
一切諸漏盡，持此後邊身<note n="s47.15"/>，
記說言有我，及說我所不？」
爾時，世尊卽說偈答：
「若羅漢比丘，自所作已作，
一切諸漏盡，持此後邊身，
正復說有我、我所亦無咎。」
時，彼天子復說偈言：
「若羅漢比丘，自所作已作，
一切漏已盡，持此最後身，
心依於我慢，而說言有我，
及說於我所，有如是說不？」
爾時，世尊說偈答言：
「已離於我慢，無復我慢心，
超越我、我所，我說為漏盡。
於彼我、我所，心已永不著，
善解世名字，平等假名說。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1242"/><note n="s47.16"/>
如是我聞：
一時，佛在舍衛國祇樹給孤獨園。
時，有天子容色絕妙，於後夜時來詣佛所，稽首佛足，身諸光明遍照祇樹給孤獨園。
時，彼天子說偈白佛：
「若羅漢比丘，漏盡持後身，
頗說言有我，及說我所不？」
爾時，世尊說偈答言：
「若羅漢比丘，漏盡持後身，
亦說言有我，及說有我所。」
時，彼天子復說偈言：
「若羅漢比丘，自所作已作，
已盡諸有漏，唯持最後身，
何言說有我？說何是我所？」
爾時，世尊說偈答言：
「若羅漢比丘，自所作已作，
一切諸漏盡，唯持最後身，
說我漏已盡，亦不著我所，
善解世名字，平等假名說。」
時，彼天子聞佛所說，歡喜隨喜，稽首佛足<note n="s47.17"/>，卽沒不現。
<sid n="1243"/><note n="s47.18"/>
如是我聞：
一時，佛住舍衛國祇樹給孤獨園。
爾時，羅睺阿修羅王<note n="s47.19"/>障月天子。時，諸月天子悉皆恐怖，來詣佛所，稽首佛足，退住一面，說偈歎佛：
「今禮最勝覺，能脫一切障，
我今遭苦惱，是故來歸依！
我等月天子，歸依於善逝，
佛哀愍世間，願解阿修羅！」
爾時，世尊說偈答言：
「破壞諸闇冥，光明照虛空，
今毘<note n="s47.20"/>盧<note n="s47.21"/>遮那，清淨光明顯。
羅睺避虛空<note n="s47.22"/>，速放飛兎像，
羅睺阿修羅，卽捨月而還。
舉體悉流汗，戰怖不自安，
神昏<note n="s47.23"/>志迷亂，猶如重病人。」
時，有阿修羅名曰婆稚<note n="s47.24"/>，見 *羅睺阿修羅疾捨月還，便說偈言：
「羅睺阿修羅，捨月一何速？
神體悉流汗，猶如重病人。」
羅睺<note n="s47.25"/>阿修羅說偈答言：
「瞿曇說呪偈，不速捨月者，
或頭破七分，受諸隣死苦。」
婆稚阿修羅復說偈言：
「佛興未曾有，安隱於世間，
說呪偈能令， *羅睺捨月。」
佛說此經已，時，月天子聞佛所說，歡喜隨喜，作禮而去。
<sid n="1244"/><note n="s47.26"/>
如是我聞：
一時，佛住舍衛國祇樹給孤獨園。
時，有一天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
時，彼天子說偈問佛：
「為有族本<note n="s47.27"/>不？有轉生族<note n="s47.28"/>耶？
有俱相屬無，云何解於縛<note n="s47.29"/>？」
爾時，世尊說偈答言：
「我無有族本，亦無轉生族，
俱相屬永斷，解脫一切縛。」
時，彼天子復說偈言：
「何名為族本？云何轉生族？
云何俱相屬<note n="s47.30"/>？何名為堅縛？」
爾時，世尊說偈答言：
「母為世<note n="s47.31"/>族本，妻名轉生族，
子俱是相屬，愛欲為堅縛。
我無此族本，亦無轉生族，
俱相屬亦無，是名脫堅縛。」
時，彼天子復說偈言：
「善哉無族本！無生族亦善！
善哉無相屬！善哉縛解脫！
久見婆羅門，逮得般涅槃；
一切怨悉<note n="s47.32"/>過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1245"/><note n="s47.33"/>
如是我聞：
一時，佛住釋氏優羅提那塔所。
爾時，世尊新剃鬚髮，於後夜時結跏<note n="s47.34"/>趺坐，直身正意，繫念在前，以衣覆頭。
時，優羅提那塔邊有天神住，放身光明，遍照精舍，白佛言：「沙門憂耶？」
佛告天神：「何所忘失？」
天神復問：「沙門為歡喜耶？」
佛告天神：「為何所得？」
天神復問：「沙門不憂不喜耶？」
佛告天神：「如是！如是！」
爾時，天神卽說偈言：
「為離諸煩惱？為無有歡喜？
云何獨一住？非不樂所壞？」
爾時，世尊說偈答言：
「我無惱解脫，亦無有歡喜；
不樂不能壞，故獨一而住。」
時，彼天神復說偈言：
「云何得無惱？云何無歡喜？
云何獨一住？非不樂所壞？」
爾時，世尊說偈答言：
「煩惱生歡喜，喜亦生煩惱，
無惱亦無喜，天神當護持。」
時，彼天神復說偈言：
「善哉無煩惱！善哉無歡喜！
善哉獨一住！不為不喜壞。
久見婆羅門，逮得般涅槃；
一切怖已過，永超世恩愛。」
時，彼天神聞佛所說，歡喜隨喜，稽首佛足，卽沒不現。
<sid n="1246"/><note n="s47.35"/>
如是我聞：
一時，佛住舍衛國祇樹給孤獨園。
時，有一天子，容色妙絕<note n="s47.36"/>，於後夜時來詣佛所，稽首佛足，身諸光明遍照祇樹給孤獨園。
時，彼天子而說偈言：
「猶如利劍害，亦如頭火燃；
斷除貪欲火，正念求遠離。」
爾時，世尊說偈答言：
「譬如利劍害，亦如頭火燃；
斷除於後身<note n="s47.37"/>，正念求遠離。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1247"/><note n="s47.38"/>
如是我聞：
一時，佛住舍衛國祇樹給孤獨園。
時，有一天子，容色絕妙，於後夜時來詣佛所，稽首佛足，身諸光明遍照祇樹給孤獨園。
時，彼天子而說偈言：
「天女眾圍遶，如毘舍脂<note n="s47.39"/>眾；
癡惑叢林<note n="s47.40"/>中，何由而得出？」
爾時，世尊說偈答言：
「正直平等道，離恐怖之方<note n="s47.41"/>；
乘寂默之車，法想<note n="s47.42"/>為密覆；
慚愧為長縻<note n="s47.43"/>，正念為羈絡<note n="s47.44"/>；
智慧善御士<note n="s47.45"/>，正見為前導。
如是之妙乘，男女之所乘；
出生死叢林，逮得安樂處！」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1248"/><note n="s47.46"/>
如是我聞：
一時，佛住舍衛國祇樹給孤獨園。
時，有一天子，容色絕妙，於後夜時來詣佛所，稽首佛足，身諸光明遍照祇樹給孤獨園。
時，彼天子說偈問佛：
「有四輪九門<note n="s47.47"/>，充滿貪欲住；
深溺淤<note n="s47.48"/>泥中，大象云何出？」
爾時，世尊說偈答言：
「斷愛喜長縻，貪欲<note n="s47.49"/>等諸惡；
拔愛欲根本，正向於彼處。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1249"/><note n="s47.50"/>
如是我聞：
一時，佛住舍衛國祇樹給孤獨園。
時，有一天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
時，彼天子說偈問佛：
「賴吒槃提國<note n="s47.51"/>，有諸商賈客，
大富足財寶，各各競求富，
方便欲財利，猶如然熾火，
如是競勝心，欲貪常馳騁。
云何當斷貪，息世間勤求？」
爾時，世尊說偈答言：
「捨俗出非家、妻子及財寶，
貪恚癡離欲，羅漢盡諸漏，
正智心解脫，愛盡息方便。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1250"/><note n="s47.52"/>
如是我聞：
一時，佛住舍衛國祇樹給孤獨園。
爾時，世尊告諸比丘：「過去世時，拘薩羅國有諸商人，五百乘車，共行治生，至曠野中。曠野<note n="s47.53"/>有五百群賊在後隨逐，伺便欲作劫盜。時，曠野中有一天神，止住路側。
「時，彼天神作是念：當往詣彼拘薩羅國諸商人所，問其義理，若彼商人喜我所問，時解說者，我當方便令其安隱，得脫賊難；若不喜我所問者，當放捨之，如餘天神。
「時，彼天神作是念已，卽放身光，遍照商人車營，而說偈言：
『誰於覺睡眠？誰復睡眠覺？
誰有解此義？誰能為我說？』
「爾時，商人中有一優婆塞信佛、信法、信比丘僧，一心向佛、法、僧，歸依佛、法、僧，於佛離疑，於法、僧離疑，於苦、集、滅、道離疑，見四聖諦得第一無間等果，在商人中與諸商人共為行侶。彼優婆塞於後夜時端坐思惟，繫念在前，於十二因緣逆順觀察，所謂是事有故是事有，是事起故是事起。謂緣無明行，緣行識，緣識名色，緣名色六入處，緣六入處觸，緣觸受，緣受愛，緣愛取，緣取有，緣有生，緣生老、死、憂、悲、惱苦，如是純大苦聚集；如是無明滅則行滅，行滅則識滅，識滅則名色滅，名色滅則六入處滅，六入處滅則觸滅，觸滅則受滅，受滅則愛滅，愛滅則取滅，取滅則有滅，有滅則生滅，生滅則老、死、憂、悲、惱苦滅，如是、如是純大苦聚滅。
「時，彼優婆塞如是思惟已，而說偈言：
『我於覺睡眠，我於睡眠覺，
我解知此義，能為人記說。』
「時，彼天神問優婆塞：『云何覺睡眠？云何睡眠覺？云何能解知？云何能記說？』
「時，優婆塞說偈答言：
『貪欲及瞋恚、愚癡得離欲，
漏盡阿羅漢，正智心解脫；
彼則為覺悟，我於彼睡眠。
不知因生苦，及苦因緣集，
於此一切苦，得無餘滅盡。
又不知正道，等趣息苦處，
斯等為常眠，我於彼則覺。
如是覺睡眠，如是睡眠覺，
如是善知義，如是能記說。』
「時，彼天神復說偈言：
『善哉覺睡眠！善哉眠中覺！
善哉解知義！善哉能記說！
久遠乃今見，諸兄弟而來，
緣汝恩力故，令諸商人眾，
得免於劫賊，隨道安樂去。』
「如是，諸比丘！彼拘薩羅澤中諸商人眾皆得安隱從曠野出。」
佛說此經已，諸比丘聞佛所說，歡喜奉行！
<sid n="1251"/><note n="s47.54"/>
如是我聞：
一時，佛住<note n="s47.55"/>舍衛國祇樹給孤獨園。
爾時，世尊告諸比丘：「過去世時，海洲上優婆塞至他優婆塞舍會坐，極毀呰欲，言：『此欲者，虛妄不實，欺誑之法，猶如幻化，誑於嬰兒。』還自己舍，恣<note n="s47.56"/>於五欲。是優婆塞舍有天神止住。時，彼天神作是念：是優婆塞不勝不類，於餘優婆塞舍會坐眾中極毀呰欲，言：『如是欲者，虛偽不實，欺誑之法，如誑嬰兒。』還己舍已，自恣五欲，我今寧可發令覺悟。而說偈言：
『於大聚會中，毀呰<note n="s47.57"/>欲無常，
自沒於愛欲，如牛溺深泥。
我觀彼會中，諸優婆塞等，
多聞明解法，奉持於淨戒；
汝見彼樂法，而說欲無常，
如何自恣欲，不斷於貪愛？
何故樂世間，畜妻子眷屬？』
「時，彼天神如是、如是開覺彼優婆塞已；如是、如是彼優婆塞覺悟已，剃除鬚髮，著袈裟衣，正信、非家、出家學道，精勤修習，盡諸有漏，得阿羅漢。」
佛說此經已，諸比丘聞佛所說，歡喜奉行！
<sid n="1252"/><note n="s47.58"/>
如是我聞：
一時，佛住王舍城寒林<note n="s47.59"/>中<note n="s47.60"/>丘塚間。
時，給孤獨長者有小因緣至王舍城，止宿長者舍。夜見長者告其妻子、僕使、作人言：「汝等皆起，破樵然火，炊飯作䴵<note n="s47.61"/>，調和眾味<note n="s47.62"/>，莊嚴堂舍。」
給孤獨長者見已，作是念：今此長者何所為作？為嫁女娶婦耶？為請賓客、國王、大臣耶？念已，;卽問長者：「汝何所作？為嫁女娶婦？為請賓客、國王、大臣耶？」
時，彼長者答給孤獨長者言：「我不嫁女娶婦，亦不請呼國王、大臣，唯欲請佛及比丘僧，設供養耳。」
時，給孤獨長者聞未曾聞佛名字已，心大歡喜，身諸毛孔皆悉怡悅，問彼長者言：「何名為佛？」
長者答言：「有沙門瞿曇，是釋種子，於釋種中剃除鬚髮，著袈裟衣，正信、非家、出家學道，得阿耨多羅三藐三菩提，是名為佛。」
給孤獨長者言：「云何名僧？」
彼長者言：「若婆羅門種剃除鬚髮，著袈裟衣，信家、非家，而隨佛出家；或剎利種、毘舍種、首陀羅種善男子等剃除鬚髮，著袈裟衣，正信、非家，彼佛出家而隨出家，是名為僧。今日請佛及現前僧，設諸供養。」
給孤獨長者問彼長者言：「我今可得往見世尊不？」
彼長者答言：「汝且住此，我請世尊來至我舍，於此得見。」
時，給孤獨長者卽於其夜至心念佛，因得睡眠。天猶未明，忽見明相，謂天已曉，欲出其舍，行向城門，至城門下，夜始二更，城門未開──王家常法，待遠使命來往，至初夜盡，城門乃閉，中夜已盡，輒復開門，欲令行人早得往來。
爾時，給孤獨長者見城門開，而作是念：定是夜過天曉門開。乘明相出於城門，出城門已，明相卽滅，輒還闇冥。給孤獨長者心卽恐怖，身毛為竪：得無為人及非人，或姦狡<note n="s47.63"/>人恐怖我耶？卽便欲還。
爾時，城門側有天神住。時，彼天神卽放身光，從其城門至寒林丘塚間光明普照，告給孤獨長者言：「汝且前進，可得勝利，慎勿退還！」
時，彼天神卽說偈言：
「善良馬百匹，黃金滿百斤，
騾車及馬車，各各有百乘，
種種諸珍奇，重寶載其上，
宿命種善根，得如此福報。
若人宗重心，向佛行一步，
十六分之一，過前福之上。
「是故，長者！汝當前進，慎勿退還！」卽復說偈：
「雪山大龍象，純金為莊飾，
巨身長大牙，以此象施人，
不及向佛福，十六分之一。
「是故，長者！當速前進，得其大利，非退還也。」復說偈言：
「金菩闍國<note n="s47.64"/>女，其數有百人，
種種眾妙寶，瓔珞具莊嚴。
以是<note n="s47.65"/>持施與，不及行向佛，
一步之功德，十六分之一。
「是故，長者！當速前進，得其勝利，非退還也。」
時，給孤獨長者問天神言：「賢者！汝是何人？」
天神答言：「我是摩頭息揵大摩那婆先，是長者善知識，於尊者舍利弗、大目揵連所起信敬心，緣斯功德，今得生天，典此城門，是故告長者：『但當進前，慎莫<note n="s47.66"/>退還！前進得利，非退還也！』」
時，給孤獨長者作是念：佛興於世，非為小事；得聞正法，亦非小事，是故天神勸我令進，往見世尊。時，給孤獨長者尋其光明，逕至寒林丘塚間。
爾時，世尊出房露地經行<note n="s47.67"/>，給孤獨長者遙見佛已，卽至其前，以俗人禮法恭敬問訊：「云何，世尊！安隱臥不？」
爾時，世尊說偈答言<note n="s47.68"/>：
「婆羅門涅槃，是則常安樂；
愛欲所不染，解脫永無餘。
斷一切希望，調伏心熾燃；
心得寂止息，止息安隱眠！」
爾時，世尊將給孤獨長者往入房中，就座而坐，端身繫念。爾時，世尊為其說法，示教照喜已，世尊說：「諸法無常，宜布施福事、持戒福事、生天福事，欲味、欲患、欲出，遠離之福。」
給孤獨長者聞法、見法、得法、入法、解法，度諸疑惑，不由他信，不由他度，入正法、律，心得無畏，卽從座起，正衣服，為佛作禮，右膝著地，合掌白佛言：「已度，世尊！已度，善逝！我從今日盡其壽命，歸佛、歸法、歸比丘僧，為優婆塞，證知我！」
爾時，世尊問給孤獨長者：「汝名何等？」
長者白佛：「名須達多<note n="s47.69"/>，以常給孤貧辛苦故，時人名我為給孤獨。」
世尊復問：「汝居何處？」
長者白佛言：「世尊！在拘薩羅人間，城名舍衛，唯願世尊來舍衛國，我當盡壽供養衣被、飲食、房舍、床臥、隨病湯藥。」
佛問長者：「舍衛國有精舍不？」
長者白佛：「無也，世尊！」
佛告長者：「汝可於彼建立精舍，令諸比丘往來宿止。」
長者白佛：「但使世尊來舍衛國，我當造作精舍僧房，令諸比丘往來止住。」
爾時，世尊默然受請。
時，長者知佛世尊默然受請已，從座起，稽首佛足而去。
<sid n="1253"/><note n="s47.70"/>
如是我聞：
一時，佛住舍衛國祇樹給孤獨園。
時，給孤獨長者疾病命終，生兜率天，為兜率天子，作是念：我不應久住於此，當往見世尊。作是念已，如力士屈申<note n="s47.71"/>臂頃，於兜率天沒，現於佛前，稽首佛足，退坐一面。時，給孤獨天子身放光明，遍照祇樹給孤獨園。
時，給孤獨天子而說偈言：
「於此祇桓林<note n="s47.72"/>，仙人僧<note n="s47.73"/>住止，
諸王亦住此，增我歡喜心！
深信淨戒業，智慧為勝壽，
以此淨眾生，非族姓財物。
大智舍利弗，正念常寂默，
閑居修遠離，初建業良友。」
說此偈已，卽沒不現。
爾時，世尊其夜過已，入於僧中，敷尼師壇，於眾前坐，告諸比丘：「今此夜中，有一天子，容色絕妙，來詣我所，稽首我足，退坐一面，而說偈言：
『於此祇桓林，仙人僧住止，
諸王亦住此，增我歡喜心！
深信淨戒業，智慧為勝壽，
以此淨眾生，非族姓財物。
大智舍利弗，正念常寂默，
閑居修遠離，初建業良友。』」
爾時，尊者阿難白佛言：「世尊！如我解世尊所說，給孤獨長者生彼天上，來見世尊，然彼給孤獨長者於尊者舍利弗極相敬重。」
佛告阿難：「如是！如是！阿難！給孤獨長者生彼天上，來見於我。」
爾時，世尊以尊者舍利弗故，而說偈言：
「一切世間智，唯除於如來，
比舍利弗智，十六不及一。
如舍利弗智，天人悉同等，
比於如來智，十六不及一。」
佛說此經已，諸比丘聞佛所說，歡喜奉行！
<sid n="1254"/><note n="s47.74"/>
如是我聞：
一時，佛住曠野精舍<note n="s47.75"/>。
時，有曠野長者疾病命終，生無熱天。生彼天已，卽作是念：我今不應久於此住，不見世尊。作是念已，如力士屈 *申臂頃，從無熱天沒，現於佛前。
時，彼天子天身委<note n="s47.76"/>地，不能自立，猶如酥油 *委地，不能自立。如是，彼天子天身細軟，不自持立。
爾時，世尊告彼天子：「汝當變化作此麁身，而立於地。」
時，彼天子卽自化形，作此麁身，而立於地。於是，天子前禮佛足，退坐一面。
爾時，世尊告手<note n="s47.77"/>天子：「汝手天子，本於此間為人身時，所受經法，今故憶念不悉忘耶？」
手天子白佛言：「世尊！本所受持，今悉不忘。本人間時，有所聞法，不盡得者，今亦憶念，如世尊善說。世尊說言：『若人安樂處，能憶持法，非為苦處。』此說真實。如世尊在閻浮提，種種雜類，四眾圍遶，而為說法，彼諸四眾聞佛所說，皆悉奉行；我亦如是，於無熱天上，為諸天人大會說法，彼諸天眾悉受修學。」
佛告手天子：「汝於此人間時，於幾法無厭足故，而得生彼無熱天中？」
手天子白佛：「世尊！我於三法無厭足故，身壞命終，生無熱天。何等三法？我於見佛無厭足<note n="s47.78"/>故，身壞命終生無熱天；我於佛法無厭足故，生無熱天；供養眾僧無厭足故，身壞命終，生無熱天。」時，手天子卽說偈言：
「見佛無厭足，聞法亦無厭，
供養於眾僧，亦未曾知足。
受持賢聖法，調伏慳著垢，
三法不知足，故生無熱天。」
時，手天子聞佛所說，歡喜隨喜，卽沒不現<note n="s47.79"/>。
<sid n="1255"/><note n="s47.80"/>
如是我聞：
一時，佛住舍衛國祇樹給孤獨園。
時，有無煩天子，容色絕妙，來詣佛所，稽首佛足，退坐一面，其身光明遍照祇樹給孤獨園。
時，彼天子而說偈言：
「生彼無煩天<note n="s47.81"/>，解脫七比丘，
貪、瞋恚已盡，超世度恩愛。
誰度於諸流，難度死魔軍？
誰斷死魔縻，永超煩惱軛<note n="s47.82"/>？」
爾時，世尊說偈答言：
「尊者優波迦<note n="s47.83"/>，及波羅揵茶<note n="s47.84"/>、
弗迦羅娑梨<note n="s47.85"/>、跋提<note n="s47.86"/>、揵陀疊<note n="s47.87"/>，
亦婆休難提<note n="s47.88"/>，及波毘瘦㝹<note n="s47.89"/>，
如是等一切，悉皆度諸流。
斷絕死魔縻，度彼難度者；
斷諸死魔縻，超越諸天軛；
說甚深妙法，覺悟難知者。
巧便問深義，汝今為是誰？」
時，彼天子說偈白佛：
「我是阿那含，生彼無煩天，
故能知斯等，解脫七比丘，
盡貪欲、瞋恚，永超世恩愛。」
爾時，世尊復說偈言：
「眼耳鼻舌身，第六意入處，
若彼名及色，得無餘滅盡。
能知此諸法，解脫七比丘，
貪有悉已盡，永超世恩愛。」
時，彼天子復說偈言：
「鞞跋楞伽<note n="s47.90"/>村，我於彼中住。
名難提婆羅，造作諸瓦器，
迦葉佛弟子，持優婆塞法，
供養於父母，離欲修梵行，
世世為我友，我亦彼知識。
如是等大士，宿命共和合，
善修於身心，持此後邊身。」
爾時，世尊復說偈言：
「如是汝賢士，如汝之所說，
鞞跋楞伽村，名難提婆羅，
迦葉佛弟子，受優婆塞法，
供養於父母，離欲修梵行，
昔是汝知識，汝亦彼良友。
如是諸正士，宿命共和合，
善修其身心，持此後邊身。」
佛說此經已，時，彼天子聞佛所說，歡喜隨喜，卽沒不現。
<sid n="1256"/><note n="s47.91"/>
如是我聞：
一時，佛住舍衛國祇樹給孤獨園。
時，有一天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
時，彼天子說偈問佛：
「此世多恐怖，眾生常惱亂；
已<note n="s47.92"/>起者亦苦，未起亦當苦；
頗有離恐處，唯願慧眼說！」
爾時，世尊說偈答言：
「無有異苦行，無異伏諸根，
無異一切捨，而得見<note n="s47.93"/>解脫。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1257"/><note n="s47.94"/>
如是我聞：
一時，佛住舍衛國祇樹給孤獨園。
時，有一天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
時，彼天子說偈問佛：
「云何諸眾生，受身得妙色？
云何修方便，而得乘出道？
眾生住何法？為何所修習？
為何等眾生，諸天所供養？」
爾時，世尊說偈答言：
「持戒明智慧，自修習正受，
正直心繫念，熾然憂悉滅。
得平等智慧，其心善解脫；
斯等因緣故，受身得妙色。
成就乘出道，心住於中學；
如是德備<note n="s47.95"/>者，為諸天供養。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1258"/><note n="s47.96"/>
如是我聞：
一時，佛住舍衛國祇樹給孤獨園。
時，有一天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
時，彼<note n="s47.97"/>天子而說偈言：
「沈沒於睡眠，欠呿<note n="s47.98"/>不欣樂，
飽食心憒悶<note n="s47.99"/>，懈怠不精勤；
斯十覆眾生，聖道不顯現<note n="s47.100"/>。」
爾時，世尊說偈答言：
「心沒於睡眠，久呿不欣樂，
飽食心憒 *悶，懈怠不精勤；
精勤修習者，能開發聖道！」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1259"/><note n="s47.101"/>
如是我聞：
一時，佛住舍衛國祇樹給孤獨園。
時，有一天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
時，彼天子而說偈言：
「外纏結非纏，內纏纏眾生<note n="s47.102"/>；
今問於瞿曇，誰於纏離纏？」
爾時，世尊說偈答言：
「智者建立戒，內心修智慧；
比丘勤修習，於纏能<note n="s47.103"/>解纏。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1260"/><note n="s47.104"/>
如是我聞：
一時，佛住舍衛國祇樹給孤獨園。
時，有一天子，容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
時，彼天子而說偈言：
「難度難可忍，沙門無知故，
多起諸艱難，重鈍溺沈沒。
心隨覺自在<note n="s47.105"/>，數數溺沈沒；
沙門云何行，善攝護其心？」
爾時，世尊說偈答言：
「如龜<note n="s47.106"/>善方便，以殼<note n="s47.107"/>自藏六<note n="s47.108"/>；
比丘習禪思，善攝諸覺想。
其心無所依，他莫能恐怖；
是則自隱密，無能誹謗者！」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1261"/><note n="s47.109"/>
如是我聞：
一時，佛住舍衛國祇樹給孤獨園。
時，有天子容色絕妙，於後夜時來詣佛所，稽首佛足，身諸光明遍照祇樹給孤獨園。
時，彼天子說偈問佛：
「薩羅小流注，當於何反流？
生死之徑路，於何而不轉？
世間諸苦樂，何由滅無餘<note n="s47.110"/>？」
爾時，世尊說偈答言：
「眼耳鼻舌身，及彼意入處；
名色滅無餘，薩羅小還流；
生死道不轉，苦樂滅無餘<note n="s47.111"/>。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1262"/><note n="s47.112"/>
如是我聞：
一時，佛住在舍衛國祇樹給孤獨園。
時，有天子容色絕妙，於後夜時來詣佛所，稽首佛足，身諸光明遍照祇樹給孤獨園。
時，彼天子說偈問佛：
「伊尼耶鹿𨄔<note n="s47.113"/>，仙人中之尊，
少食不嗜味，禪思樂山林。
我今敬稽首，而問於瞿曇，
云何出離苦？云何苦解脫？
我今問解脫，於何而滅盡？」
爾時，世尊說偈答言：
「世間五欲德<note n="s47.114"/>，心法說第六；
於彼欲無欲<note n="s47.115"/>，解脫一切苦。
如是於苦出，如是苦解脫，
汝所問解脫，於彼而滅盡。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
<sid n="1263"/><note n="s47.116"/>
如是我聞：
一時，佛住舍衛國祇樹給孤獨園。
時，有天子容色絕妙，於後夜時來詣佛所，稽首佛足，退坐一面，身諸光明遍照祇樹給孤獨園。
時，彼天子說偈問佛：
「云何度諸流<note n="s47.117"/>？云何度大海<note n="s47.118"/>？
云何能捨苦？云何得清淨？」
爾時，世尊卽說偈言：
「信能度諸流，不放逸<note n="s47.119"/>度海，
精進能除苦，智慧得清淨。」
時，彼天子復說偈言：
「久見婆羅門，逮得般涅槃；
一切怖已過，永超世恩愛。」
時，彼天子聞佛所說，歡喜隨喜，稽首佛足，卽沒不現。
雜阿含經卷第四十七<note n="s47.120"/>