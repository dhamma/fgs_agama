五王品第三十三<note n="e33.4"/>
<sid n="288"/><note n="e33.5"/>
聞如是：
一時，佛在舍衛國祇樹給孤獨園。
爾時，五大國王波斯匿為首，集在園觀之中，各作此論。云何為五王？所謂波斯匿王、毗沙王、優填王、惡生王、優陀延王。
爾時，五王集在一處，各作此論：「諸賢當知：如來說此五欲。云何為五？若眼見色甚愛敬念，世人所希望；若耳聞聲、鼻嗅香、舌知味、身知細滑<note n="e33.6"/>。如來說此五欲。此五欲中何者最妙<note n="e33.7"/>？為眼見色妙耶？為耳聞聲妙耶？為鼻嗅香妙耶？為舌知味妙耶？為身知細滑妙耶？此五事何者為最妙？」
其中或有國王而作是說：「色最為妙。」或有作是論：「聲最為妙。」或有作是論：「香最為勝<note n="e33.8"/>。」或有作是論：「味最為妙。」或有作是<note n="e33.9"/>論：「細滑為最勝<note n="e33.10"/>。」
是時，言色妙者，優陀延王之所說也。言聲妙者，優填王之所論也。言香妙者，惡生王之所論也。言味妙者，波斯匿王之所論也。言細滑妙者，毗沙王之所論<note n="e33.11"/>也。是時，五王各相謂言：「我等共<note n="e33.12"/>論此五欲，然復不知何者為妙？」
是時，波斯匿王語四王曰：「今如來近在舍衛國祇樹給孤獨園，我等盡共至世尊所，問斯義，若世尊有所教敕，當共奉行。」
是時，諸王聞波斯匿王語已，便共相將至世尊所，頭面禮足，在一面坐。是時，波斯匿王以<note n="e33.13"/>所共論五欲者，具白如來。
爾時，世尊告諸五王曰：「諸王所論各隨時宜。所以然者，夫人性行染<note n="e33.14"/>著色者，覩無厭足，此人於色最妙、最上，無復過者。爾時，彼人不著聲、香、味、細滑之法，五欲之中色為最妙。
「若復有人性行著聲，彼聞聲已，極懷歡喜而無厭足，此人於聲最妙、最上，五欲之中聲最為妙。
「若復有人性行著香，彼聞香已，極懷歡喜而無厭足，此人於香最妙、最上，五欲之中香最為妙。
「若復有人性行著味，彼知味已，極懷歡喜而無厭足，此人於味最妙、最上，五欲之中味最為妙。
「若復有人性行著細滑，彼得細滑已，極懷歡喜而無厭足，此人於細滑最上、最妙<note n="e33.15"/>，五欲之中細滑最為妙。
「若復彼人心以著色，爾時彼人<note n="e33.16"/>不著聲、香、味、細滑之法；若復彼人性行著聲，爾時彼人不著色、香、味、細滑之法；若<note n="e33.17"/>復彼人性行著香，爾時彼人不著色、聲<note n="e33.18"/>、味、細滑之法；若復彼人性行著味，爾時 *彼人不著色、聲、香<note n="e33.19"/>、細滑之法；若復彼人性行著細滑，爾時 *彼人不著色、聲、香、味之法。」
是時，世尊便說此偈：
「欲意熾盛時，所欲必可克<note n="e33.20"/>；
得已倍歡喜，所願無有疑。
彼以<note n="e33.21"/>得此欲，貪欲意不解；
以此為歡喜，緣之最為妙。
若復<note n="e33.22"/>聽聲時，所欲必可克<note n="e33.23"/>；
聞已倍歡喜，所願無有疑。
彼 *以得此聲，貪之意不解；
以此為歡喜，從之最為<note n="e33.24"/>妙。
若復嗅香時，所欲必可 *克；
嗅已倍歡喜，所欲<note n="e33.25"/>無有疑。
彼 *以得此香，貪之意不解；
以此為歡喜，從之最為妙。
若復得味時，所欲必可 *克；
得已倍歡喜，所欲無有疑。
彼 *以得此味，貪之意不解；
以此為歡喜，從之最為妙。
若得細滑時，所欲必可 *克；
得已倍歡喜，所欲無疑難。
彼<note n="e33.26"/>以得細滑，貪之意不解；
以此為歡喜，從之最為妙。
「是故，大王！若言色妙者，當平等論之。所以然者，於色有氣味<note n="e33.27"/>，若色無味者，眾生終不染著<note n="e33.28"/>；以其有味故，五欲之中色為最妙。然色有過失，若當色無過失，眾生則無<note n="e33.29"/>厭患；以其有過失故，眾生厭患之。然色有出要，若當色無出要者，此眾生類不得出生死之海；以其出要故，眾生得至無畏涅槃城中。五欲之中色為最妙。
「然復，大王！若言聲妙者，當平等論之。所以然者，於聲有氣味故，若聲無味者，眾生終不染著；以其有味故，五欲之中聲為最妙。然聲有過失，若當聲無過失，眾生則 *無厭患；以其有過失故，眾生厭患之。然聲有出要，若當聲無出要者，此眾生類不得出生死之海；以其出要故，眾生得至無畏涅槃城中。五欲之中聲為最妙。
「大王當知：若言香妙者，當平等論之。所以然者，於香有氣味故，若香無氣味者，眾生之類終不染著；以其有味故，五欲之中香為最妙。然香有過失，若香無過失者，眾生則不厭患；以其有過失故，眾生厭患之。然香有出要，若當香無出要者，此眾生類不得出生死之海；以其出要故，眾生得至無畏涅槃城中。五欲之中香為最妙。
「然復，大王！若言味妙者，當平等論之。所以然者，於味有氣味故，若味無氣味者，眾生之類終不染著；以其有氣味故，五欲之中味為最妙。然味有過失，若當味無過失者，眾生則不厭患；以其有過失故，眾生厭患之。然味有出要，若當味無出要者，此眾生類不得出生死之海；以其出要故，眾生得至無畏涅槃城中。五欲之中<note n="e33.30"/>味為最妙。
「然復，大王當知：若<note n="e33.31"/>言細滑妙者，當平等論之。所以然者，於細滑有氣味，若細滑<note n="e33.32"/>無氣味者，眾生<note n="e33.33"/>終不染著；以其有味故，五欲之中細滑為最妙。然細滑有過失，若細滑無過失者，眾生之類則不厭患之；以其有過失故，眾生厭患之。然細滑有出要，若當細滑無出要者，此眾生類不得出生死之海；以其出要故，眾生得至無畏涅槃城中。五欲之中細滑為最<note n="e33.34"/>妙。是故，大王！所樂之處，心卽染著。如是，大王！當作是知！」
爾時，五王聞佛所說，歡喜奉行！
<sid n="289"/><note n="e33.35"/>
聞如是：
一時，佛在舍衛國祇樹給孤獨園。
爾時，舍衛城中有月光<note n="e33.36"/>長者，饒財多寶，象馬七珍皆悉備具，金、銀、珍寶不可稱計。然月光長者無有兒息。爾時，長者以無兒故，求禱天神，請求日、月、天神、地神、鬼子母、四天王、二十八大神鬼<note n="e33.37"/>王、釋及梵天、山神、樹神、五道之神、樹木、藥草，靡處不周，皆悉歸命，見賜一男兒。
爾時，月光長者婦經數日中便自懷妊，卽語長者<note n="e33.38"/>：「我自覺有娠<note n="e33.39"/>。」長者聞已，歡喜踊躍<note n="e33.40"/>，不能自勝，卽與夫人敷好牀座，食好甘食，著好衣裳。
是時，夫人經八、九月，便生男兒，顏色端正，世之希有，如桃華色。是時，此兒兩手執無價摩尼<note n="e33.41"/>珠。卽時，便說此偈：
「此家頗有財，寶物及穀食；
我今欲惠施，使貧無有乏。
若此無物者，財寶及穀食；
今有無價珠，常用惠施人。」
是時，父母及家中人聞此語已，各各馳走：「云何乃生此鬼魅種？」唯有父母哀愍兒故，不東西馳走。卽時，母向兒說此偈：
「為天乾沓和，鬼魅及羅剎；
是誰姓字何？我今欲知之！」
是時，小兒復以偈報母曰：
「非天乾沓和，非鬼魅羅剎；
我今父母生，是人不足疑！」
是時，夫人聞此語已，歡喜踊躍，不能自勝。以此因緣，盡向月光長者說是語<note n="e33.42"/>。
時，長者便作是念：此將是何緣？我今當以此事向尼犍子<note n="e33.43"/>說<note n="e33.44"/>。卽抱此兒詣尼犍<note n="e33.45"/>子所，頭面禮足，在一面坐。是時，月光長者以此因緣具向尼 *犍子說。時，尼 *犍子聞此語已，告長者<note n="e33.46"/>：「此兒薄福之人，無益於身，當取殺之；若不殺者，門戶衰耗，皆當死盡。」
是時，月光長者作是思惟：我前後來無有兒息，由此因緣，請求天地，無處不遍，乃經歷爾許年歲，方生此兒，我今不堪取此兒殺。當更問餘沙門、婆羅門，令斷我疑。
爾時，如來成佛未久，眾人稱號名大沙門。是時，月光長者便作是念：我可以此<note n="e33.47"/>因緣，具向大沙門說之。是時，長者卽從座起，抱此兒往詣世尊所。中道復作是念：今有長老梵志，年過耆艾，聰明黠慧，眾人所敬待，彼尚不知、不見，況此沙門瞿曇，年少學道未久，豈能知此事乎！將恐不解吾疑，我今宜可中道還家。
是時，有天神昔與長者知舊，知長者心中所念，在虛空中而告之曰：「長者當知：小可前進，必當獲利，得大果報，亦當至甘露之處。如來出世甚為難遇，如來降甘露雨，時時乃有。又復，長者！有四事最小<note n="e33.48"/>不可輕。云何為四？國王雖小最不可輕；火雖小亦不可輕；龍雖小復不可輕；學道之人雖復年幼亦不可輕。是謂，長者！有此四事最不可輕。」
是時，天神便說此偈：
「國王雖復小，斬害由其法；
小火雖未熾，焚燒山草木；
神龍雖現小，降雨隨時宜；
學者年幼稚，度人無有量。」
爾時，月光長者心開意解，歡喜踊躍，不能自勝，卽前進至世尊所，頭面禮足，在一面坐，以此因緣，具白世尊。
爾時，世尊告長者曰：「今此小兒極有大福，此小兒若當大者，當將五百徒眾來至我所，而出家學道得阿羅漢，我聲聞中福德第一，無能及者。」
是時，長者聞此語已，歡喜踊躍，不能自勝，白世尊言：「如世尊教，非如尼揵子語。」是時，月光長者重白世尊：「唯願受請及比丘僧并愍此小兒！」
爾時，世尊默然受請。時，長者 *以見默然受請，卽從座起，頭面禮足，便退而去。還至家中，供辦種種甘饌飲食，敷好坐具，清旦自白：「時到，唯願<note n="e33.49"/>降神！」
是時，世尊 *以知時到，將諸比丘，前後圍遶，入舍衛城，至長者家，卽就于座。是時，長者見佛、比丘僧坐已<note n="e33.50"/>定，卽辦種種飲食，自手斟酌，歡喜不亂。 *以見食竟，除去鉢器，行清淨水，更取小座，如<note n="e33.51"/>來前坐，欲得聞佛所說妙法。是時，月光長者白世尊言：「我今持居家田業盡與此兒，唯願世尊當與立名！」
世尊告曰：「此兒生時，人皆馳走東西，云是尸婆羅鬼，今卽立<note n="e33.52"/>字<note n="e33.53"/>尸婆羅。」
爾時，世尊漸與長者及長者婦而說妙論，所謂<note n="e33.54"/>論者：施論、戒論、生天之論，欲不淨想，漏為大患，出要為妙。爾時，世尊以見長者及長者婦，心開意解，無復狐疑，諸佛世尊常所說法：苦、集<note n="e33.55"/>、盡、道，是時世尊盡與長者說之，令發歡喜之心。長者夫婦卽於座上，諸塵垢盡，得法眼淨，猶如新白㲲易染為色。是時，長者夫婦亦復如是，卽於座上得法眼淨，彼以見法<note n="e33.56"/>，分別諸法， *以度猶豫，無復狐疑，得無所畏，解如來深奧之法，卽受五戒。
爾時，世尊便說此偈：
「祠祀<note n="e33.57"/>火為上，諸論頌為首；
王為人中尊，海為眾流源；
月為星中明，日為眾明最；
八方及上下，所生萬品物；
欲求其福者，三佛最為尊！」
爾時，世尊說此偈已，卽從座起而去。
是時，長者求五百童子，使<note n="e33.58"/>侍衛尸婆羅。是時，尸婆羅年向二十，往至父母所，白父母言：「唯願二尊許使出家學道！」
爾時，二親卽便聽許。所以然者，世尊先 *以記之，當將五百童子至世尊所，求作沙門。是時，尸婆羅及五百人禮父母足，便退而去。至世尊所，頭面禮足，在一面立。爾時，尸婆羅白世尊言：「唯願聽許，得在道次！」
是時，世尊卽便聽許使作沙門。未經幾日，便成阿羅漢，六通清徹，具八<note n="e33.59"/>解脫<note n="e33.60"/>。是時，五百童子前白佛言：「唯願世尊聽作沙門！」世尊默然可<note n="e33.61"/>之，出家未經幾日，便成羅<note n="e33.62"/>漢。
爾時，尊者尸婆羅還在舍衛國本邦之處，眾人<note n="e33.63"/>敬仰，得四事供養：衣被、飲食、牀褥<note n="e33.64"/>臥具、病瘦醫藥。是時，尊者尸婆羅便作是念：我今在此本邦之中，極為煩鬧，今可在人間遊化。是時，尊者尸婆羅到時，著衣持鉢，入舍衛城乞食；乞食已，還詣所止，收攝坐具，著衣持鉢，出祇桓<note n="e33.65"/>精舍，將五百比丘，前後圍遶，在人間遊化；所至到處，無不供養者，皆供給衣被、飲<note n="e33.66"/>食、牀褥臥具<note n="e33.67"/>、病瘦醫藥。復有諸天告諸村落：「今有尊者尸婆羅，得阿羅漢福德第一，將五百比丘，在人間遊化，諸賢可往供養；今不去<note n="e33.68"/>者，後悔無益！」
是時，尊者尸婆羅便作是念：今甚厭患此供養，當何處避之，令人不知吾處？是時，卽入深山之中。諸天復在村落間，各各告曰：「今尊<note n="e33.69"/>者尸婆羅在此山中，可往供養；今不為者，後悔無益！」是時，人民聞<note n="e33.70"/>天語已，卽負飲食，往詣尊者尸婆羅所：「唯願尊住，為我等故！」
是時，尸婆羅漸漸人中遊化，來至羅閱<note n="e33.71"/>城迦蘭陀竹園所，與大比丘<note n="e33.72"/>五百人俱，亦得供養衣被、 *飲食、牀褥臥具、病瘦醫藥。時，尸婆羅復作是念：我今向在何處夏坐，令<note n="e33.73"/>人不知吾處？復重作是<note n="e33.74"/>念：當在耆闍山東，廣普山<note n="e33.75"/>西，於中夏坐。卽將五百比丘，在彼山中而受夏坐。
是時，釋提桓因知尸婆羅心中所念，卽於山中化作浮圖，園果樹木皆悉備具，周匝有浴池，化作五百高臺，復化作五百牀座，復化作五百小牀座，復化作五百繩牀，以天甘露而食之。是時，尊者尸婆羅便作是念：我今已<note n="e33.76"/>夏坐訖，不見如來甚久，今可往親覲世尊。卽將五百比丘，往<note n="e33.77"/>舍衛城。爾時盛熱，比丘眾皆悉汗出，汙染身體。
是時，尊者尸婆羅作是念：今日比丘眾身體極熱，得少許雲在上及細雨者，甚是佳事；值小浴池及得少漿。以生此念，卽空中有大雲，及作細雨，亦有浴池。有四非人負好甘漿：「毗沙門王<note n="e33.78"/>所遣，唯願尊者受此甘漿，及施比丘僧！」
爾時，受此漿已，與比丘僧使飲之。
爾時，尸婆羅復作是念：我今可在此間止宿。是時，釋提桓因知尸婆羅心中所念，卽於道側，化作五百房舍，牀臥<note n="e33.79"/>備具。是時，諸天奉上飲食，尸婆羅食訖，卽從座<note n="e33.80"/>起而去。
爾時，尊者尸婆羅叔父在舍衛城內住，饒財多寶，無所短乏。然復慳貪，不肯布施，不信佛、法、眾，不造功德。是時，諸親族語此人曰：「長者！用此財貨為？然復不作後世資<note n="e33.81"/>糧。」
爾時，彼長者聞此語已，一日之中以百千兩金布施與外道梵志，不向三尊。
是時，尊者尸婆羅聞叔父以百千兩金施與外道異學，不布施與三尊。是時，尊者尸婆羅往詣祇洹<note n="e33.82"/>精舍，至世尊所，頭面禮足，在一面坐。爾時，世尊與尸婆羅說微妙之法。是時，尊者尸婆羅從如來聞法已，卽從 *座起，禮世尊足，右繞三匝，便退而去。
是時，尊者尸婆羅卽其<note n="e33.83"/>日，著衣持鉢，入舍衛城乞食。漸漸往詣叔父家，到已，在門外默然立。是時，長者見尊者尸婆羅在門外乞食，卽語之曰：「汝昨日何故不來？我昨日以百千兩金惠施，我可以一張㲲，持用施卿。」
尸婆羅對曰：「我今不用㲲為，今日來者，故乞食耳！」
長者對曰：「我昨日以用百千兩金惠施，更不能復惠施。」
是時，尊者尸婆羅欲得度長者故，便飛在空中，身出水火，坐臥經行，隨意所造。是時，長者見此變化已，便作是說：「可還來下就坐，今當相施。」
是時，尊者尸婆羅卽捨神足，尋來就坐。是時，彼長者以弊<note n="e33.84"/>惡飲食極為麁醜<note n="e33.85"/>，與尊者尸婆羅使食之。是時，尊者尸婆羅生長豪家，飲食自恣，但以彼長者故，而受此食，便取食之。是時，尊者尸婆羅食訖，還詣所在。
𣈳其夜，虛空中<note n="e33.86"/>神天來語長<note n="e33.87"/>者曰：
「善施極大施，乃與尸婆羅；
無欲以解脫，愛斷以無疑。」
夜半、清旦二時說此偈：
「善施極大施，乃與尸婆羅；
無欲以解脫，愛斷以無疑。」
是時，長者聞天人語，便作是念：我昨日以百千兩金施與外道，乃無此應；我今日以弊惡食施與尸婆羅，乃致此應。何時當曉？自當以百千兩金施與<note n="e33.88"/>尸婆羅。是時，長者卽其日檢校家中，有<note n="e33.89"/>直百千兩金者，卽持詣尸婆羅所。到已，頭面禮足，在一面住。爾時，長者以百<note n="e33.90"/>千兩金，奉上尸婆羅，並作是語<note n="e33.91"/>：「唯願受此百千兩金！」
是時，尊者尸婆羅報曰：「當使長者受福無窮，長壽<note n="e33.92"/>自然。然復如來不許比丘受百千兩金。」
是時，長者便往至世尊所，到已，頭面禮足，在一面坐。爾時，彼長者白世<note n="e33.93"/>尊言：「唯願世尊使尸婆羅比丘受此百千兩金，使我蒙其福！」
爾時，世尊告一比丘：「汝往至尸婆羅比丘所，云吾喚卿。」
比丘對曰：「如是，世尊！」是時，彼比丘從佛受教，卽往至彼尸婆羅所，以如來語而告之。
是時，尊者尸婆羅承彼比丘語，卽往至世尊所，頭面禮足，在一面坐。爾時，世尊告尸婆羅曰：「汝今可受此長者百千兩金，使蒙<note n="e33.94"/>其福，此是宿緣之業可受其報。」
尸婆羅對曰：「如是，世尊！」
是時，尊者尸婆羅卽時而說達嚫<note n="e33.95"/>：
「施衣及餘物，欲求其福德；
往至天世人，五樂<note n="e33.96"/>自娛樂。
從天至人中，度有無疑難；
涅槃無為處，諸佛之所樂。
施惠無難者，蒙此獲福祐；
當起慈惠心，作福無有懈。」
是時，尊者尸婆羅語長者言：「可持此百千兩金，著我房中。」爾時，長者承受其教，持此百千兩金，著尊者尸婆羅房中，便退而去。
是時，尸婆羅告諸比丘：「諸有所乏者，來至此而取之，若復須衣被、 *飲食、牀敷<note n="e33.97"/>臥具、病瘦醫藥，皆來取之，勿在餘處而求之也，展轉相告令知之。」
是時，眾多比丘白世尊言：「此尸婆羅昔作何福，生長者家，端正<note n="e33.98"/>無雙，如桃華色？復作何福，兩手捉珠出母胎中？復作何福，將五百人，詣如來所，出家學道，值如來世？復作何福，所至到處，衣食自然無所短乏，餘比丘無能及者？」
爾時，世尊告諸比丘：「過去久遠九十一劫，有佛號毗婆尸<note n="e33.99"/>如來、至真、等正覺、明行成為、善逝、世間解、無上士、道法御、天人師，號佛、世尊，出現於世，遊在槃頭<note n="e33.100"/>國界，與六十萬八千眾俱<note n="e33.101"/>。四事供養：衣被、飲食、牀 *敷臥具、病瘦醫藥。
「爾時，有梵志名曰耶若達，住彼土界，饒財多寶：金銀、珍寶、車璖、馬<note n="e33.102"/>瑙、真珠、琥珀<note n="e33.103"/>，不可稱計。是時，耶若達出彼國界，往至毗婆尸如來所。到已<note n="e33.104"/>，共相問訊，在一面坐。是時，毗婆尸如來漸與說法，便發歡喜之心。是<note n="e33.105"/>時，耶若達白毗婆尸如來：『唯<note n="e33.106"/>願當受我請，欲飯佛及比丘僧！』是時，如來默然受請。耶若達梵志以見世尊默然受請，卽從座起，遶佛三匝而去<note n="e33.107"/>，至<note n="e33.108"/>家中辦種種甘饌飲食。
「是時，耶若達夜半便作是念：我今已辦種種飲食，唯無有<note n="e33.109"/>酪，明日清旦當往城門中，其有賣酪者，盡當買之。是時，耶若達<note n="e33.110"/>清旦敷好坐具，尋復詣城門中求酪。
「當於爾時，有放牛人持酪，名尸婆羅，欲往祠祀。是時，耶若達梵志語放牛人曰：『卿酪賣者，吾<note n="e33.111"/>當與價。』尸婆羅報曰：『我今欲祠祀。』婆羅門報曰：『汝今祀天為何所求？但賣與我，當重顧價。』放牛人報曰：『梵志！今<note n="e33.112"/>用酪為？』梵志報曰：『我今請毗婆尸如來及比丘僧；然飲食盡辦，唯無有酪。』是時，尸婆羅問梵志曰：『毗婆尸如來者，為何等相貌？』梵志報曰：『如來者，無與等<note n="e33.113"/>，戒具清淨，慧、定三昧不<note n="e33.114"/>可及，天上、人中無能及者。』
「是時，耶若達梵志歎說如來之德，尸婆羅聞已心開意解。是時，尸婆羅語梵志曰：『我今躬持此酪往施如來，復用祀天為？』是時，耶若達梵志將此放牛人往至家中，往詣佛所<note n="e33.115"/>，卽白：『時到，今正是時，唯尊屈顧<note n="e33.116"/>！』
「時，如來以知時到，著衣持鉢，將諸比丘，前後圍遶，至耶若達梵志家，各次第坐。是時，放牛人見如來容貌世之希有，諸根惔<note n="e33.117"/>怕，有三十二相、八十種好，莊嚴其身。亦<note n="e33.118"/>如日月，猶如須彌山出眾山上，光明遠照，靡不蒙潤，見已歡喜，便前進世尊所，而作是說：『設當如來功德如梵志所論者，使此一瓶酪盡充眾僧！』爾時，尸婆羅白世尊言：『願受<note n="e33.119"/>此酪！』是時，如來卽舒鉢受酪，亦復與比丘僧，猶故有酪。
「爾時，放牛人白世尊言：『今故有餘酪。』時，如來告曰：『汝今更持此酪施佛及比丘眾。』時，放牛人對曰：『如是，世尊！』是時，放牛人更重行酪，猶故遺餘酪在。放牛人復白佛言：『今故有遺餘酪在。』是時，如來告此人曰<note n="e33.120"/>：『今可持此酪與比丘尼眾、優婆塞、優婆夷<note n="e33.121"/>眾，使得充飽。』故有遺餘酪在。爾時，佛語放牛人：『汝今持<note n="e33.122"/>此酪與檀越主人。』對曰：『如是。』尋復與檀越主人，故有遺餘酪在。復施與乞人貧匱者，亦有遺餘酪在。來白佛言：『故有遺餘酪在。』時佛告曰：『今持此酪，瀉<note n="e33.123"/>著淨地，若著水中。所以然者，我不見有人、天<note n="e33.124"/>及世能消<note n="e33.125"/>此酪者，唯除如來。』放<note n="e33.126"/>牛人卽受佛教，持此酪而著水中。尋時，水中大火炎<note n="e33.127"/>出，高數十仞<note n="e33.128"/>。
「是時，放牛人見此變怪已，歎未曾有。還至世尊所，頭面禮足，叉手而住，復作此誓願：『今<note n="e33.129"/>持此酪施與四部之眾，設當有福德者，緣此福祐，莫墮八難之處，莫生貧匱之家，所生之處，六情完具，面目端正，亦莫在家，使將來之世亦值如此聖尊。』
「比丘當知：三十一劫復有佛名式詰<note n="e33.130"/>如來，出現於世。是時，式詰如來遊化於野馬世界，與大比丘十萬人俱。是時，式詰如來到時，著衣持鉢，入城乞食。時，彼城中有大商客，名曰善財<note n="e33.131"/>，遙見式詰如來<note n="e33.132"/>諸根寂靜，容貌端正，有三十二相、八十種好，莊嚴其身，面如日月。見已，便發歡喜之心，前至世尊所，頭面禮足，在一面坐。爾時，賈人以好寶珠<note n="e33.133"/>，散如來上，現其微心，普<note n="e33.134"/>作誓願：『持此功德所生之處，饒財多寶，無所乏短，無令手中有空缺時，乃至母胞胎中亦使不空。』
「於此劫中復有毗舍羅婆<note n="e33.135"/>如來、至真、等正覺、明行成<note n="e33.136"/>為、善逝、世間解、無上士、道法御、天人師，號佛、世尊。爾時，有長者名善覺，饒財多寶，復請<note n="e33.137"/>毗舍羅婆如來、至真、等正覺，及比丘僧。時，彼長者少於使人，是時長者躬自辦種種甘饌飲食，飯<note n="e33.138"/>彼如來，作是誓願：『我持此<note n="e33.139"/>功德，所生之處，常值三尊<note n="e33.140"/>，無所短乏，恆多使人<note n="e33.141"/>，令將來之世值如來，如今日也。』
「今此賢劫中有佛名拘屢孫<note n="e33.142"/>如來、至真、等正覺，出現於世。爾時，有長者名多財，復請拘屢<note n="e33.143"/>孫如來，七日之中飯佛及比丘僧，供養衣被、 *飲食、牀*敷臥具、病瘦醫藥：『所生之處常饒財多寶，莫生貧賤之家，使我所生之處恆得四事供養，為四部之眾，國王、人民所見宗敬，天、龍、鬼神、人、若非人，所見接遇。』
「諸比丘當知：爾時耶若達梵志，豈異人乎？莫作是觀。所以然者，今月光長者今<note n="e33.144"/>身是也。爾時放牛人，名尸婆羅，以酪供養佛者，今比丘尸婆羅是也。爾時善財賈人，豈異人乎？莫作是觀，今尸婆羅比丘是也。爾時善覺長者，豈異人乎？莫作是觀，今尸婆羅比丘是也<note n="e33.145"/>。爾時多財長者，豈異人乎？莫作是觀，今日尸婆羅比丘是也。
「諸比丘當知：尸婆羅比丘作此誓願：『使我所生之處，恆端正無雙，常在富貴家生，使將來之世值遇世尊，設為我說法<note n="e33.146"/>者，卽得解脫，得出家作沙門。』緣此功德，今尸婆羅比丘得生富貴家，端正無雙，今遭值我，卽得阿羅漢。然比丘當知：復以寶珠散如來上，持是功德，今處母胎，手執雙珠出母胎中，價直<note n="e33.147"/>閻浮提，當生之日便作是說。復請拘 *屢孫如來求多使人，今將五百徒眾至<note n="e33.148"/>我所，出家學道，得<note n="e33.149"/>阿羅漢。復於<note n="e33.150"/>七日之中供養拘 *屢孫如來，求得四事供養，今日不乏衣被、 *飲食、牀敷臥具、病瘦醫藥。緣此功德，餘比丘所不及。釋提桓因身來供養給其所須，又且諸天轉告村落，使四部之眾知有尸婆羅，此其義也。我弟子中第一福德者，尸婆羅比丘是也。」
爾時，諸比丘聞佛所說，歡喜奉行！
<sid n="290"/><note n="e33.151"/>
聞如是：
一時，佛在舍衛國祇樹給孤獨園。
爾時，世尊告諸比丘：「五健丈夫堪任戰鬥出現於世。云何為五？於是，有人著鎧持<note n="e33.152"/>仗<note n="e33.153"/>，入<note n="e33.154"/>軍戰鬥，遙見風塵，便懷恐怖，是謂第<note n="e33.155"/>一戰鬥人也。
「復次，第二戰鬥人，著鎧持 *仗，欲<note n="e33.156"/>入軍戰，若見風塵，不懷恐怖；但見高幢，便懷恐怖，不堪前鬥，是謂第二人。
「復次，第三戰鬥人，著鎧持 *仗，欲入軍戰鬥，彼若見風塵，若見高幢，不懷恐怖；若見弓箭，便懷恐怖，不堪戰鬥<note n="e33.157"/>，是謂第三人也<note n="e33.158"/>。
「復次，第四戰鬥人，著鎧持 *仗，入軍共鬥，彼若見風塵，若見高幢，若見弓<note n="e33.159"/>箭，不懷恐懼<note n="e33.160"/>；但入陣時，便為他所捉，或斷命根，是謂第四戰鬥人也。
「復次，第五戰鬥人，著鎧持 *仗，欲入陣鬥，彼若見風塵，若見高幢，若見 *弓箭，若<note n="e33.161"/>為他所捉，乃至於死，不懷恐怖；能壞他軍境界內<note n="e33.162"/>外而領人民，是謂第五戰鬥人也。
「如是，比丘！世間有此五種人<note n="e33.163"/>。今比丘眾中亦有此五種之人出現於世。云何為五？或有一比丘遊<note n="e33.164"/>他村落，彼聞村中有婦人，端 *正無雙，面如桃華色。彼聞已，到時，著衣持鉢，入村乞食，卽見此女人顏貌無雙，便起欲想，除去三衣，還佛<note n="e33.165"/>禁戒，而作居家。猶如彼鬥人，小見風塵，以懷恐怖，似此比丘也。
「復次，有比丘聞有女人在村落中住，端 *正無比。到時，著衣持况，入村乞食，彼若見女人不起欲想；但與彼女人共相調戲，言語往來；因此調戲，便捨法服，還為白衣。如彼第二人，見風塵不怖，但見高幢便懷恐怖，此比丘亦復如是。
「復次，有一比丘聞村落中有女人，容貌端 *正，世之希有，如桃華色。到時，著衣持鉢，入村乞食，若見女人不起欲想；設共女人共相<note n="e33.166"/>調戲，亦復不起欲意之想；但與彼女人手拳相加，或相捻挃，於中便起欲想，捨三法衣，還為白衣，習於家業。如彼第三人入陣時，見風塵、見高幢<note n="e33.167"/>不恐怖，見弓箭便懷恐怖。
「復次，有一比丘聞村落中有女人，面容端 *正，世之希有。到時，著衣持鉢，入村乞食，彼若見女人不起欲想；設共言語，亦復不起欲想；設彼女人共相捻挃，便起欲想；然不捨法服，習於家業。如彼第四人入軍，為他所獲，或喪命根，而不得出。
「復次，有<note n="e33.168"/>一比丘，依村落而住，彼聞村<note n="e33.169"/>中有女人。然比丘<note n="e33.170"/>到時，著衣持鉢，入村乞食，彼若見女人不起欲想；設共言笑<note n="e33.171"/>，亦不起欲想<note n="e33.172"/>；設<note n="e33.173"/>復共相捻挃，亦復不起欲想。是時，比丘觀此身中三十六物<note n="e33.174"/>惡穢不淨，誰著此者？由何起欲？此欲為止何所？為從頭耶？形體出耶？觀此諸物了無所有。從頭至足亦復如是，五藏所屬，無有想像，亦無來處，彼觀緣本，不知所從來處。彼復作是念：我觀此欲從因緣生。彼比丘觀此已，欲漏心得解脫，有漏心得<note n="e33.175"/>解脫，無明漏心得解脫，便<note n="e33.176"/>得解脫智：生死已盡，梵行已立，所作已辦，更不復受胎，如實知之。如彼第五戰鬥之人，不難眾敵而自遊化，由是故，我今說此人捨於愛<note n="e33.177"/>欲，入於無畏之處，得至涅槃城。是謂，比丘！有此五種之人，出現於世。」
爾時，世尊便說此偈：
「欲我知汝本，意以思想生；
非我思想生<note n="e33.178"/>，且汝而不有。
「是故，諸比丘！當觀惡穢淫不淨行，除去色欲。如是，諸比丘！當作是學！」
爾時，諸比丘聞佛所說，歡喜奉行！
<sid n="291"/><note n="e33.179"/>
聞如是：
一時，佛在舍衛國祗樹給孤獨園。
爾時，世尊告諸比丘：「有五戰鬥之人出現於世。云何為五？或有一人著鎧持仗，入軍戰鬥，彼見風塵，便懷恐怖，不敢入彼大陣之中，是謂第一之人。
「復次，第二戰鬥之人著鎧持仗，入軍戰鬥，彼見風塵，不生畏懼；但聞擊鼓之音，便懷恐怖，是謂第二之人。
「復次，第三之人著鎧持仗<note n="e33.180"/>，入軍戰鬥，彼<note n="e33.181"/>見風塵，不生畏懼；設聞鼓角之聲，不起畏懼；彼若見高幢，便懷恐怖，不堪戰鬥，是謂第三之人。
「復次，第四戰鬥之人著鎧持仗，入軍戰鬥中，若見風塵，不起畏懼；若聞鼓角之音，復不<note n="e33.182"/>恐懼；若見高幢，亦 *不怖畏；設為他所捉，或斷命根，是謂第四之人。
「復次，第五有人著鎧持仗，入軍共鬥，彼盡能有所<note n="e33.183"/>壞<note n="e33.184"/>廣接國界，是<note n="e33.185"/>謂第五之人出現於世。
「比<note n="e33.186"/>丘當知：今比丘亦<note n="e33.187"/>有五種之人，出現於世間。云何為五？或有一比丘住村落中，彼聞有女人，端 *正無雙，如桃華色。彼比丘到時，著衣持鉢，入村乞食，不守根門，不護身、口、意法，彼若見女人便起欲意，還捨禁戒，習白衣法。如彼初人聞揚塵之聲，不堪戰鬥，便懷恐怖。我由是故而說此人。
「復次，有比丘住在村落，彼聞村中有女人，端正無比，面如桃華色，而<note n="e33.188"/>便捨戒，習白衣法。如彼第二鬥人，但聞鼓角之聲，不堪戰鬥，此亦如是。
「復次，有比丘住在村落，聞有女人在彼村落。彼聞已，便起欲意<note n="e33.189"/>，若見女人不起欲想；但共女人共相調戲，於中便捨禁戒，習白衣法。如彼第三人遙見幢<note n="e33.190"/>已，便懷恐怖<note n="e33.191"/>，不堪戰鬥。由是故，今說此人，是謂第三戰鬥之人。
「復次，有比丘住在村落，彼比丘聞村中有女人。聞已，著衣持鉢，入村乞食，不守護身、口、意，彼見女人端 *正無雙，於中便起欲意；或與女人共相捻挃或手拳<note n="e33.192"/>相加，便捨禁戒，還為白衣。如彼第四戰鬥之人，在大軍中為他所捉，喪失<note n="e33.193"/>命根。由是之故，今說此人。
「復次，有比丘聞村落中有女人，世之希有，彼雖聞此不起欲想。彼比丘到時，著衣持鉢，入村乞食，而守護身、口、意，彼雖見女人，不起欲想，無有邪念；設共女人<note n="e33.194"/>言語往返，亦不起欲想，亦無邪念；設共女人共相捻挃，手拳相加，爾時便起欲想，身、口、意便熾盛。欲意已<note n="e33.195"/>熾盛，還詣園中，至長老比丘所，以此因緣，向長老比丘說之：『諸賢當知：我今欲意熾盛，不能自禁制，唯願說法，使脫欲之惡露不淨！』是時，長老比丘告曰：『汝今當觀此欲為從何生？復從何滅？如來所說：夫<note n="e33.196"/>去欲者，以不淨觀除之，及修行不淨觀之道。』
「是時，長老比丘便說此偈言<note n="e33.197"/>：
『設知顛倒者，加心而熾盛；
當去諸熾心<note n="e33.198"/>，欲意便<note n="e33.199"/>休息。』
「『諸賢知之：欲從想生，以興想念，便生欲意。或能自害，復害他人，起若干災患之變，於現法中受其苦患，復於後世受苦無量。欲意 *以除，亦不自害，復<note n="e33.200"/>不害他人，於現法報不受其苦。是故，今<note n="e33.201"/>當除想念。以無想念，便無欲心；以無欲心，便無亂想。』
「爾時，彼比丘受如此教敕，卽思惟不淨之想<note n="e33.202"/>。以思惟不淨之想，爾時有漏心得解脫，至無為處。如彼第五人著鎧持仗入軍戰鬥，彼見眾敵無有恐懼，設有來害者心不移動<note n="e33.203"/>，能破外寇，居<note n="e33.204"/>他界中。由是故，今說此人能破<note n="e33.205"/>魔眾，去諸亂想，至無為處，是謂第五人出現於世。
「比丘當知：世間有此五人出現世間。是故，諸比丘！當念修行欲不淨想。如是，諸比丘！當作是學！」
爾時，諸比丘聞佛所說，歡喜奉行！
<sid n="292"/><note n="e33.206"/>
聞如是：
一時，佛在舍衛國祇樹給孤獨園。
爾時，世尊告諸比丘：「夫掃地之人有五事不得功德。云何為五？於是，掃地之人不知逆風，不知順風，復不作聚，復不除糞，然掃地之處復非淨潔。是謂，比丘！掃地之人，雖有五事，不成大功德。
「復次，比丘！掃地之人成五功德。云何為五？於是，掃地之人知逆風、順風之理，亦知作聚，亦能除之，不留遺餘極令淨好。是謂，比丘！有此五事成大功德。是故，諸比丘！當除前五事，修後五法。如是，諸比丘！當作是學！」
爾時，諸比丘聞佛所說，歡喜奉行！
<sid n="293"/><note n="e33.207"/>
聞如是：
一時，佛在舍衛國祇樹給孤獨園。
爾時，世尊告諸比丘：「若有人掃偷婆不得五功德。云何為五？於是，有人掃偷婆不以水灑地、不除去瓦石、不平整其地、不端意掃地、不除去穢惡。是謂，比丘！掃地之人不成五功德。
「比丘當知：掃地之人成五功德。云何為五？於是，掃偷婆之人以水灑地、除<note n="e33.208"/>去瓦石、平整其地、端意掃地、除去穢惡。是謂，比丘！有五事令人得功德。是故，諸比丘！欲求其功德者，當行此五事。如是，諸比丘！當作是學！」
爾時，諸比丘聞佛所說，歡喜奉行！
<sid n="294"/><note n="e33.209"/>
聞如是：
一時，佛在舍衛國祇樹給孤獨園。
爾時，世尊告諸比丘：「長遊行之人<note n="e33.210"/>有五艱難<note n="e33.211"/>。云何為五？於是，恆遊行人不誦法教；所誦<note n="e33.212"/>之教而忘失之；不得定意；以得三昧，復忘失之；聞法不能持。是謂，比丘！多遊行人有此五難<note n="e33.213"/>。「比丘當知：不多遊行人有五功德。云何為五？未曾得法而得法；已得不復忘失；多聞能有所持；能得定意；以得三昧不復失之。是謂，比丘！不多遊行人有此五功德<note n="e33.214"/>。是故，諸比丘！莫多遊行。如是，諸比丘！當作是學！」
爾時，諸比丘聞佛所說，歡喜奉行！
<sid n="295"/><note n="e33.215"/>
聞如是：
一時，佛在舍衛國祇樹給孤獨園。
爾時，世尊告諸比丘：「若有比丘恆一處止<note n="e33.216"/>，有五非法。云何為五？於是，比丘一處住者，意著屋舍，畏恐人奪；或意著財產，復恐人奪；或多集物，猶如白衣；貪著親親，不欲使人至親親家；恆共白衣而相往來。是謂，比丘！一處住人有此五非法<note n="e33.217"/>。是故，諸比丘！當求方便，勿一處住。如是，諸比丘！當作是學！」
爾時，諸比丘聞佛所說，歡喜奉行！
<sid n="296"/><note n="e33.218"/>
聞如是：
一時，佛在舍衛國祇樹給孤獨園。
爾時，世尊告諸比丘：「不一處住人有五功德。云何無五？不貪屋舍<note n="e33.219"/>，不貪器物，不多集財物，不著親族，不與白衣共相往來。是謂，比丘！不住一處人有此五功德<note n="e33.220"/>。是故，諸比丘！當求方便，行此五事。如是，諸比丘！當作是學！」
爾時，諸比丘聞佛所說，歡喜奉行！
<sid n="297"/><note n="e33.221"/>
聞如是：
一時，佛在摩竭國光明池側，爾時世尊與大比丘眾五百人俱，在人間遊化。
爾時，世尊遙見大樹為火所燒，見已，如來更詣一樹下，到已，就樹下坐。爾時，世尊告諸比丘：「云何，比丘！寧持身投此火中為？寧與端 *正女人而共交遊？」
爾時，諸比丘白佛言：「寧與女人共相交遊，不投身入此火中。所以然者，此火毒熱不可稱計<note n="e33.222"/>，斷其命根，受苦無量。」
世尊告曰：「我今告汝等，非沙門行，言是沙門；非梵行人，言是梵行；不聞正法，言我聞正<note n="e33.223"/>法。無清白法，如是之人，寧投身<note n="e33.224"/>入此火中不與女人共相交遊。所以然者，彼人寧受此苦痛，不以此罪入地獄中受苦無量。云何，比丘！寧受人禮拜恭敬為？寧使人取利劍斷其手足？」
諸比丘對曰：「寧受恭敬禮拜，不使人以劍斷其手足。所以然者，斷其手足，痛不可稱計。」
世尊告曰：「我今告汝等，非沙門行，言是沙門；非梵行人，言是梵行；不聞正法，言聞正法。無清白行，斷善根<note n="e33.225"/>，如是之人，寧投身受此利劍，不以無戒受他恭敬。所以然者，此痛斯須間耳，地獄苦痛不可稱計。云何，比丘！寧受人衣裳為？寧以熱鐵<note n="e33.226"/>鍱<note n="e33.227"/>用纏裹身？」
諸比丘對曰：「寧以受人衣裳，不受此苦痛。所以然者，此毒痛不可稱計。」
世尊告曰：「我今重告汝，無戒之人寧以熱鐵鍱纏裹其身，不受人衣裳。所以然者，此痛須臾間耳，地獄苦痛不可稱計。云何，比丘！寧受人信施之食為？寧以吞熱鐵丸乎？」
諸比丘對曰：「寧受人信施之食，不吞熱鐵丸<note n="e33.228"/>。所以然者，此痛不可堪處。」
世尊告曰：「我今語<note n="e33.229"/>汝，寧吞熱鐵丸，不以無戒受人信施。所以然者，吞熱 *鐵丸，痛斯須間，不以無戒受他信施。云何，比丘！寧受人牀敷<note n="e33.230"/>之具為？寧臥熱鐵牀上？」
諸比丘對曰：「我等，世尊！寧受人牀臥之具，不臥熱<note n="e33.231"/>鐵义上。所以然者，此之毒痛不可稱計。」
世尊告曰：「彼愚癡之人無有戒行；非沙門，言是沙門；無有梵行，言修梵行；寧當臥鐵牀上，不以無戒受他信施。何以故<note n="e33.232"/>？臥鐵义上，痛斯須間，不以無戒受他信施。
「比丘當知：如我今日觀無戒之人所趣向處，設彼人聞<note n="e33.233"/>者，形體枯悴，沸血從面孔出，便取命終，不與女人共相交遊，不受人禮敬之德，不受人衣被、飯食、牀 *敷臥具、病瘦醫藥。以其無戒之人，不觀後世、前世之罪，不顧命根受此苦痛，無戒之人當<note n="e33.234"/>生三惡趣中。所以然者，以其造惡行之所致也。
「如來今日觀察善行人之所趨向，正使中毒，為刀所傷，自斷命根。何以故？欲捨此身受天之福，當生善處，皆由前世受善行報之所致也。
「是故，諸<note n="e33.235"/>比丘！當念修行戒身、定身、慧身、解脫身、解脫知<note n="e33.236"/>見身。欲使今世獲其果報，得甘露道，正使受人衣被、 *飲食、牀 *敷臥具、病瘦醫藥而無過失，又使檀越受福無窮。如是，諸比丘！當作是學！」
爾時，說此法時，六十比丘漏盡意解；六十比丘還捨法服而作白衣。
爾時，諸比丘聞佛所說，歡喜奉行！
五王及月光，尸婆．二種鬥，
二掃‧二行法<note n="e33.237"/>，去住有二種，
枯樹最在後。
增壹阿 *含經卷第二十 *五<note n="e33.238"/>  