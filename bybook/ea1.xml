　　四阿含義同中阿含，首以明其旨，不復重序也。增壹阿含者，比法條貫以數相次也。數終十，令加其一，故曰增一也；且數數皆增，以增為義也。其為法也，多錄禁律，繩墨<note n="e1.7"/>切厲，乃度世檢括<note n="e1.8"/>也。外國巖岫之士、江海之人<note n="e1.9"/>，於四阿含多詠味茲焉。
<p/>有外國沙門<note n="e1.10"/>曇摩難提<note n="e1.11"/>者，兜佉勒<note n="e1.12"/>國人也。齠齓<note n="e1.13"/>出家，孰與廣聞，誦二阿含<note n="e1.14"/>，溫故日新，周行諸國，無土不涉。以秦建元二十年來詣長安，外國鄉人咸皆善之，武威太守趙文業<note n="e1.15"/>求令出<note n="e1.16"/>焉。
<p/>佛念<note n="e1.17"/>譯傳，曇嵩<note n="e1.18"/>筆受，歲在甲申<note n="e1.19"/>夏出<note n="e1.20"/>，至來年春乃訖，為四十一卷，分為上下部。上部二十六卷全無遺忘，下部十五卷失其錄偈<note n="e1.21"/>也。余與法和<note n="e1.22"/>共考正之，僧䂮<note n="e1.23"/>、僧茂助校漏失，四十日乃了。此年有阿城之役<note n="e1.24"/>，伐鼓近郊，而正專在斯業之中。全具二阿含一百卷，鞞婆沙<note n="e1.25"/>、婆和須蜜<note n="e1.26"/>、僧伽羅剎<note n="e1.27"/>，傳此五大經。自法東流，出經<note n="e1.28"/>之優者也。四阿含四十應真<note n="e1.29"/>之所集也，十人撰一部，題其起盡，為錄偈焉，懼法留世久，遺逸散落也。
<p/>斯土前出諸經班班，有其中者，今為二阿含，各為新錄一卷，全其故目，注其得失，使見經尋之差易也。合上下部，四百七十二經。凡諸學士撰此二阿含，其中往往有律語，外國不通與沙彌<note n="e1.30"/>、白衣<note n="e1.31"/>共視也。而今已後，幸共護之，使與律同，此乃茲邦之急者也。斯諄諄之誨，幸勿藐藐聽也。廣見而不知護禁，乃是學士通中創<note n="e1.32"/>也。中本起<note n="e1.33"/>康孟祥<note n="e1.34"/>出，出大愛道品，乃不知是禁經，比丘尼法堪<note n="e1.35"/>慊切，真割而去之，此乃是大鄙可痛恨者也。此二經有力道士乃能見，當以著心焉，如其輕忽不以為意者，幸我同志鳴鼓攻之可也。
序品第一<note n="e1a.4"/>
<p/>自歸能仁<note n="e1a.5"/>第七仙<note n="e1a.6"/>，演說賢聖無上軌；
<p/>永在生死長流河，世尊<note n="e1a.7"/>今為度黎庶。
<p/>尊長迦葉<note n="e1a.8"/>及聖眾<note n="e1a.9"/>，賢哲阿難<note n="e1a.10"/>無量聞；
<p/>善逝<note n="e1a.11"/>泥曰<note n="e1a.12"/>供舍利<note n="e1a.13"/>，從拘夷<note n="e1a.14"/>國至摩竭<note n="e1a.15"/>。
<p/>迦葉端思行四等<note n="e1a.16"/>，此眾生<note n="e1a.17"/>類墜五道<note n="e1a.18"/>；
<p/>正覺<note n="e1a.19"/>演道今去世，憶尊巧訓懷悲泣。
<p/>迦葉思惟正法本，云何流布久在世？
<p/>最尊<note n="e1a.20"/>種種吐言教，總持懷抱不漏失。
<p/>誰有此力集眾法，在在處處因緣本？
<p/>今此眾中智慧士，阿難賢善<note n="e1a.21"/>無量聞。
<p/>卽擊揵椎<note n="e1a.22"/>集四部<note n="e1a.23"/>，比丘<note n="e1a.24"/>八萬四千眾，
<p/>盡得羅漢<note n="e1a.25"/>心解脫，以<note n="e1a.26"/>脫縛著處福田<note n="e1a.27"/>。
<p/>迦葉哀愍於世故，加憶尊恩過去報；
<p/>世尊授法付阿難，願布演法長存<note n="e1a.28"/>世。
<p/>云何次第不失緒？三阿僧祇<note n="e1a.29"/>集法寶，
<p/>使後四部得聞法，已聞便得離眾苦。
<p/>阿難便辭吾不堪，諸法甚深若干種，
<p/>豈敢分別如來<note n="e1a.30"/>教，佛法功德無量智！
<p/>今尊迦葉能堪任，世雄<note n="e1a.31"/>以法付耆舊；
<p/>大迦葉今為眾人，如來在世請半坐<note n="e1a.32"/>。
<p/>迦葉報言雖有是，年衰朽老多忘失；
<p/>汝今總持智慧業，能使法本恆在世。
<p/>我今有三清淨眼<note n="e1a.33"/>，亦復能知他心智；
<p/>一切眾生種種類，無有能勝尊阿難！
<p/>梵天<note n="e1a.34"/>下降及帝釋<note n="e1a.35"/>，護世四王<note n="e1a.36"/>及諸天，
<p/>彌勒<note n="e1a.37"/>兜術<note n="e1a.38"/>尋來集，菩薩數億不可計。
<p/>彌勒、梵、釋及四王，皆悉叉手<note n="e1a.39"/>而啟白：
<p/>一切諸法佛所印，阿難是我法之器。
<p/>若使不欲法存者，便為壞敗如來教；
<p/>願存本要為眾生，得濟危厄度眾難！
<p/>釋師<note n="e1a.40"/>出世壽極短，肉體雖逝法身<note n="e1a.41"/>在；
<p/>當令法本不斷絕，阿難勿辭時說法！
<p/>迦葉最尊及聖眾，彌勒、梵、釋及四王，
<p/>哀請阿難時發言，使如來教不滅盡。
<p/>阿難仁和四等具，意轉入微師子吼，
<p/>顧眄四部瞻虛空，悲泣揮淚不自勝！
<p/>便奮光明和顏<note n="e1a.42"/>色，普照眾生如日初；
<p/>彌勒覩光及釋、梵，叉十希<note n="e1a.43"/>聞無上法。
<p/>四部寂靜專一心，欲得聞法意不亂；
<p/>尊長迦葉及聖眾，直視𨧤顏目不眴。
<p/>時阿難說經無量，誰能備具為一聚？
<p/>我今當為作三分，造立十經為一偈。
<p/>契經<note n="e1a.44"/>一分律<note n="e1a.45"/>二分，阿毗曇<note n="e1a.46"/>經為<note n="e1a.47"/>三分；
<p/>過去三佛皆三分：契經、律、法<note n="e1a.48"/>為三藏<note n="e1a.49"/>。
<p/>契經今當分四段：先<note n="e1a.50"/>名增一、二名中，
<p/>三名曰長多瓔珞，雜經在後為四分。
<p/>尊者<note n="e1a.51"/>阿難作是念：如來法身不敗壞，
<p/>永存於世不斷絕，天人得聞成道果。
<p/>或有一法義亦深，難持難誦不可憶；
<p/>我今當集一<note n="e1a.52"/>法義，一一相從不失緒。
<p/>亦有二法還就二，三法就三如連珠，
<p/>四法就四五亦然，五法次六六次七，
<p/>八法義廣九次第，十法從十至十一；
<p/>如是法寶終不忘，亦恆處世久存在。
<p/>於大眾中集此法，卽時阿難昇乎<note n="e1a.53"/>座；
<p/>彌勒稱善快哉說，諸法義合宜配之。
<p/>更有諸法宜分部，世尊所說各各異；
<p/>菩薩發意趣大乘<note n="e1a.54"/>，如來說此種種別。
<p/>人尊說六度<note n="e1a.55"/>無極<note n="e1a.56"/>：布施、持戒、忍、精進、
<p/>禪、智慧力如月初，逮<note n="e1a.57"/>度無極覩<note n="e1a.58"/>諸法。
<p/>諸有勇猛施頭目，身體血肉無所惜，
<p/>妻妾國財及男女，此名檀度<note n="e1a.59"/>不應棄<note n="e1a.60"/>。
<p/>戒度無極如金剛，不毀不犯無漏失，
<p/>持心護戒如坏瓶，此名戒度不應 *棄。
<p/>或有人來截手足，不起瞋恚忍力強<note n="e1a.61"/>，
<p/>如海含容無增減，此名忍度不應 *棄。
<p/>諸有造作善惡行，身口意<note n="e1a.62"/>三無厭足，
<p/>妨人諸行不至道，此名進度不應 *棄。
<p/>諸有坐禪出入息，心意堅固無亂念，
<p/>正使地動<note n="e1a.63"/>身不傾，此名禪度不應棄。
<p/>以智慧力知塵數，劫<note n="e1a.64"/>數兆載不可稱，
<p/>書疏數業<note n="e1a.65"/>意不亂，此名智度不應棄。
<p/>諸法甚深論空理，難明難了不可觀，
<p/>將來後進懷狐疑，此菩薩德不應棄。
<p/>阿難自陳有是念：菩薩之行愚不信，
<p/>除諸羅漢信解脫，爾乃有信無猶豫。
<p/>四部之眾發道意，及諸一切眾生類；
<p/>彼有牢信不狐疑，集此諸法為一分。
<p/>彌勒稱善快哉說，發趣大乘意甚廣；
<p/>或有諸法斷結使<note n="e1a.66"/>，或有諸法成道果。
<p/>阿難說曰此云何？我見如來演此法，
<p/>亦有不從如來聞，此法豈非當有疑？
<p/>設我言見此義非，於將來眾便有虛；
<p/>今稱諸經聞如是<note n="e1a.67"/>，佛處所在城國土。
<p/>波羅㮈<note n="e1a.68"/>國初說法，摩竭國降三迦葉<note n="e1a.69"/>；
<p/>釋翅<note n="e1a.70"/>、拘薩<note n="e1a.71"/>、迦尸<note n="e1a.72"/>國，瞻波<note n="e1a.73"/>、句留<note n="e1a.74"/>、毗舍離<note n="e1a.75"/>。
<p/>天宮、龍宮、阿須倫<note n="e1a.76"/>，乾沓和<note n="e1a.77"/>等拘尸城；
<p/>正使不得說經處，當稱原本在舍衛<note n="e1a.78"/>。
<p/>吾所從聞一時事，佛在舍衛及弟子，
<p/>祇桓精舍<note n="e1a.79"/>修善業，孤獨長者<note n="e1a.80"/>所施園。
<p/>時佛在中告比丘：當修一法專一心，
<p/>思惟一法無放逸<note n="e1a.81"/>，云何一法？謂念佛，
<p/>法念、僧念及戒念，施念去相<note n="e1a.82"/>次天念，
<p/>息念、安般<note n="e1a.83"/>及身念，死念除亂謂十念。
<p/>此名十念更有十，次後當稱尊弟子；
<p/>初化拘鄰<note n="e1a.84"/>真佛子，最後小者名須拔<note n="e1a.85"/>。
<p/>以此方便了一法，二從二法三從三，
<p/>四五六七八九十，十一之法無不了。
<p/>從一增一至諸法，義豐慧廣不可盡；
<p/>一一契經義亦深，是故名曰增壹含。
<p/>今尋一法難明了，難持難曉不可明；
<p/>比丘自稱功德業，今當稱之尊弟子<note n="e1a.86"/>。
<p/>猶如陶家所造器，隨意所作無狐疑；
<p/>如是阿 *含增一法，三乘<note n="e1a.87"/>教化無差別。
<p/>佛經微妙極甚深，能除結使如流河；
<p/>然此增一最在上，能淨三眼<note n="e1a.88"/>除三垢<note n="e1a.89"/>。
<p/>其有專心持增一，便為總持如來藏<note n="e1a.90"/>；
<p/>正使今身不盡結，後生便得高才智。
<p/>若有書寫經卷者，繒綵花蓋持供養，
<p/>此福無量不可計，以此法寶難遇故。
<p/>說此語時地大動，雨天香華<note n="e1a.91"/>至于<note n="e1a.92"/>膝，
<p/>諸天在空歎善哉！上尊所說盡順宜<note n="e1a.93"/>。
<p/>契經一藏律二藏，阿毗曇經為三藏；
<p/>方等<note n="e1a.94"/>大乘義玄邃，及諸契經為雜藏。
<p/>安處佛語終不異，因緣本末皆隨順；
<p/>彌勒諸天皆稱善，釋迦文<note n="e1a.95"/>經得久存。
<p/>彌勒尋起手執華，歡喜持用散阿難；
<p/>此經真實如來說，使阿難尋道果成。
<p/>是時，尊者阿難及梵天將諸梵迦夷天<note n="e1a.96"/>，皆來會集；化自在天<note n="e1a.97"/>將諸營從，皆來會聚；他化自在天<note n="e1a.98"/>將諸營從，皆悉來會；兜術天王將<note n="e1a.99"/>諸天之眾，皆來會聚；豔天<note n="e1a.100"/>將諸營從，悉來會聚；釋提桓因<note n="e1a.101"/>將諸三十三天眾，悉來集會<note n="e1a.102"/>；提頭賴吒<note n="e1a.103"/>天王將乾沓和等，悉來會聚；毗留勒叉<note n="e1a.104"/>天<note n="e1a.105"/>王將諸厭<note n="e1a.106"/>鬼，悉來會聚；毗留跛叉<note n="e1a.107"/>天<note n="e1a.108"/>王將諸龍眾，悉來會聚；毗沙門<note n="e1a.109"/>天<note n="e1a.110"/>王將閱叉<note n="e1a.111"/>、羅剎<note n="e1a.112"/>眾，悉來會聚。
<p/>是時，彌勒大士告賢劫<note n="e1a.113"/>中諸菩薩等：「卿等勸勵<note n="e1a.114"/>諸族姓子<note n="e1a.115"/>、族姓女，諷誦受持增一尊法，廣演流布，使天、人奉行！」
<p/>說是語時，諸天、世人、乾沓和、阿須倫、伽留羅<note n="e1a.116"/>、摩睺勒<note n="e1a.117"/>、甄陀羅<note n="e1a.118"/>等，各各白言：「我等盡共擁護是善男子、善女人，諷誦受持增一尊法，廣演流布，終不中絕！」
<p/>時，尊者阿難告優多羅曰：「我今以此增一阿 *含囑累於<note n="e1a.119"/>汝，善諷誦讀，莫令漏減！所以者何？其有輕慢此尊經者，便為墮落為凡夫行。何以故？此，優多羅！增一阿 *含，出三十七道品<note n="e1a.120"/>之教，及諸法皆由此生。」
<p/>時，大迦葉問阿難曰：「云何，阿難！增一阿 *含乃能出生三十七道品之教，及諸法皆由此生？」
<p/>阿難報言：「如是！如是！尊者迦葉！增一阿含出生三十七品，及諸法皆由此生。且置增一阿 *含一偈之中，便出生三十七品及諸法。」
<p/>迦葉問言：「何等偈中出生三十七品及諸法？」
<p/>時，尊者阿難便說此偈：
<p/>「諸惡莫作，諸善奉行；
<p/>自淨其意，是諸佛教。
<p/>「所以然者，諸惡莫作，是諸法本，便出生一切善法；以生善法，心意清淨。是故，迦葉！諸佛世尊身、口、意行，常修清淨。」
<p/>迦葉問曰：「云何，阿難！增一阿 *含獨出生三十七品及諸法，餘四阿 *含亦復出生乎？」
<p/>阿難報言：「且置，迦葉！四阿 *含義，一偈之中，盡具足諸佛之教，及辟支佛<note n="e1a.121"/>、聲聞<note n="e1a.122"/>之教。所以然者，諸惡莫作，戒具之<note n="e1a.123"/>禁，清白之行；諸善奉行，心意清淨；自淨其意，除邪顛倒；是諸佛教，去愚惑想。云何，迦葉！戒清淨者，意豈不淨乎？意清淨者，則不<note n="e1a.124"/>顛倒；以無顛倒，愚惑想滅，諸三十七道品果<note n="e1a.125"/>便得成就。以<note n="e1a.126"/>成道果，豈非諸法乎？」
<p/>迦葉問曰：「云何，阿難！以此增一付授優多羅，不囑累餘比丘一切諸法乎？」
<p/>阿難報言：「增一阿 *含則是諸法，諸法則是增一阿 *含，一無有二。」
<p/>迦葉問曰：「以何等故，以此增一阿 *含囑累優多羅，不囑累餘比丘乎？」
<p/>阿難報曰：「迦葉當知：昔者九十一劫，毗婆尸<note n="e1a.127"/>如來、至真、等正覺，出現於世。爾時，此優多羅比丘名曰伊俱優<note n="e1a.128"/>多羅，爾時彼佛以增一之法囑累此人，使諷誦讀。
<p/>「自此 *以後三十一劫，次復有佛名式詰<note n="e1a.129"/>如來、至真、等正覺。爾時，此優多羅比丘名目伽優多羅。式詰如來復以此法囑累其人，使諷誦讀。卽彼三十一劫中，毗舍婆<note n="e1a.130"/>如來、至真、等正覺，復出於世。爾時，此優多羅比丘名龍優多羅，復以此法囑累其人，使諷誦讀。
<p/>「迦葉當知：此賢劫中有拘留孫<note n="e1a.131"/>如來、至真、等正覺，出現於世。爾時，優多羅比丘名雷電優多羅，復以此法囑累其人，使諷誦讀。此賢劫中次復有佛，名拘那 *含<note n="e1a.132"/>如<note n="e1a.133"/>來、至真、等正覺，出現於世。爾時，優多羅比丘名天優多羅，復以此法囑累其人，使諷誦讀。此賢劫中次復有佛，名迦葉<note n="e1a.134"/>如來、至真、等正覺，出現於世。爾時，優多羅比丘名梵優多羅，復以此法囑累其人，使諷誦讀。
<p/>「迦葉當知：今釋迦文如來、至真、等正覺，出現於世。今此比丘名優多羅，釋迦文佛雖般涅槃<note n="e1a.135"/>，比丘阿難猶存於世。世尊以法盡以<note n="e1a.136"/>囑累我，我今復以此法授與優多羅。所以者何？當觀其器，察知原本，然後授法。何以故？過去<note n="e1a.137"/>時於此賢劫中，拘留孫如來、至真、等正覺、明行成為<note n="e1a.138"/>、善逝<note n="e1a.139"/>、世間解<note n="e1a.140"/>、無上士<note n="e1a.141"/>、道法御<note n="e1a.142"/>、天人師<note n="e1a.143"/>，號佛<note n="e1a.144"/>、眾祐<note n="e1a.145"/>，出現於世。爾時，有王名摩訶提婆，以法治化，未曾阿曲。壽命極長，端正<note n="e1a.146"/>無雙，世之希有，八萬四千歲中於童子身而自遊戲，八萬四千歲中以太子身以法治化，八萬四千歲中復以王法治化天下。
<p/>「迦葉當知：爾時，世尊遊甘梨園中，食後如昔常<note n="e1a.147"/>法，中庭經行，我及<note n="e1a.148"/>侍者。爾時世尊便笑，口出五色光。我見已，前長跪白世尊曰：『佛不妄笑，願聞本末！如來、至真、等正覺，終不妄笑。』爾時，迦葉！佛告我言：『過去世時於此賢劫中，有如來名拘留孫至真<note n="e1a.149"/>、等正覺，出現於世，復於<note n="e1a.150"/>此處為諸弟子而廣說法。復次，於此賢劫中，復有拘那 *含 *如來、至真、等正覺，出現於世，爾時彼佛亦於此處而廣說法。次復，此賢劫中迦葉如來、至真、等正覺，出現於世，迦葉如來亦於此處而廣說法。』
<p/>「爾時，迦葉！我於佛前長跪白佛言：『願令<note n="e1a.151"/>釋迦文佛亦於此處，與諸弟子具足說法，此處便為四如來金剛之座，恆不斷絕。』
<p/>「爾時，迦葉！釋迦文佛於<note n="e1a.152"/>彼坐，便告我言：『阿難！昔者此座<note n="e1a.153"/>，賢劫之中有王出世，名摩訶提婆。乃至八萬四千歲以王法教化，訓之以德，經歷年歲<note n="e1a.154"/>，便告劫比<note n="e1a.155"/>言：若見我首有白髮者，便時告吾。』
<p/>「爾時，彼人聞王教令，復經數年，見王首上有白髮生，便前長跪白大王曰：『大王當知：首上已<note n="e1a.156"/>生白髮。』時王告彼人言：『捉取金鑷，拔吾白髮，著吾手中。』爾時，彼人受王教令，便執金鑷，前拔白髮。
<p/>「爾時，大王見白髮已，便說此偈<note n="e1a.157"/>：
<p/>『於今我首上， *已生衰耗毛；
<p/>天使 *已來至，宜當<note n="e1a.158"/>時出家。』
<p/>「『我今已食人中之福，宜當自勉昇天之德，剃除鬚髮，著三法衣，以信堅固，出家學道，離於眾苦。』
<p/>「爾時，王摩訶提婆便告第一太子，名曰長壽：『卿今知不？吾首已<note n="e1a.159"/>生白髮，意欲剃除鬚髮，著三法衣，以信堅固，出家學道，離於眾苦。汝紹吾位，以法治化，勿令有失，違吾言教，造凡夫行！所以然者，若有斯人，違吾言者，便為凡夫之行。夫<note n="e1a.160"/>凡夫者<note n="e1a.161"/>，長處三塗<note n="e1a.162"/>、八難<note n="e1a.163"/>之中。』爾時，王摩訶提婆以王之位授太子已，復以財寶賜與劫比。便於彼處剃除鬚髮，著三法衣<note n="e1a.164"/>，以信堅固，出家學道，離於眾苦。於八萬四千歲善修梵行<note n="e1a.165"/>，行四等心：慈、悲、喜、護。身逝命終，生梵天上。
<p/>「時，長壽王憶父王教，未曾暫捨。以法治化，無有阿曲，未經旬日，便復得作轉輪聖王<note n="e1a.166"/>，七寶具足。所謂七寶者：輪寶、象寶、馬寶、珠寶、玉女寶、典藏寶、典兵寶，是謂七寶。復有千子，勇猛智慧，能除眾苦，統領四方。
<p/>「時，長壽王以前王法，如上作偈：
<p/>『於今我首上，已生衰耗毛；
<p/>天使已來至，宜當時出家。』
<p/>「『我今已食人中之福，宜當自勉昇天之德，剃除鬚髮，著三法衣，以信堅固，出家學道，離於眾苦。』
<p/>「時，長壽王告第一太子善觀曰：『卿今知不？吾已首上生白髮，意欲剃除鬚髮，著三法衣，以信堅固，出家學道，離於眾苦。汝紹吾位，以法治化，勿令有失，違吾言教，造凡夫行！所以然者，若有斯人，違吾言者，為凡夫之行。夫凡夫者，長處三塗、八難之中。』時，王長壽八萬四千歲善修梵行，行四等心：慈、悲、喜、護。身逝命終，生梵天上。時，王善觀憶父王教，未曾暫捨，以法治化，無有阿曲。
<p/>「迦葉！知不？爾時摩訶提婆，豈異人乎？莫作是觀。爾時王者，今釋迦文是；時長壽王者，今阿難身是；爾時善觀者，今優多羅比丘是。恆受王法未曾捨忘，亦不斷絕。時，善觀王復興父王敕，以法治化，不斷王教。所以然者，以父王教，難得違故。」
<p/>爾時，尊者阿難便說偈曰<note n="e1a.167"/>：
<p/>「敬法奉所尊，不忘本恩報；
<p/>復能崇三業，智者之所貴！
<p/>「我觀此義已，以此增一阿 *含授與優多羅比丘。何以故？一切諸法皆有所由。」
<p/>時，尊者阿難告優多羅曰：「汝前作轉輪聖王時，不失王教，今復以此法而相囑累，不失正教，莫作凡夫之行。汝今當知：若有違失如來善教者，便墮凡夫地中。何以故？時，王摩訶提婆不得至竟解脫之地，未得解脫至安隱處；雖受梵天福報，猶不至究竟；如來善業，乃名究竟安隱之處，快樂無極，天、人所敬，必得涅槃。以是之故，優多羅！當奉持此法，諷誦讀念，莫令缺漏！」
<p/>爾時，阿難便說偈曰<note n="e1a.168"/>：
<p/>「於法當念故，如來由是生；
<p/>法興成正覺，辟支羅漢道。
<p/>法能除眾苦，亦能成果實；
<p/>念法不離心，今報後亦受。
<p/>若欲成佛者，猶如釋迦文；
<p/>受持三藏法，句逗不錯亂。
<p/>三藏雖難持<note n="e1a.169"/>，義理不可窮；
<p/>當誦四阿 *含，便斷天人逕<note n="e1a.170"/>。
<p/>阿 *含雖難誦，經義不可盡；
<p/>戒律勿令失，此是如來寶。
<p/>禁律亦難持，阿 *含亦復然；
<p/>牢持阿毗曇，便降外道<note n="e1a.171"/>術。
<p/>宣暢阿毗曇，其義亦難持；
<p/>當誦三阿 *含，不失經句逗。
<p/>契經、阿毗曇，戒律流布世；
<p/>天人得奉行，便生安隱處<note n="e1a.172"/>。
<p/>設無契經法，亦復無戒律；
<p/>如盲投於冥，何時當見明！
<p/>以是囑累汝，并及四部眾，
<p/>當持勿輕慢，於釋迦文佛<note n="e1a.173"/>！」
<p/>尊者阿難說是語時，天地六反震動，諸尊神天在虛空中，手執天華而散尊者阿難上，及散四部之眾。一切天、龍、鬼神、乾沓和、阿須倫、加<note n="e1a.174"/>留羅、甄陀羅、摩休勒等，皆懷歡喜而悉歎曰：「善哉！善哉！尊者阿難！上中下言，悉無不善，於法當恭敬，誠如所說，諸天、世人無不從法而得成就。若有行惡，便墮地獄、餓鬼、畜生。」
<p/>爾時，尊者阿難於四部眾中而師子吼，勸一切人，奉行此法。爾時，座上三萬天、人得法眼<note n="e1a.175"/>淨。
<p/>爾時，四部之眾、諸天、世人聞尊者所說，歡喜奉行！
增壹阿含經十念品第二
<sid n="1"/><note n="e2.178"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「當修行一法，當廣布一法，便成神通，去眾亂想，逮沙門果，自致涅槃。云何為一法？所謂念佛<note n="e2.179"/>。當善修行，當廣演布，便成神通，去<note n="e2.180"/>眾亂想，逮沙門果，自致涅槃。是故，諸比丘！當修行一法，當廣布<note n="e2.181"/>一法。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="2"/><note n="e2.182"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「當修行一法，當廣布一法，便成神通， *去眾亂想，逮<note n="e2.183"/>沙門果，自致涅槃。云何為一法？所謂念法<note n="e2.184"/>。當善修行，當廣演布，便成神通，去<note n="e2.185"/>眾亂想，逮沙門果，自致涅槃。是故，諸比丘！當修行一法，當廣布一法。如是，諸比丘！當作是學！」
<p/>爾時，諸比丘聞佛所說，歡喜奉行<note n="e2.186"/>！
<sid n="3"/><note n="e2.187"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「當修行一法，當廣布一法，便成神通， *去眾亂想，獲<note n="e2.188"/>沙門果，自致涅槃。云何為一法？所謂念眾<note n="e2.189"/>。當善修行，當廣演布，便成神通，除眾亂想，逮沙<note n="e2.190"/>門果，自致涅槃。是故，諸比丘！當修行一法，當廣演<note n="e2.191"/>布一法。如是，諸比丘！當作是學！」
<p/>爾<note n="e2.192"/>時，諸比丘聞佛所說，歡喜奉行！
<sid n="4"/><note n="e2.193"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「當修行一法，當廣布一法，便成神通，除<note n="e2.194"/>眾亂想，逮沙門果，自致涅槃。云何為一法？所謂念戒<note n="e2.195"/>。當善修行，當廣演布，便成神通，除去眾想<note n="e2.196"/>，逮沙門果，自致涅槃。是故，諸比丘！當修行一法，當廣布一法。如是，諸比丘！當作是學！」
<p/>爾<note n="e2.197"/>時，諸比丘聞佛所說，歡喜奉行！
<sid n="5"/><note n="e2.198"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「當修行一法，當廣布一法，便成神通， *去眾亂想， *逮沙門果，自致涅槃。云何為一法？所謂念施<note n="e2.199"/>。當善修行，當廣演布，便成神通，除眾亂想，逮沙門果，自致涅槃。如是<note n="e2.200"/>，諸比丘！當修行一法，當廣布一法。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="6"/><note n="e2.201"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「當修行一法，當廣布一法，便成神通，除諸亂想，獲沙門果，自致涅槃。云何為一法？所謂念天<note n="e2.202"/>。當善修行，當廣演布，便成神通，去諸亂想<note n="e2.203"/>，獲沙門果，自致涅槃。是故，諸比丘！當修行一法，當廣布一法。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="7"/><note n="e2.204"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「當修行一法，當廣布一法，便成神通，除諸亂想，獲沙門果，自致涅槃。云何為一法？所謂念休息<note n="e2.205"/>。當善修行，當廣演布，便成神通，去諸亂想，獲<note n="e2.206"/>沙門果，自致涅槃。是故，諸比丘！當修行一法，當廣布一法。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="8"/><note n="e2.207"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「當修行一法，當廣布一法，便成神通，除諸亂想，獲沙門果，自致涅槃。云何為一法？所謂念安般。當善修行，當廣演布，便成神通，去諸亂想， *獲沙門果，自致涅槃。是故，諸比丘！當修行一法，當廣布一法。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="9"/><note n="e2.208"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「當修行一法，當廣布一法，便成神通，除諸亂想，逮沙門果，自致涅槃。云何為一法？所謂念身<note n="e2.209"/>非常。當善修行，當廣演布，便成神通，去眾亂想，得沙門果，自致涅槃。是故，諸比丘！當修行一法，當廣布一法。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="10"/><note n="e2.210"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「當修行一法，當廣布一法，便成神通，除諸亂想，獲沙門果，自致涅槃。云何為一法？所謂念死<note n="e2.211"/>。當善修行，當廣演布，便成神通，去眾亂想，得沙門果，自致涅槃。是故，諸比丘！當修行一法，當<note n="e2.212"/>廣布一法。如是，諸比丘！當作是學！」
<p/>爾時，諸比丘聞佛所說，歡喜奉行！
<p/>佛‧法‧聖眾念，戒‧施及天念，
<p/>休息‧安般念，身‧死念在後。
<p/>增壹阿 *含經卷第一<note n="e2.213"/>  
廣演品<note n="e3.3"/>第三
<sid n="11"/><note n="e3.4"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「當修行一法，當廣布一法；已修行一法，便有名譽，成大果報，諸善普至<note n="e3.5"/>，得甘露味，至無為處<note n="e3.6"/>，便成神通，除諸亂想，逮<note n="e3.7"/>沙門果，自致涅槃。云何為一法？所謂念佛。」
<p/>佛告諸比丘：「云何修行念佛，便有名譽，成大果報，諸善普 *至，得甘露味，至無為處，便成神通，除諸亂想，獲沙門果，自致涅槃？」
<p/>爾時，諸比丘白世尊曰：「諸法之本，如來所說。唯願世尊為諸比丘說此妙義，諸比丘從如來聞已，便當受持！」
<p/>爾時，世尊告諸比丘：「諦聽！諦聽！善思念之，吾當為汝廣分別之。」
<p/>答曰：「如是，世尊！」諸比丘前受教已。
<p/>世尊告曰：「若有比丘正身正意，結跏趺坐<note n="e3.8"/>，繫念在前，無有他想，專精念佛。觀如來形，未曾離目<note n="e3.9"/>；已不離目，便念如來功德。如來體者，金剛所成，十力<note n="e3.10"/>具足<note n="e3.11"/>，四無所畏<note n="e3.12"/>，在眾勇健。如來顏貌，端正無雙，視之無厭；戒德成就，猶如金剛，而不可毀，清淨無瑕，亦如琉<note n="e3.13"/>璃。如來三昧<note n="e3.14"/>，未始有減，已息永寂，而無他念；憍慢強梁，諸情憺怕<note n="e3.15"/>，欲意、恚想、愚惑之心、猶豫慢<note n="e3.16"/>結，皆悉除盡。如來慧身，智無崖<note n="e3.17"/>底，無所罣礙。如來身者，解脫<note n="e3.18"/>成就，諸趣<note n="e3.19"/>已盡，無復生分，言：『我當更墮於生死。』如來身者，度知見城<note n="e3.20"/>，知他人根，應度不度，此死<note n="e3.21"/>生彼，周旋往來生死之際，有解脫者，無解脫者，皆具知之。是謂修行念佛，便有名譽，成大果報，諸善普 *至，得甘露味<note n="e3.22"/>，至無為處，便成神通，除諸亂想，獲沙門果，自致涅槃。是故，諸比丘！常當思惟，不離佛念，便當獲此諸善功德。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="12"/><note n="e3.23"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「當修行一法，當廣布一法；修行、廣布一法已，便有名譽，成大果報，諸善普 *至，得甘露味，至無為處，便成神通，除諸亂想，逮沙門果，自致涅槃。云何為一法？所謂念法。」
<p/>佛告諸比丘：「云何修行念法，便有名譽，成大果報，諸善普 *至，得甘露味，至無為處，便成神通，除諸亂想，獲沙門果，自致涅槃？」
<p/>爾時，諸比丘白世尊曰：「諸法之本，如來所說。唯願世尊為諸比丘說此妙義，諸比丘從如來聞已，便當受持！」
<p/>爾時，世尊告諸比丘：「諦聽！諦聽！善思念之，吾當為汝廣分別說。」
<p/>對曰：「如是，世尊！」諸比丘前受教已。
<p/>佛告之曰：「若有比丘正身正意，結跏趺坐，繫念在前，無有他想，專精念法。除諸欲愛<note n="e3.24"/>，無有塵勞，渴愛<note n="e3.25"/>之心，永不復興。夫正法者，於欲至無欲，離諸結縛<note n="e3.26"/>、諸蓋<note n="e3.27"/>之病。此法猶如眾香之氣，無有瑕疵亂想之念。是謂，比丘！修行念法<note n="e3.28"/>者，便有名譽，成大果報，諸善普 *至，得甘露味，至無為處，便成神通，除諸亂想，逮沙門果，自致涅槃。是故，諸比丘！常當思惟，不離法念，便當獲此諸善功德。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="13"/><note n="e3.29"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「當修行一法，當廣布一法；修行一法已，便有名譽，成大功德，諸善普至，得甘露味，至無為處，便成神通，除諸亂想，逮沙門果，自致涅槃。云何為一法？所謂念僧。」
<p/>佛告諸比丘：「云何修行念僧，便有名譽，成大果報，諸善普 *至，得甘露味，至無為處，便成神通，除諸亂想，獲沙門果，自致涅槃？」
<p/>爾時，諸比丘白世尊曰：「諸法之本，如來所說。唯願世尊為諸比丘說此妙義，諸比丘從如來聞已，便當受持！」
<p/>爾時，世尊告諸比丘：「諦聽！諦聽！善思念之，吾當為汝廣分別說。」
<p/>對曰：「如是，世尊！」諸比丘前受教已。
<p/>世尊告曰：「若有比丘正身正意，結跏趺坐，繫念在前，無有他想，專精念眾<note n="e3.30"/>。如來聖眾，善業成就，質直順義，無有邪業，上下和穆，法法成就。如來聖眾，戒成就，三昧成就，智慧成就，解脫成就，解脫<note n="e3.31"/>知見成就。聖眾者，所謂四雙八輩<note n="e3.32"/>，是謂如來聖眾，應當恭敬，承事禮順。所以然者，是世福田故。於此眾中，皆同一器，亦以自度，復度他人至三乘道，如此之業名曰聖眾。是謂，諸比丘！若念僧者，便有名譽，成大果報，諸善普至，得甘露味，至無為處，便成神通，除諸亂想，逮沙門果，自致涅槃。是故，諸比丘！常當思惟，不離僧念，便當獲此諸善功德。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="14"/><note n="e3.33"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「當修行一法，當廣布一法；修行一法已，便有名譽，成大果報，諸善普 *至，得甘露味，至無為處，便成神通，除諸亂想，逮沙門果，自致涅槃。云何為一法？所謂念戒。」
<p/>佛告諸比丘：「云何修行念戒，便有名譽，成大果報，諸善普 *至，得甘露味，至無為處，便成神通，除諸亂想，獲沙門果，自致涅槃？」
<p/>爾時，諸比丘白世尊曰：「諸法之本，如來所說。唯願世尊為諸比丘說此妙義，諸比丘從如來聞已，便當受持！」
<p/>爾時，世尊告諸比丘：「諦聽！諦聽！善思念之，吾當為汝廣分別說。」
<p/>諸比丘對曰：「如是，世尊！」諸比丘前受教已。
<p/>世尊告曰：「若有比丘正身正意，結跏趺坐，繫念在前，無有他想，專精念戒。所謂戒者，息諸惡故。戒能成道，令人歡喜，戒纓絡身，現眾好故。夫禁戒者，猶吉祥瓶，所願便剋；諸道品法，皆由戒成。如是，比丘！行<note n="e3.34"/>禁戒者，成大果報，諸善普 *至，得甘露味，至無為處，便成神通，除諸亂想，獲沙門果，自致涅槃。是故，諸比丘！常當思惟，不離戒念，便當獲此諸善功德。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="15"/><note n="e3.35"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「當修行一法，當廣布一法；修行一法已，便有名譽，成大果報，諸善普 *至，得甘露味，至無為處，便成神通，除諸亂想，逮沙門果，自致涅槃。云何為一法？所謂念施。」
<p/>佛告諸比丘：「云何修行念施，便有名譽，成大果報，諸善普 *至，得甘露味，至無為處，便成神通，除諸亂想，獲沙門果，自致涅槃？」
<p/>爾時，諸比丘白世尊曰：「諸法之本，如來所說。唯願世尊為諸比丘說此妙義，諸比丘從如來聞已，便當受持！」
<p/>爾時，世尊告諸比丘：「諦聽！諦聽！善思念之，吾當為汝廣分別說。」
<p/>諸比丘對曰：「如是，世尊！」諸比丘前受教已。
<p/>世尊告曰：「若有比丘正身正意，結跏趺坐，繫念在前，無有他想，專精念施。我今所施，施中之上，永無悔心，無返<note n="e3.36"/>報想，快得善利。若人罵我，我終不還<note n="e3.37"/>報；設人害我，手拳<note n="e3.38"/>相加，刀杖相向，瓦石相擲，當起慈心，不興瞋恚。我所施者，施意不絕。是謂，比丘！名曰大施，便成大果報，諸善普 *至，得甘露味，至無為處，便成神通，除諸亂想，獲沙門果，自致涅槃。是故，諸比丘！常當思惟，不離施念，便當獲此諸善功德。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="16"/><note n="e3.39"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「當修行一法，當廣布一法；修行一法已，便有名譽，成大果報，諸善普 *至，得甘露法<note n="e3.40"/>，至無為處，便成神通，除諸亂想，逮<note n="e3.41"/>沙門果，自致涅槃。云何為一法？所謂念天。」
<p/>佛告諸比丘：「云何修行念天，便有名譽，成大果報，諸善普 *至，得甘露味，至無為處，便成神通，除諸亂想，獲沙門果，自致涅槃？」
<p/>爾時，諸比丘白世尊曰：「諸法之本，如來所說。唯願世尊為諸比丘說此妙義，諸比丘從如來聞已，便當受持！」
<p/>爾時，世尊告諸比丘：「諦聽！諦聽！善思念之，吾當為汝廣分別說。」
<p/>諸比丘對曰：「如是，世尊！」諸比丘前受教已。
<p/>世尊告曰：「若有比丘正身正意，結跏趺坐，繫念在前，無有他想，專精念天。身、口、意淨，不造穢行。行戒成身，身放光明，無所不照，成彼天身；善果果<note n="e3.42"/>報，成彼天身；眾行具足，乃成天身。如是，諸比丘！名曰念天，便得具足，成大果報，諸善普 *至，得甘露味，至無為處，便成神通，除諸亂想，獲沙門果，自致涅槃。是故，諸比丘！常當思惟，不離天念，便當獲此諸善功德。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="17"/><note n="e3.43"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「當修行一法，當廣布一法；修行一法已，便有名譽，成大果報，諸善普 *至，得甘露味，至無為處，便成神通，除諸亂想，逮沙門果，自致涅槃。云何為一法？所謂念休息。」
<p/>佛告諸比丘：「云何修行念休息，便有名譽，成大果報，諸善普 *至，得甘露味，至無為處，便成神通，除諸亂想，獲沙門果，自致涅槃？」
<p/>爾時，諸比丘白世尊曰：「諸法之本，如來所說。唯願世尊為諸比丘說此妙<note n="e3.44"/>義，諸比丘從如來聞已，便當受持！」
<p/>爾時，世尊告諸比丘：「諦聽！諦聽！善思念之，吾當為汝廣分別說。」
<p/>諸比丘對曰：「如是，世尊！」諸比丘前受教已。
<p/>世尊告曰：「若有比丘正身正意，結跏趺坐，繫念在前，無有他想，專精念休息。所謂休息者，心意想息，志性詳諦，亦無卒暴，恆專一心，意樂閑居，常求方便，入三昧定。常念不貪，勝光<note n="e3.45"/>上達。如是，諸比丘！名曰念休息，便得具足，成大果報，諸善普 *至，得甘露味，至無為處，便成神通，除諸亂想，獲沙門果，自致涅槃。是故，諸比丘！常當思惟，不離休息念，便當獲此諸善功德。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="18"/><note n="e3.46"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「當修行一法，當廣布一法；修行一法已，便有名譽，成大果報，諸善普具<note n="e3.47"/>，得甘露味，至無為處，便成神通，除諸亂想，逮沙門果，自致涅槃。云何為一法？所謂念安般<note n="e3.48"/>。」
<p/>佛告諸比丘：「云何修行念安般，便有名譽，成大果報，眾善普具，得甘露味，至無為處，便成神通，除諸亂想，獲沙門果，自致涅槃？」
<p/>爾時，諸比丘白世尊曰：「諸法之本，如來所宣。唯願世尊為諸比丘說此妙義，諸比丘從如來聞已，便當受持！」
<p/>爾時，世尊告諸比丘：「諦聽！諦聽！善思念之，吾當為汝廣分別說。」
<p/>諸比丘對曰：「如是，世尊！」諸比丘前受教已。
<p/>世尊告曰：「若有比丘正身正意，結跏趺坐，繫念在前，無有他想，專精念安般。所謂安般者，若息長時，亦當觀知我今息長；若復息短，亦當觀知我今息短；若息極冷，亦當觀知我今<note n="e3.49"/>息冷；若復息熱，亦當觀知我今息熱。具觀身體，從頭至足皆當觀知。若復息有<note n="e3.50"/>長短，亦當觀息有長有短，用心持身，知息長短，皆悉知之，尋息出入，分別曉了。若心持身知息長短，亦復知之，數息長短，分別曉了。如是<note n="e3.51"/>，諸比丘！名曰念安般，便得具足，成大果報，諸善普 *至，得甘露味，至無為處，便成神通，除諸亂想，獲沙門果，自致涅槃。是故，諸比丘！常當思惟，不離安般念，便當獲此諸善功德。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="19"/><note n="e3.52"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「當修行一法，當廣布一法；修行一法已，便有名譽，成大果報，諸善普 *至，得甘露味，至無為道<note n="e3.53"/>，便成神通，除諸亂想，逮沙門果，自致涅槃。云何為一法？所謂念身。」
<p/>佛告諸比丘：「云何修行念身，便有名譽，成大果報，諸善普 *至，得甘露味，至無為處，便成神通，除諸亂想，獲沙門果，自致涅槃？」
<p/>爾時，諸比丘白世尊曰：「諸法之本，如來所宣。唯願世尊為諸比丘說此妙法，諸比丘從如來聞法已，便當受持！」
<p/>爾時，世尊告諸比丘：「諦聽！諦聽！善思念之，吾當為汝廣分別說。」
<p/>諸比丘對曰：「如是，世尊！」諸比丘前受教已。
<p/>世尊告曰：「若有比丘正身正意，結跏趺坐，繫念在前，無有他想，專精念身。所謂念身者，髮、毛、爪、齒<note n="e3.54"/>、皮、肉、筋、骨、髓<note n="e3.55"/>、膽、肝、肺、心、脾、腎、大腸、小腸、白䐈<note n="e3.56"/>、膀胱、屎、尿、百葉、倉、腸、胃、脬<note n="e3.57"/>、溺、淚、唾、涕、膿、血、肪脂、㵪<note n="e3.58"/>、髑髏、腦<note n="e3.59"/>。何者是身為？地種是也？水種是也？火種是耶<note n="e3.60"/>？風種是也？為父種、母種所造耶？從何處來？為誰所造？眼、耳
<p/>、鼻、口<note n="e3.61"/>、身、心，此終當生何處？如是，諸比丘！名曰念身，便得具足，成大果報，諸善普 *至，得甘露味，至無為處，便成神通，除諸亂想，獲沙門果，自致涅槃。是故，諸比丘！常當思惟，不離身念，便當獲此諸善功德。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="20"/><note n="e3.62"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「當修行一法，當廣布一法；修行一法已，便有名譽，成大果報，諸善普至<note n="e3.63"/>，得甘露味，至無為處，便成神通，除諸亂想，逮沙門果，自致涅槃。云何為一法？所謂念死。」
<p/>佛告諸比丘：「云何修行念死，便有名譽，成大果報，諸善普至<note n="e3.64"/>，得甘露味，至無為處，便成神通，除諸亂想，獲沙門果，自致涅槃？」
<p/>爾時，諸比丘白世尊曰：「諸法之本，如來所宣。唯願世尊為諸比丘說此妙法，諸比丘從如來聞法已，便當受持！」
<p/>爾時，世尊告諸比丘：「諦聽！諦聽！善思念之，吾當為汝廣分別說。」
<p/>諸比丘對曰：「如是，世尊！」諸比丘前受教已。
<p/>世尊告曰：「若有比丘正身正意，結跏趺坐，繫念在前，無有他想，專精念死。所謂死者，此沒生彼，往來諸趣，命逝不停，諸根<note n="e3.65"/>散壞，如腐敗木，命根斷絕，宗族分離，無形無響<note n="e3.66"/>，亦無相貌。如是，諸比丘！名曰念死，便得具足，成大果報，諸善普 *至，得甘露味，至無為處，便成神通，除諸亂想，獲沙門果，自致涅槃。是故，諸比丘！常當思惟，不離死念，便當獲此諸善功德。如是，諸比丘！當作是學！」
<p/>爾時，諸比丘聞佛所說，歡喜奉行！
<p/>佛、法及聖眾，乃至竟死念，
<p/>雖與上同名，其義各別異<note n="e3.67"/>。
<p/>增壹阿含經卷第二<note n="e3.68"/> 
弟子品<note n="e4.2"/>第四
<sid n="21"/><note n="e4.3"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「我聲聞中第一比丘，寬仁博識，善能勸化，將養聖眾，不失威儀，所謂阿若拘鄰<note n="e4.4"/>比丘是。初受法味，思惟四諦<note n="e4.5"/>，亦是阿若拘鄰比丘。善能勸導，福度人民，所謂優陀夷<note n="e4.6"/>比丘是。速成神通，中不有悔<note n="e4.7"/>，所謂摩訶男<note n="e4.8"/>比丘是。恆飛虛空，足不蹈地，善<note n="e4.9"/>肘比丘是。乘虛教化，意無榮冀，所謂婆破比丘是。居樂天上，不處人中，所謂牛跡比丘是。恆觀惡露不淨之想， *善勝<note n="e4.10"/>比丘是。將養<note n="e4.11"/>聖眾，四事供養，所謂優留毗迦葉<note n="e4.12"/>比丘是。心意寂然，降伏諸結，所謂江迦葉<note n="e4.13"/>比丘是。觀了<note n="e4.14"/>諸法，都無所著，所謂象迦葉<note n="e4.15"/>比丘是。」
<p/>拘鄰‧陀夷‧男，善肘‧婆第五，
<p/>牛跡及善勝，迦葉三兄弟。
<sid n="22"/><note n="e4.16"/>
<p/>「我聲聞中第一比丘，威容端正，行步庠序，所謂馬師<note n="e4.17"/>比丘是。智慧無窮，決了諸疑，所謂舍利弗<note n="e4.18"/>比丘是。神足輕舉，飛到十方，所謂大目揵連<note n="e4.19"/>比丘是。勇猛精進<note n="e4.20"/>，堪任苦行，所謂二十億耳<note n="e4.21"/>比丘是。十二頭陀<note n="e4.22"/>，難得之行，所謂大迦葉<note n="e4.23"/>比丘是。天眼<note n="e4.24"/>第一，見十方域，所謂阿那律<note n="e4.25"/>比丘是。坐禪入定，心不錯亂，所謂離曰<note n="e4.26"/>比丘是。能廣勸率，施立齋講，陀<note n="e4.27"/>羅婆摩羅比丘是。安造房舍<note n="e4.28"/>，與<note n="e4.29"/>招提僧<note n="e4.30"/>，所謂小陀羅婆摩羅比丘是。貴豪種族，出家學道，所謂羅吒婆羅<note n="e4.31"/>比丘是。善分別義，敷演道教，所謂大迦旃延<note n="e4.32"/>比丘是。」
<p/>馬師‧舍利弗，拘律‧耳‧迦葉，
<p/>阿那律‧離曰，摩羅‧吒‧旃延。
<sid n="23"/><note n="e4.33"/>
<p/>「我聲聞中第一比丘，堪任受籌<note n="e4.34"/>，不違禁法，所謂軍頭波漠<note n="e4.35"/>比丘是。降伏外道，履行正法，所謂賓頭盧<note n="e4.36"/>比丘是。瞻視疾病，供給醫藥，所謂讖<note n="e4.37"/>比丘是。四事供養衣被、飲<note n="e4.38"/>食，亦是讖<note n="e4.39"/>比丘。能造偈頌<note n="e4.40"/>，嘆如來德，鵬耆舍<note n="e4.41"/>比丘是。言論辯了而無疑滯，亦是鵬耆舍比丘。得四辯<note n="e4.42"/>才，觸難答對，所謂摩訶拘絺羅<note n="e4.43"/>比丘是。清淨閑居，不樂人中，所謂堅牢比丘是。乞食耐辱，不避寒暑，所謂難提比丘是。獨處靜坐，專意念道，所謂今毗羅<note n="e4.44"/>比丘是。一坐一食<note n="e4.45"/>，不移乎<note n="e4.46"/>處，所謂施羅比丘是。守持三衣，不離食、息，所謂浮彌<note n="e4.47"/>比丘是。」
<p/>軍頭‧賓頭盧，讖<note n="e4.48"/>‧鵬‧拘絺羅，
<p/>堅<note n="e4.49"/>牢及難提， *今毗‧施羅‧彌。
<sid n="24"/><note n="e4.50"/>
<p/>「我聲聞中第一比丘，樹下坐禪，意不移轉，所謂狐疑離曰<note n="e4.51"/>比丘是。苦身露坐，不避風雨，所謂婆蹉<note n="e4.52"/>比丘是。獨樂空閑，專意思惟，所謂陀素<note n="e4.53"/>比丘是。著五納衣<note n="e4.54"/>，不著榮飾，所謂尼婆比丘是。常樂冢間，不處人中，所謂優多羅<note n="e4.55"/>比丘是。恆坐草蓐，日福度人，所謂盧醯甯比丘是。不與人語，視地而行，所謂優鉗摩尼江比丘是。坐起行步，常入三昧，所謂刪提<note n="e4.56"/>比丘是。好遊遠國，教授人民，所謂曇摩留支<note n="e4.57"/>比丘是。喜集聖眾，論說法味，所謂迦淚<note n="e4.58"/>比丘是。」
<p/>狐疑‧婆蹉離<note n="e4.59"/>，陀蘇‧婆‧優多，
<p/>盧醯‧優迦摩，息‧曇摩留‧淚。
<sid n="25"/><note n="e4.60"/>
<p/>「我聲聞中第一比丘，壽命極長，終不中夭，所謂婆拘羅<note n="e4.61"/>比丘是。常樂閑居，不處眾中，所謂<note n="e4.62"/>婆拘羅比丘是<note n="e4.63"/>。能廣說法，分別義理，所謂滿願子<note n="e4.64"/>比丘是。奉持戒律，無所觸犯，優波離<note n="e4.65"/>比丘是。得信解脫，意無猶豫，所謂婆迦利<note n="e4.66"/>比丘是。天<note n="e4.67"/>體端正<note n="e4.68"/>，與世殊異，所謂難陀<note n="e4.69"/>比丘是。諸根寂靜，心不變易，亦是難陀比丘。辯才卒發<note n="e4.70"/>，解人疑<note n="e4.71"/>滯，所謂婆陀<note n="e4.72"/>比丘是。能廣說義，理不有違，所謂斯尼比丘是。喜著好衣，行本清淨，所謂天須菩提比丘是。常好教授諸後學者，難陀迦<note n="e4.73"/>比丘是。善誨禁戒比丘尼<note n="e4.74"/>僧，所謂須摩那比丘是。」
<p/>婆拘‧滿‧波離，娑<note n="e4.75"/>迦利‧難陀，
<p/>陀‧尼‧須菩提，難陀‧須摩那。
<sid n="26"/><note n="e4.76"/>
<p/>「我聲聞中第一比丘，功德盛滿，所適無短，所謂尸婆羅<note n="e4.77"/>比丘是。具足眾行道品之法，所謂優波先迦蘭陀子<note n="e4.78"/>比丘是。所說和悅，不傷人意，所謂婆陀先<note n="e4.79"/>比丘是。修行安般，思惟惡露，所謂摩訶迦延那比丘是。計我無常<note n="e4.80"/>，心無有想，所謂優頭槃比丘是。能雜種論，暢悅心識，所謂拘摩羅迦葉<note n="e4.81"/>比丘是。著弊惡衣，無所羞恥，所謂面王<note n="e4.82"/>比丘是。不毀禁戒，誦讀不懈，所謂羅雲<note n="e4.83"/>比丘是。以神足力能自隱曀<note n="e4.84"/>，所謂般兔<note n="e4.85"/>比丘是。能化形體，作若干變，所謂周利般兔<note n="e4.86"/>比丘是。」
<p/>尸婆‧優波先，婆陀‧迦延那，
<p/>優頭‧迦葉‧王<note n="e4.87"/>，羅 *雲‧二般兔<note n="e4.88"/>。
<sid n="27"/><note n="e4.89"/>
<p/>「我聲聞中第一比丘，豪族富貴，天性柔和<note n="e4.90"/>，所謂釋王比丘是。乞<note n="e4.91"/>食無厭足，教化無窮，所謂婆提波<note n="e4.92"/>羅比丘是。氣力強盛，無所畏難，亦是婆提 *波羅比丘是。音響<note n="e4.93"/>清徹，聲至梵天，所謂羅婆那婆提比丘是。身體香潔，熏乎<note n="e4.94"/>四方，鴦迦闍比丘是。我聲聞中第一比丘，知時明物，所至無疑，所憶不忘，多聞廣遠，堪任奉上，所謂阿難<note n="e4.95"/>比丘是。莊嚴服飾，行步顧<note n="e4.96"/>影，所謂迦持利比丘是。諸王敬待<note n="e4.97"/>，羣臣所宗<note n="e4.98"/>，所謂月光<note n="e4.99"/>比丘是。天人所奉，恆朝侍省，所謂輸<note n="e4.100"/>比丘是。以捨人形，像天之貌，亦是輸提比丘。諸天師導，旨<note n="e4.101"/>授正法，所謂天比丘是。自憶宿命無數劫事，所謂; 菓衣比丘是。」
<p/>釋王‧婆提波，羅婆‧鴦迦闍，
<p/>阿難‧迦‧月光，輸提‧天‧婆醯。
<sid n="28"/><note n="e4.102"/>
<p/>「我聲聞中第一比丘，體性利根，智慧淵<note n="e4.103"/>遠，所謂鴦掘魔<note n="e4.104"/>比丘是。能降伏魔外道邪業，所謂僧迦摩<note n="e4.105"/>比丘是。入水三昧，不以為難，所謂質多舍利弗<note n="e4.106"/>比丘是。廣有所識，人所敬念，亦是質多舍利弗比丘是。入火三昧，普照十方，所謂善來<note n="e4.107"/>比丘是。能降伏龍，使奉三尊<note n="e4.108"/>，所謂那羅陀<note n="e4.109"/>比丘是。降伏鬼神，改惡修善，所謂鬼陀<note n="e4.110"/>比丘是。降乾沓和，勤行善行，所謂毗盧遮比丘是。恆樂空定，分別<note n="e4.111"/>空義，所謂須菩提<note n="e4.112"/>比丘是。志在空寂，微妙德業，亦是須菩提比丘。行無想定<note n="e4.113"/>，除去諸念，所謂耆利摩難<note n="e4.114"/>比丘是。入無願定，意不起亂，所謂炎<note n="e4.115"/>盛比丘是。」
<p/>鴦掘‧僧迦摩，質多‧善<note n="e4.116"/>‧那羅，
<p/>閱叉‧浮盧遮，善業‧摩難‧炎<note n="e4.117"/>。
<sid n="29"/><note n="e4.118"/>
<p/>「我聲聞中第一比丘，入慈三昧，心無恚怒，梵摩達<note n="e4.119"/>比丘是。入悲三昧，成就本業，所謂須深<note n="e4.120"/>比丘是。得喜<note n="e4.121"/>行德，無若干想，所謂娑彌陀<note n="e4.122"/>比丘是。常守護心，意不捨離，所謂躍波迦比丘是。行 *炎盛三昧，終不解脫<note n="e4.123"/>，所謂曇彌<note n="e4.124"/>比丘是。言語; 麁獷<note n="e4.125"/>，不避尊貴，所謂比利陀婆遮<note n="e4.126"/>比丘是。入金光三昧，亦是比利陀婆遮比丘<note n="e4.127"/>。入金剛三昧，不可沮壞，所謂無畏<note n="e4.128"/>比丘是。所說<note n="e4.129"/>決了，不懷怯弱，所謂須泥多<note n="e4.130"/>比丘是。恆樂靜寂，意不處亂，所謂陀摩比丘是。義不可勝，終不可伏，所謂須羅陀<note n="e4.131"/>比丘是。」
<p/>梵達‧須深摩，娑<note n="e4.132"/>彌‧躍‧曇彌，
<p/>比<note n="e4.133"/>利陀‧無畏，須泥‧陀‧須羅。
<sid n="30"/><note n="e4.134"/>
<p/>「我聲聞中第一比丘，曉了星宿，預知吉凶，所謂那伽波羅<note n="e4.135"/>比丘是。恆喜三昧，禪悅為食，所謂婆私吒<note n="e4.136"/>比丘是。常以喜為食，所謂須夜奢比丘是。恆行忍辱，對至不起<note n="e4.137"/>，所謂滿願盛明比丘是。修習日光三昧，所謂彌奚<note n="e4.138"/>比丘是。明算術法，無有差錯，所謂尼拘留<note n="e4.139"/>比丘是。分別等智，恆不忘失，所謂鹿頭<note n="e4.140"/>比丘是。得雷電三昧者<note n="e4.141"/>，不懷恐怖，所謂地<note n="e4.142"/>比丘是。觀了身本，所謂頭那<note n="e4.143"/>比丘是。最後取<note n="e4.144"/>證得漏盡通<note n="e4.145"/>，所謂須拔<note n="e4.146"/>比丘是。」
<p/>那伽<note n="e4.147"/>‧吒‧舍‧那<note n="e4.148"/>，彌奚‧尼拘留，
<p/>鹿頭‧地‧頭那，須拔最在後。
<p/>「此百賢聖，悉應廣演。」
<sid n="31"/><note n="e5.151"/>
<p/>「我聲聞中第一比丘尼，久出家學，國王所敬，所謂大愛道瞿曇彌<note n="e5.152"/>比丘尼是。智慧聰明，所謂讖摩<note n="e5.153"/>比丘尼是。神足第一，感致諸神，所謂優鉢華色<note n="e5.154"/>比丘尼是。行頭陀法，十一限礙<note n="e5.155"/>，所謂機梨舍瞿曇彌<note n="e5.156"/>比丘尼是。天眼第一，所照無礙，所謂奢拘梨<note n="e5.157"/>比丘尼是。坐禪入定，意不分散，所謂奢摩<note n="e5.158"/>比丘尼是。分別義趣，廣演道教，所謂波頭蘭闍那比丘尼是。奉持律教，無所加犯，所謂波羅遮那<note n="e5.159"/>比丘尼是。得信解脫，不復退還，所謂迦旃延<note n="e5.160"/>比丘尼是。得四辯才，不懷怯弱，所謂最勝比丘尼是。」
<p/>大愛及 *讖摩，優鉢‧機曇彌，
<p/>拘利‧奢‧蘭闍，波<note n="e5.161"/>羅‧迦旃‧勝。
<sid n="32"/><note n="e5.162"/>
<p/>「我聲聞中第一比丘尼，自識宿命無數劫事，所謂拔陀迦毗離<note n="e5.163"/>比丘尼是。顏色端 *正，人所敬愛<note n="e5.164"/>，所謂醯摩闍比丘尼是。降伏外道，立以正教，所謂輸那<note n="e5.165"/>比丘尼是。分別義趣，廣說分部，所謂曇摩提那<note n="e5.166"/>比丘尼是。身著麁衣，不以為愧，所謂優多羅比丘尼是。諸根寂靜，恆若一心，所謂光明比丘尼是。衣服<note n="e5.167"/>齊整，常如法教，所謂禪頭<note n="e5.168"/>比丘尼是。能雜種論，亦無疑滯，所謂檀多<note n="e5.169"/>比丘尼是。堪任造偈，讚如來德，所謂天與比丘尼是。多聞博知<note n="e5.170"/>，恩惠<note n="e5.171"/>接下，所謂瞿卑比丘尼是。」
<p/>拔陀‧闍‧輸那，曇摩那‧優多，
<p/>光明‧禪‧檀多，天與及瞿卑。
<sid n="33"/><note n="e5.172"/>
<p/>「我聲聞中第一比丘尼，恆處閑靜，不居人間，所謂無畏<note n="e5.173"/>比丘尼是。苦體乞食，不擇貴賤，所謂毗舍佉<note n="e5.174"/>比丘尼是。一處一坐，終不移易，所謂拔陀婆羅比丘尼是。遍行乞求，廣度人民，所謂摩怒呵利比丘尼是。速成道果，中間不滯，所謂陀摩比丘尼是。執持三衣，終不捨離，所謂須陀摩比丘尼是。恆坐樹下，意不改易，所謂珕須<note n="e5.175"/>那比丘尼是。恆居露地，不念覆蓋，所謂奢陀比丘尼是。樂空閑處，不在人間，所謂優迦羅比丘尼是。長坐草蓐，不著文<note n="e5.176"/>飾，所謂離那比丘尼是。著五納衣，以次分衛<note n="e5.177"/>，所謂阿奴波摩<note n="e5.178"/>比丘尼是。」
<p/>無畏‧多毗舍，拔陀‧摩怒訶<note n="e5.179"/>，
<p/>檀‧須檀<note n="e5.180"/>‧珕‧奢<note n="e5.181"/>，優迦‧離‧阿奴。
<sid n="34"/><note n="e5.182"/>
<p/>「我聲聞中第一比丘尼，樂空冢間，所謂優迦<note n="e5.183"/>摩比丘尼是。多遊於慈，愍念生類，所謂清明比丘尼是。悲泣眾生，不及道者，所謂素摩比丘尼是。喜得道者，願及一切，所謂摩陀利比丘尼是。護守諸行，意不遠離，所謂迦羅伽比丘尼是。守空執虛，了之無有，所謂提婆修比丘尼是。心樂無想，除去諸著，所謂日光比丘尼是。修習無願，心恆廣濟，所謂末那婆比丘尼是。諸法無疑，度人無限，所謂毗摩達比丘尼是。能廣說義，分別深法，所謂普照比丘尼是。」
<p/>優 *迦‧明‧素摩，摩陀‧迦‧提婆，
<p/>日光‧末<note n="e5.184"/>那婆，毗摩達‧普照。
<sid n="35"/><note n="e5.185"/>
<p/>「我聲聞中第一比丘尼，心懷忍辱，如地容受，所謂曇摩<note n="e5.186"/>提比丘尼是。能教化人，使立檀會<note n="e5.187"/>，所謂須夜摩比丘尼是。辦具牀座，亦是須夜摩比丘尼是<note n="e5.188"/>。心已<note n="e5.189"/>永息，不興亂想，所謂因陀<note n="e5.190"/>闍比丘尼是。觀了諸法，而無厭足，所謂龍比丘尼是。意強<note n="e5.191"/>勇猛，無所染著，所謂拘那羅比丘尼是。入水<note n="e5.192"/>三昧，普潤一切，所謂婆須比丘尼是。入焰光三昧，悉照萌<note n="e5.193"/>類，所謂降提比丘尼是。觀惡露不淨，分別緣起，所謂遮波<note n="e5.194"/>羅比丘尼是。育養眾人，施與所乏，守迦<note n="e5.195"/>比丘尼是。我聲聞中最後第一比丘尼，拔陀軍陀羅拘夷國<note n="e5.196"/>比丘尼是。」
<p/>曇摩‧須夜摩，因提‧龍‧拘那，
<p/>婆須‧降‧遮波，守迦‧拔陀羅。
<p/>「此五十比丘尼，當廣說如上。」
<sid n="36"/><note n="e6.200"/>
<p/>「我弟子中第一優婆塞<note n="e6.201"/>，初聞法藥，成賢聖證，三果商客<note n="e6.202"/>是。第一智慧， *質多<note n="e6.203"/>長者是。神德第一，所謂犍<note n="e6.204"/>提阿藍是。降伏外道，所謂掘多長者是。能說深法，所謂優波掘長者是。恆坐禪思，呵侈阿羅婆<note n="e6.205"/>是。降伏魔宮<note n="e6.206"/>，所謂勇健<note n="e6.207"/>長者是。福德盛滿， *闍利長者是。大檀越<note n="e6.208"/>主，所謂須達<note n="e6.209"/>長者是。門族成就，泯兔<note n="e6.210"/>長者是。」
<p/>三果‧質‧乾提，掘‧波及羅婆<note n="e6.211"/>，
<p/>勇‧闍利‧須達，泯 *兔是謂十。
<sid n="37"/><note n="e6.212"/>
<p/>「我弟子中第一優婆塞，好問義趣，所謂生漏<note n="e6.213"/>婆羅門<note n="e6.214"/>是。利根通明，所謂梵摩俞是。諸佛信使，御馬摩納<note n="e6.215"/>是。計身無我， *喜聞笒<note n="e6.216"/>婆羅門是。論不可勝， *毗裘婆羅門是。能造誦偈<note n="e6.217"/>，優婆離<note n="e6.218"/>長者是。言語速疾，亦是優波離長者。喜施好寶，不有悋心，所謂殊提長者是。建立善本，所謂優迦毗舍離<note n="e6.219"/>是。能說妙法，所謂最上無畏優婆塞是。所說無畏，善察人根，所謂頭摩大將領毗舍離是。」
<p/>生 *漏‧梵摩俞，御馬及聞笒，
<p/>毗裘‧優波離，殊提‧優‧畏‧摩。
<sid n="38"/><note n="e6.220"/>
<p/>「我弟子中第一優婆塞，好喜<note n="e6.221"/>惠施，所謂毗沙<note n="e6.222"/>王是。所施狹少，光明<note n="e6.223"/>王是。建立善本， *王波斯匿<note n="e6.224"/>是。得無根善信<note n="e6.225"/>，起歡喜心，所謂王阿闍世<note n="e6.226"/>是。至心向佛，意不變易，所謂優填<note n="e6.227"/>王是。承事正法，所謂月光王子是。供奉聖眾，意恆平等，所謂造祇洹王子<note n="e6.228"/>是。常喜濟彼，不自為己， *師子王子是。善恭奉人，無有高下， *無畏<note n="e6.229"/>王子是。顏貌端 *正，與人殊勝，所謂雞頭王子是。」
<p/> *毗沙王‧光明，波斯匿‧闍世<note n="e6.230"/>，
<p/>月‧祇桓‧優填，師子‧畏‧雞頭。
<sid n="39"/><note n="e6.231"/>
<p/>「我弟子中第一優婆塞，恆行慈心，所謂不尼長者是。心恆悲念一切之類，所謂摩訶納釋種<note n="e6.232"/>是。常行喜心，所謂拔陀釋種是。恆行護心<note n="e6.233"/>，不失善行，所謂毗闍先優婆塞是。堪任行忍，所謂師子<note n="e6.234"/>大將是。能雜種論<note n="e6.235"/>，所謂毗舍御<note n="e6.236"/>優婆塞是。賢聖默然，難提婆羅<note n="e6.237"/>優婆塞是。勤修善行，無有休息，所謂優多羅<note n="e6.238"/>優婆塞是。諸根寂靜，所謂天摩優婆塞是。我弟子中最後受證，所謂拘夷那摩<note n="e6.239"/>羅是。」
<p/>不尼‧摩訶納，拔陀‧毗闍先<note n="e6.240"/>，
<p/>師子‧毗舍<note n="e6.241"/>‧難<note n="e6.242"/>，優多‧天‧摩羅。
<p/>「四<note n="e6.243"/>十優婆塞，盡當廣說如上。」
增壹阿 *含經(244)清信女品(245)第七
<sid n="40"/><note n="e7.246"/>
<p/>「我弟子中第一優婆斯<note n="e7.247"/>，初受道證，所謂難陀難陀婆羅<note n="e7.248"/>優婆斯是。智慧第一，久壽多羅<note n="e7.249"/>優婆斯是。恆喜坐禪， *須毗耶<note n="e7.250"/>女優婆斯是。慧根了了， *毗浮優婆斯是。堪能說法，鴦竭闍<note n="e7.251"/>優婆斯是。善演經義， *跋陀娑<note n="e7.252"/>羅須焰摩<note n="e7.253"/>優婆斯是。降伏外道，婆修陀優婆斯是。音 *響清徹， *無憂<note n="e7.254"/>優婆斯是。能種種論， *婆羅陀優婆斯是。勇猛精進<note n="e7.255"/>，所謂須頭<note n="e7.256"/>優婆斯是。」
<p/>難陀陀‧久壽，須毗<note n="e7.257"/>‧鴦竭闍，
<p/>須焰及無 *憂，婆羅陀‧須 *頭。
<sid n="41"/><note n="e7.258"/>
<p/>「我弟子中第一優婆斯，供養如來，所謂摩利<note n="e7.259"/>夫人是。承事正法，所謂須賴婆夫人是。供養聖眾，捨<note n="e7.260"/>彌夫人是。瞻視當來過去賢士，所謂月光夫人是。檀越第一， *雷電夫人是。恆行慈三昧，所謂摩訶光<note n="e7.261"/>優婆斯是。行悲哀愍， *毗提<note n="e7.262"/>優婆斯是。喜心不絕，拔陀<note n="e7.263"/>優婆斯是。行守護業， *難陀母<note n="e7.264"/>優婆斯是。得信解脫， *照曜優婆斯是。」
<p/>摩利‧須賴婆，捨彌‧月光<note n="e7.265"/>‧雷，
<p/>大光‧毗提‧陀，難陀及照曜。
<sid n="42"/><note n="e7.266"/>
<p/>「我弟子中第一優婆斯<note n="e7.267"/>，恆行忍辱，所謂無 *憂優婆斯是。行空三昧<note n="e7.268"/>，所謂毗讎先優婆斯是。行無想三昧，所謂優那陀優婆斯是。行無願三昧，無垢<note n="e7.269"/>優婆斯是。好教授彼，尸利夫人優婆斯是。善能持戒，鴦竭摩優婆斯是。形貌端 *正，雷焰優婆斯是。諸根寂靜，最勝優婆斯是。多聞博知<note n="e7.270"/>，泥羅優婆斯是。能造頌<note n="e7.271"/>偈，脩摩迦提<note n="e7.272"/>須達女優婆斯是。無所怯弱，亦是須達女優婆斯是。我聲聞中最後取證優婆斯者，所謂藍優婆斯是。」
<p/>無 *憂‧毗讎先，優那‧無垢‧尸，
<p/>鴦竭‧雷焰‧勝，泥‧脩摩‧藍<note n="e7.273"/>女。
<p/>「此三十優婆斯，廣說如上。」
<sid n="43"/><note n="e8.275"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「受形大者，莫過阿須倫王。比丘當知：阿須倫形廣長八萬四千由旬<note n="e8.276"/>，口縱廣千由旬。比丘當知：或有是時，阿須倫王欲觸犯日時，倍復化身十六萬八千由旬<note n="e8.277"/>，住<note n="e8.278"/>日月前。日月王見已，各懷恐怖，不寧本處。所以然者，阿須倫形甚可畏故，彼日月王以懷恐懼，不復有光明；然阿須倫不敢前捉日月。何以故？日月威德有大神力，壽命極長，顏色端 *正，受樂無窮。欲知壽命長短者，住壽一劫<note n="e8.279"/>。復是此間眾生福祐，令日月王不為阿須倫所見觸惱。爾時，阿須倫便懷愁憂，卽於彼沒。
<p/>「如是，諸比丘！弊魔波旬<note n="e8.280"/>恆在汝後，求其方便，壞敗善根。波旬便化極妙奇異色、聲、香、味、細滑之法，欲迷<note n="e8.281"/>亂諸比丘意。波旬作是念：我當會遇得比丘眼便，亦當得耳、鼻、口<note n="e8.282"/>、身、意之便。爾時，比丘雖見極妙六情之法，心不染著。爾時，弊魔波旬便懷愁憂，卽退而去。所以然者，多薩阿竭<note n="e8.283"/>、阿羅呵<note n="e8.284"/>威力所致。何以故？諸比丘不近色、聲、香、味、細滑法。爾時，比丘恆作是學：受人信施，極為甚難，不可消化，墮墜<note n="e8.285"/>五趣，不得至無上正真之道。要當專意：未獲者獲，未得者得，未度者度，未得證者教令成證。是故，諸比丘！未有信施，不起想念；已<note n="e8.286"/>有信施，便能消化，不起染著。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="44"/><note n="e8.287"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「若有一人出現於世，多饒益人，安隱眾生，愍世羣萌，欲使天、人獲其福祐。云何為一人？所謂多薩阿竭、阿羅呵、三耶三佛<note n="e8.288"/>。是謂一人出現於世，多饒益人，安隱眾生，愍世羣萌，欲使天、人獲其福祐。是故，諸比丘！常興恭敬於如來所。是故<note n="e8.289"/>，諸比丘！當作是學！」
<p/>爾時，諸比丘聞佛所說，歡喜奉行！
<sid n="45"/><note n="e8.290"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「若有一人出現於世，便有一人入道在於世間，亦有二諦<note n="e8.291"/>、三解脫門<note n="e8.292"/>、四諦真法、五根<note n="e8.293"/>、六邪見<note n="e8.294"/>滅、七覺意<note n="e8.295"/>、賢聖八道品<note n="e8.296"/>、九眾生居<note n="e8.297"/>、如來十力、十一慈心解脫<note n="e8.298"/>，便出現於世。云何為一人？所謂多薩阿竭、阿羅呵、三耶三佛。是謂一人出現於世，便有一人入道在於世間，亦有二諦、三解脫門、四諦真法、五根、六邪見滅、七覺意、賢聖八 *道品、九眾生居、如來十力、十一慈心解脫，便出現於世。是故，諸比丘！常興恭敬於如來所，亦當作是學！」
<p/>爾時，諸比丘聞佛所說，歡喜奉行！
<sid n="46"/><note n="e8.299"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「若有一人出現於世，便有智慧光明出現於世。云何為一人？所謂多薩阿竭、阿羅呵、三耶三佛。是謂一人出現於世，便有智慧光明出現於世。是故，諸比丘！當信心向佛，無有傾邪。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="47"/><note n="e8.300"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「若有一人出現於世，無明<note n="e8.301"/>大冥便自消滅。爾時，凡愚之士為此無明所見纏結<note n="e8.302"/>，生死所<note n="e8.303"/>趣，如實不知，周旋往來今世、後世，從劫<note n="e8.304"/>至劫，無有解已；若多薩阿竭、阿羅呵、三耶三佛出現世時，無明大闇便自消滅。是故，諸比丘！當念承事諸佛。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="48"/><note n="e8.305"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「若有一人出現於世，便有三十七品出現於世。云何三十七品道？所謂四意止、四意斷、四神足<note n="e8.306"/>、五根、五力<note n="e8.307"/>、七覺意、八真行<note n="e8.308"/>，便出現於世。云何為一人？所謂多薩阿竭、阿羅呵、三耶三佛。是故，諸比丘！常當承事於佛，亦當作是學！」
<p/>爾時，諸比丘聞佛所說，歡喜奉行！
<sid n="49"/><note n="e8.309"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「若有一人沒盡於世，人民之類多懷愁憂，天及人民普失廕<note n="e8.310"/>覆。云何為一人？所謂多薩阿竭、阿羅呵、三耶三佛。是謂一人沒盡於世，人民之類多懷愁憂，天及人民普失 *廕覆。所以然者，若多薩阿竭於世滅盡，三十七品亦復滅盡。是故，諸比丘！常當恭敬於佛。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="50"/><note n="e8.311"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「若有一人出現於世，爾時天及人民便蒙光澤，便有信心於戒、聞、施、智慧，猶如秋時月光盛滿而無塵穢，普有所照。此亦如是，若多薩阿竭、阿羅呵、三耶三佛出現世間，天及人民便蒙光澤，有<note n="e8.312"/>信心於戒、聞、施、智慧，如月盛滿，普照一切。是故，諸比丘！興恭敬心於如來所。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="51"/><note n="e8.313"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「若有一人出現於世，爾時天及人民皆悉熾盛。三惡眾生便自減少。猶如國界聖王治化時，彼城中人民熾盛，鄰國力弱。此亦如是，若多薩阿竭出現世時，三惡趣道便自減少。如是<note n="e8.314"/>，諸比丘！當信向佛。是故<note n="e8.315"/>，諸比丘！當作是學！」
<p/>爾時，諸比丘聞佛所說，歡喜奉行！
<sid n="52"/><note n="e8.316"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「若有一人出現於世，無與等者，不可摸則，獨步無侶，無有儔匹，諸天、人民無能及者，信、戒、聞、施、智慧，無能及者。云何為一人？所謂多薩阿竭、阿羅呵、三耶三佛。是謂一人出現於世，無與等者，不可摸<note n="e8.317"/>則，獨步無伴，無有儔匹，諸天、人民無能及者，信、戒、聞、施、智慧，皆悉具足。是故，諸比丘！當信敬於佛。如是，諸比丘！當作是學！」
<p/>爾時，諸比丘聞佛所說，歡喜奉行！
<p/>須倫<note n="e8.318"/>‧益‧一道，光明及闇冥，
<p/>道品‧沒盡‧信，熾盛‧無與等。
<p/>增壹阿 *含經卷第三<note n="e8.319"/>
一子品第九
<sid n="53"/><note n="e9.2"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「猶如母人，心懷篤信，唯有一子，恆作是念：云何當教授彼<note n="e9.3"/>，使成為人？」
<p/>爾時，諸比丘白世尊曰：「我等，世尊！不解此義。世尊是諸法之本，如來所陳，靡不承受。唯願世尊與諸比丘說此深法，聞已奉行！」
<p/>爾時，世尊告諸比丘：「諦聽！諦聽！善思念之，吾當為汝分別其義。」
<p/>諸比丘對曰：「如是，世尊！」爾時，諸比丘從佛受教。
<p/>世尊告曰：「猶彼優婆斯心懷篤信，作是教訓：『汝今在家，當如質多長者，亦如象童子。所以然者，此是其限，此是其量<note n="e9.4"/>。世尊受證弟子，所謂質多長者、象童子也。』若童子意欲剃除鬚髮<note n="e9.5"/>，著三法衣，出家學道，當如舍利弗、目犍連比丘。所以然者，此是其限，此是其量<note n="e9.6"/>。所謂舍利弗、目犍連比丘，好學正法，莫作邪業，興起非法；設汝生此染著之想，便當墜墮三惡趣中。善念專心，不得者得，不獲者獲，未得證者，今當受證。所以然者，諸比丘！信施之重，實不可消，令人不得至道。是故，諸比丘！莫生染著之意，已生當滅。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="54"/><note n="e9.7"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「篤信優婆斯唯有一女，彼當云何教訓成就？」
<p/>爾時，諸比丘白世尊曰：「我等，世尊！不解此義。世尊是諸法之本，如來所陳，靡不承受。唯願世尊與諸比丘說此深法，聞已奉行！」
<p/>爾時，世尊告諸比丘：「諦聽！諦聽！善思念之，吾當為汝分別其義。」
<p/>諸比丘對曰：「如是。」爾時，諸比丘從佛受教。
<p/>世尊告曰：「猶彼篤信優婆斯教訓女曰：『汝今在家者，當如拘讎多羅優婆斯、難陀母。所以然者，此是其限，此是其量<note n="e9.8"/>。世尊受證弟子，所謂拘讎多羅優婆斯、難陀母是。』若女意欲剃除鬚髮，著三法衣，出家學道者，當如讖摩比丘尼、優鉢花色比丘尼。所以然者，此是其量，此是其限<note n="e9.9"/>。所謂讖摩比丘尼、優鉢華色比丘尼，好學正法，莫作邪業，興起非法；設汝生此染著之想，便<note n="e9.10"/>當墜墮<note n="e9.11"/>三惡趣中。善念專心，不果者果，不獲者獲，未得證者，今當受證。所以然者，諸<note n="e9.12"/>比丘！信施之重，實不可消，令人不得至道之趣。是故，諸比丘！莫生染著之想，已生當滅。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="55"/><note n="e9.13"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「我不見一法疾於心者，無譬可喻，猶如獼猴捨一取一，心不專定。心亦如是，前想、後想所不同者<note n="e9.14"/>，以方便<note n="e9.15"/>法不可摸則，心迴轉疾。是故，諸比丘！凡夫之人不能觀察心意。是故，諸比丘！常當降伏心意，令趣善道，亦當作是學！」
<p/>爾時，諸比丘聞佛所說，歡喜奉行！
<sid n="56"/><note n="e9.16"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「我不見一法疾於心者，無譬可喻，猶如獼猴捨一取一，心不專定。心亦如是，前想、後想所念不同。是故，諸比丘！凡夫之人不能觀察心意所由。是故，諸比丘！常當降伏心意，得趣善道。是故<note n="e9.17"/>，諸比丘！當作是學！」
<p/>爾時，諸比丘聞佛所說，歡喜奉行！
<sid n="57"/><note n="e9.18"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「我恆觀見一人心中所念之事，此人如屈伸臂頃墮泥黎<note n="e9.19"/>中。所以然者，由惡心故，心之生病墜墮地獄。」
<p/>爾時，世尊便說偈言：
<p/>「猶如有一人，心懷瞋恚想；
<p/>今告諸比丘，廣演其義趣。
<p/>今正是其時，設有命終者<note n="e9.20"/>；
<p/>假令入地獄，由心穢行故。
<p/>「是故，諸比丘！當降伏心，勿生穢行。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="58"/><note n="e9.21"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「我恆觀見一人心中所念之事，如屈伸臂頃而生天上。所以然者，由善心故；已生善心，便生天上。」
<p/>爾時，世尊便說偈言<note n="e9.22"/>：
<p/>「設復有一人，而生善妙心；
<p/>今告諸比丘，廣演其義趣。
<p/>今正是其時，設有命終者；
<p/>便得生天上，由心善行故。
<p/>「是故，諸比丘！當發淨意，勿生穢行。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="59"/><note n="e9.23"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「我於此眾<note n="e9.24"/>中，不見一法最勝最妙：眩惑世人，不至永寂<note n="e9.25"/>，縛著牢獄，無有解已。所謂男子見女<note n="e9.26"/>色已，便起想著，意甚愛敬，令人不至永寂，縛著牢獄，無有解已。意不捨離，周旋往來，今世後世，迴轉五道，動歷劫數。」
<p/>爾時，世尊便說偈曰：
<p/>「梵音柔軟聲，如來說難見；
<p/>或復有時見，繫念在目前。
<p/>亦莫與女人，往來與言語；
<p/>恆羅伺捕人，不得至無為。
<p/>「是故，諸比丘！當除諸色，莫起想著。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="60"/><note n="e9.27"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「我於此眾中，不見一法最勝最妙：眩惑世人，不至<note n="e9.28"/>永寂，縛著牢獄，無有解已。所謂 *女見男子色已，便起想著，意甚愛敬，令人不至永寂，縛著牢獄，無有解已。意不捨離，周旋往來，今世後世，迴轉五道，動歷劫數。」
<p/>爾時，世尊便說偈曰：
<p/>「若生顛倒想，興念恩愛心；
<p/>除念<note n="e9.29"/>意染著，便無此諸穢。
<p/>「是故，諸比丘！當除諸色，莫起想著。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="61"/><note n="e9.30"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「我於此眾中，不見一法：無欲想<note n="e9.31"/>便起欲想；已起欲想便增益<note n="e9.32"/>。無瞋恚想<note n="e9.33"/>便起瞋恚；已起瞋恚便增多。無睡眠想<note n="e9.34"/>便起睡眠；已起睡眠便增多。無調戲想<note n="e9.35"/>便起調戲；已起調戲便增多。無疑想便起疑想<note n="e9.36"/>；已起疑想便增多。亦當觀惡露<note n="e9.37"/>不淨想，設作亂想，無欲想便有欲想；已有欲想便增多。瞋恚、睡眠，本無疑想便起疑想；疑想已起<note n="e9.38"/>便增多。是故，諸比丘！莫作亂想，常當專意。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="62"/><note n="e9.39"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「我於此法<note n="e9.40"/>中，不見一法：未有欲想便不生欲想；已生欲想便能滅之<note n="e9.41"/>。未生瞋恚想便不生；已生瞋恚想便能滅之。未生睡眠想便不生；已生睡眠想便能滅之。未生調戲想便不生；已生調戲想便能滅之。未生疑想便不生；已生疑想便能滅之。亦當觀惡露不淨，已觀惡露不淨，未生欲想便不生；已生便能滅之。未生瞋恚便不生；已生瞋恚便能滅之。……乃至疑，未生疑想便不生；已生疑想便能滅之。是故，諸比丘！常當專意觀不淨想。如是，諸比丘！當作是學！」
<p/>爾時，諸比丘聞佛所說，歡喜奉行！
<p/>二斯及二心，一墮‧一生天，
<p/>男女想受<note n="e9.42"/>樂，二欲想在後。
<sid n="63"/><note n="e10.44"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「當修行一法，當廣布一法。修行一法，廣布一法已，便得神通，諸行寂靜，得沙門果，至泥洹界。云何為一法？所謂無放逸行。云何為無放逸行？所謂護心也。云何護心？於是，比丘！常守護心有漏、有漏法<note n="e10.45"/>。當彼守護心有漏、有漏法<note n="e10.46"/>，於有漏法便得悅豫，亦有信樂，住不移易，恆專其意，自力勸勉。
<p/>「如是，比丘！彼無放逸行，恆自謹慎。未生欲漏便不生；已生欲漏便能使滅；未生有漏便不生；已生有漏便能使滅；未生無明漏便不生；已生無明漏便能使滅。比丘於彼無放逸行，閑靜一處，恆自覺知而自遊戲，欲漏心便得解脫，有漏心、無明漏心便得解脫。已得解脫，便得解脫智：生死已盡，梵行已立，所作已辦，更不復受有<note n="e10.47"/>，如實知之。」
<p/>爾時，世尊便說斯<note n="e10.48"/>偈：
<p/>「無憍<note n="e10.49"/>甘露跡，放逸是死徑；
<p/>無慢則不<note n="e10.50"/>死，慢者卽<note n="e10.51"/>是死。
<p/>「是故，諸比丘！當念修行無放逸行。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="64"/><note n="e10.52"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「當修行一法，當廣布一法。修行一法，廣布一法已，便得神通，諸行寂靜，得沙門果，至泥洹處。云何為一法？謂無放逸行於諸善法。云何無放逸行？所謂不觸嬈一切眾生，不害一切眾生，不惱一切眾生，是謂無放逸行。
<p/>「彼云何名善法？所謂賢聖八道品<note n="e10.53"/>：等見、等方便、等語、等行、等命、等治、等念、等定<note n="e10.54"/>，是謂善法。」
<p/>爾時，世尊便說偈曰：
<p/>「施一切眾生，不如法施人；
<p/>雖施眾生福，一人法施勝。
<p/>「是故，諸比丘！當修行善法。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="65"/><note n="e10.55"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「當云何觀檀越施主？」
<p/>爾時，諸比丘白世尊曰：「世尊是諸法之王<note n="e10.56"/>，唯願世尊與諸比丘而說此義，聞已盡當奉持！」
<p/>爾時，世尊告諸比丘：「諦聽！諦聽！善思念之，我當與汝分別其義。」
<p/>對曰：「如是，世尊！」爾時，諸比丘從佛受教。
<p/>世尊告曰：「檀越施主當恭敬如子孝順父母，養之、侍之，長益五陰<note n="e10.57"/>，於閻浮利地<note n="e10.58"/>現種種義。觀檀越主<note n="e10.59"/>能成人戒、聞、三昧、智慧。諸比丘多所饒益，於三寶中無所罣礙，能施卿等衣被、飲食、;牀榻<note n="e10.60"/>、臥具、病瘦醫藥。是故，諸比丘！當有慈心於檀越所，小恩常不忘，況復大者！恆以慈心向彼檀越，說身、口、意清淨之行，不可稱量，亦無有限。身行<note n="e10.61"/>慈，口行慈，意行慈<note n="e10.62"/>，使彼檀越所施之物，終不唐捐，獲其大果，成大福祐，有大名稱，流聞世間，甘露法味。如是，諸比丘！當作是學！」
<p/>爾時，世尊便說偈曰：
<p/>「施以成大財，所願亦成就；
<p/>王及諸賊盜<note n="e10.63"/>，不能侵彼物。
<p/>施以得王位，紹繼轉輪處；
<p/>七寶具足成，本施之所致。
<p/>布施成天身，首著雜寶冠；
<p/>與諸妓女遊，本施之果報。
<p/>施得天帝釋，天王威力盛；
<p/>千眼莊嚴形，本施之果報。
<p/>布施成佛道，三十二相<note n="e10.64"/>具；
<p/>轉無上法輪，本施之果報。」
<p/>爾時，諸比丘聞佛所說，歡喜奉行！
<sid n="66"/><note n="e10.65"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「檀越施主當云何承事供養精進持戒諸賢聖人？」
<p/>爾時，諸比丘白世尊曰：「世尊是諸法之王<note n="e10.66"/>，唯願世尊與諸比丘而說此義，聞已<note n="e10.67"/>盡當奉持！」
<p/>爾時，世尊告諸比丘：「諦聽！諦聽！善思念之，我當與汝分別其<note n="e10.68"/>義。」
<p/>對曰：「如是，世尊！」爾時，諸比丘從佛受教。
<p/>世尊告曰：「檀越施主承事供養精進持戒諸多聞者，猶如與迷者指示其路，糧食乏短而給施食，恐怖之人令無憂惱，驚畏者<note n="e10.69"/>教令莫懼，無所歸者與作覆護，盲者作眼目，與病作醫王。猶如田家農夫修治田業，除去穢草，便能成就穀食。比丘常當除棄<note n="e10.70"/>五盛陰病<note n="e10.71"/>，求入無畏泥洹城中。如是，諸比丘！檀越施主承事供養精進持戒諸多聞者當施<note n="e10.72"/>。」
<p/>爾時，阿那邠持<note n="e10.73"/>長者集在彼眾，爾時長者阿那邠持白世尊曰：「如是，世尊！如是，如來！一切施主及與受者猶吉祥瓶，諸受施人如毗沙王，勸人行施如親父母，受施之人是後世良祐，一切施主及與受者猶如居士<note n="e10.74"/>。」
<p/>世尊告曰：「如是，長者！如汝所言。」
<p/>阿那邠持長者白世尊曰：「自今已後，門<note n="e10.75"/>不安守，亦不拒<note n="e10.76"/>逆比丘、比丘尼、優婆塞、優婆斯，及諸行路乏糧食者。」
<p/>爾時，阿那邠持長者白世尊曰：「唯願世尊及比丘眾受弟子請！」爾時，世尊默然受長者請。
<p/>爾時，長者見<note n="e10.77"/>世尊默然受請，卽禮佛三<note n="e10.78"/>匝，還歸所在，到舍已，卽其夜辦具甘饌種種飯<note n="e10.79"/>食，廣敷坐具，自白：「時到，食具已辦，唯願<note n="e10.80"/>世尊願時臨顧！」
<p/>爾時，世尊將諸比丘眾，著衣持鉢，詣舍衛城，至長者家。到已，各自就座<note n="e10.81"/>，諸比丘僧亦各隨次坐。
<p/>爾時，長者見佛、比丘眾坐定，手自斟酌，行種種飲食。已<note n="e10.82"/>行種種飲食，各收鉢坐<note n="e10.83"/>，更取卑 *座，在如來前欲聽聞法。
<p/>爾時，長者白世尊言：「善哉！如來！聽諸比丘隨所須物三衣、况盂<note n="e10.84"/>、鍼筒<note n="e10.85"/>、尼師壇<note n="e10.86"/>、衣裳<note n="e10.87"/>、法澡罐<note n="e10.88"/>，及餘一切沙門雜物，盡聽弟子家取之。」
<p/>爾時，世尊告諸比丘：「汝等若須衣裳、鉢器及尼師壇、法澡 *罐，及餘一切沙門雜物，聽使此取<note n="e10.89"/>，勿足疑難，起想著心。」
<p/>爾時，世尊與長者阿那邠持說微妙之<note n="e10.90"/>法。說妙<note n="e10.91"/>法已，便從坐起而去。當於爾時，阿那邠持復於四城門而廣惠施，第五市中，第六在家，須食與食，須漿與漿，須車乘、妓樂、香熏、瓔珞<note n="e10.92"/>，悉皆與之。
<p/>爾時，世尊聞長者阿那邠持於四城門中廣作惠施，復於大市布施貧乏，復於家內布施無量。爾時，世尊告諸比丘：「我弟子中第一優婆塞好喜布施，所謂須達長者是。」
<p/>爾時，諸比丘聞佛所說，歡喜奉行！
<sid n="67"/><note n="e10.93"/>
<p/>聞如是：
<p/>一時，佛在舍衛國祇樹給孤獨園。
<p/>爾時，阿那邠持長者便往至世尊所，頭面禮世尊足，在一面坐。世尊告曰：「云何，長者！貴家恆布施貧乏耶？」
<p/>長者對曰：「如是，世尊！恆布施貧乏。於四城門而廣布施，復在家中給與所須。世尊！我或時作是念：并欲布施野獸<note n="e10.94"/>、飛鳥、豬、狗之屬。我亦無是念：此應與，此不應與。亦復無是念：此應與多，此應與少。我恆有是念：一切眾生皆由食而存其命，有食便存，無食便喪。」
<p/>世尊告曰：「善哉！善哉！長者！汝乃以菩薩心，專精一意而廣惠施。然此眾生由食得濟，無食便喪。長者！汝當獲大果<note n="e10.95"/>，得大名稱，有大果報，聲徹十方，得甘露法味。所以然者，菩薩之處<note n="e10.96"/>恆以平等心而以惠施，專精一意，念眾生類由食而存，有食便濟，無食便喪。是謂，長者！菩薩心所安處而廣惠施。」
<p/>爾時，世尊便說偈曰<note n="e10.97"/>：
<p/>「盡當普惠施，終無悋悔心；
<p/>必當遇良友，得濟到彼岸。
<p/>「是故，長者！當平等意而廣惠施。如是，長者！當作是學！」
<p/>爾時，長者聞佛所說，歡喜奉行！
<sid n="68"/><note n="e10.98"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「如我今日審知眾生根原所趣，亦知布施之報。最後一摶之餘，己不自食，惠施他人。爾時，不起憎嫉之心如毛髮許。以此眾生不知施之果報，如我皆悉知之。施之果報，平等之報，心無有異。是故，眾生不能平等施而自墮落，恆有慳嫉之心，纏裹心意。」
<p/>爾時，世尊便說偈曰：
<p/>「眾生不自覺，如來之言教；
<p/>常當普惠施，專向真人所。
<p/>志性以清淨，所獲福倍多；
<p/>等共分其福，後得大果報。
<p/>所施今善哉！心向廣福田；
<p/>於此人間逝，必生於天上。
<p/> *已到彼善處，快樂自娛樂；
<p/>吉祥甚歡悅，一切無乏短。
<p/>以天威德業，玉女為營從；
<p/>平等之施報，故獲此福祐。」
<p/>爾時，諸比丘聞佛所說，歡喜奉行！
<sid n="69"/><note n="e10.99"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「汝等莫畏福報，所以然者，此是受樂之應，甚可愛敬，所以名為福者，有此大報。汝等當畏無福，所以然者，此名苦之原本，愁憂苦惱不可稱記<note n="e10.100"/>，無有愛樂，此名無福。比丘！昔我自念七年行慈心，復過七劫不來此世，復於七劫中生光音天<note n="e10.101"/>，復於七劫生空<note n="e10.102"/>梵天處為大梵天，無與等者統百千世界。三十六反<note n="e10.103"/>為天帝釋形，無數世為轉輪王<note n="e10.104"/>。是故，諸比丘！作福莫倦<note n="e10.105"/>。所以然者，此名受樂之應，甚可愛敬，是謂名為福。汝等當畏無福，所以然者，苦之原本，愁憂苦惱不可稱記，此名無福。」
<p/>爾時，世尊便說此偈：
<p/>「快哉福報！所願者得；
<p/>速至滅盡，到無為處。
<p/>正使億數，天魔波旬，
<p/>亦不能嬈，為福業者。
<p/>彼恆自求，賢聖之道，
<p/>便盡除苦，後無有<note n="e10.106"/>憂。
<p/>「是故，諸比丘！為福莫厭。是故，諸比丘！當作是學！」
<p/>爾時，諸比丘聞佛所說，歡喜奉行！
<sid n="70"/><note n="e10.107"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「若有承順一法，不離一法，魔<note n="e10.108"/>波旬不能得其便，亦不能來觸嬈人。云何為一法？謂功德福業。所以然者，自憶往昔在道樹<note n="e10.109"/>下，與諸菩薩集在一處，弊魔波旬將諸兵眾數千萬億，種種形貌，獸頭人身不可稱計，天、龍、鬼神、阿須倫、迦留羅、摩休勒等，皆來雲<note n="e10.110"/>集。
<p/>「時，魔波旬而語我言：『沙門速投于<note n="e10.111"/>地！』佛以福德大力，降伏魔怨，諸塵垢消，無有諸穢，便成無上正真道<note n="e10.112"/>。諸比丘！當觀此義，其有比丘功德具足者，弊魔波旬不能得其<note n="e10.113"/>便，壞其功德。」
<p/>爾時，世尊便說此偈：
<p/>「有福快樂，無福者苦；
<p/>今世後世，為福受樂。
<p/>「是故，諸比丘！為福莫 *倦。」
<p/>爾時，諸比丘聞佛所說，歡喜奉行！
<sid n="71"/><note n="e10.114"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「若有比丘修行一法，便不能壞敗惡趣。一為趣善，一為趣泥<note n="e10.115"/>洹。云何修行一法，不能壞敗惡趣？所謂心無篤信，是謂修此一法不壞敗<note n="e10.116"/>惡趣。云何修行一法趣善處者？所謂心行篤信，是謂修此一法得趣善處。云何修行一法得至泥洹？所謂恆專心念，是謂修行此法得至泥洹。是故，諸<note n="e10.117"/>比丘！專精心意，念諸善本。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="72"/><note n="e10.118"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「若有一人出現於世，此眾生類便增壽益算，顏色光潤，氣力熾盛，快樂無極，音聲和雅。云何為一人？所謂如來、至真、等正覺。此<note n="e10.119"/>謂一人出現於世，此眾生類便增壽益算，顏色光潤，氣力熾盛，快樂無極，音聲和雅。是故，諸比丘！常當專精一心念佛。如是，諸比丘！當作是學！」
<p/>爾時，諸比丘聞佛所說，歡喜奉行！
<p/>無慢二‧念‧檀<note n="e10.120"/>，二施‧慳<note n="e10.121"/>無厭，
<p/>施福‧魔波旬，惡趣及一人。
<p/>增壹阿含經卷第四
不還<note n="e11.3"/>品第十一
<sid n="73"/><note n="e11.4"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「當滅一法，我證卿等成阿那含<note n="e11.5"/>。云何為一法？所謂貪欲。諸<note n="e11.6"/>比丘！當滅貪欲，我證卿等得阿那含。」
<p/>爾時，世尊便說此偈：
<p/>「貪淫之所染，眾生墮惡趣<note n="e11.7"/>；
<p/>當勤捨貪欲，便成阿那含。」
<p/>爾時，諸比丘聞佛所說，歡喜奉行！
<sid n="74"/><note n="e11.8"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「當滅一法，我證汝等成阿那含。云何為一法？所謂瞋恚是。諸比丘！當滅瞋恚，我證汝等得阿那含。」
<p/>爾時，世尊便說此偈：
<p/>「瞋恚之所染，眾生墮惡趣；
<p/>當勤捨瞋恚，便成阿那含。」
<p/>爾時，諸比丘聞佛所說，歡喜奉行！
<sid n="75"/><note n="e11.9"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「當滅一法，捨離一法，我證汝等成阿那含。云何為一法？所謂愚癡<note n="e11.10"/>。是故<note n="e11.11"/>，諸比丘！當滅愚癡，我與卿等證阿那含。」
<p/>爾時，世尊便說此偈：
<p/>「愚癡之所染，眾生墮惡趣；
<p/>當勤捨愚癡，便成阿那含。」
<p/>爾時，諸比丘聞佛所說，歡喜奉行！
<sid n="76"/><note n="e11.12"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「當滅一法，捨離一法，我證汝等成阿那含。云何為一法？所謂慳貪。是 *故，諸比丘！當滅慳貪，我<note n="e11.13"/>證汝<note n="e11.14"/>等得<note n="e11.15"/>阿那含。」
<p/>爾時，世尊便說此偈：
<p/>「慳貪之所染，眾生墮惡趣；
<p/>當勤捨慳貪，便成阿那含。」
<p/>爾時，諸比丘聞佛所說，歡喜奉行！
<sid n="77"/><note n="e11.16"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「我於此眾初不見一法不可降伏，難得時宜，受諸苦報，所謂心是。諸比丘！此心不可降伏，難得時宜，受諸苦報。是故，諸比丘！當分別心，當思惟心，善念諸善本。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="78"/><note n="e11.17"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「我於此眾初不見一法易降伏者，易得時宜，受諸善報，所謂心是。諸比丘！當分別心，善念諸善本。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="79"/><note n="e11.18"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「於此眾中若有一人而作是念，我悉知之。然後<note n="e11.19"/>此人不以飲食，在大眾中而虛妄語。我或復<note n="e11.20"/>於異時，觀見此人，生染著心，念於財物，便於大眾中而作妄語。所以然者，諸比丘！財物染著甚為難捨，令人墜墮三惡道中，不<note n="e11.21"/>得至無為之處！是故，諸比丘！已生此心，便當捨離；設未生者，勿復興心染著財物。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="80"/><note n="e11.22"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「於此眾中而作是念：正使命斷，不於眾中而作妄語。我或復於異時觀見此人，生染著心，念於財物，便於大眾中而作妄語。所以然者，諸比丘！財物染著甚為難捨，令人墮<note n="e11.23"/>三惡道中， *不得至無為之處！是故，諸比丘！已<note n="e11.24"/>生此心，便當捨離；若未生者，勿復興心染著財物。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="81"/><note n="e11.25"/>
<p/>聞如是：
<p/>一時，佛在羅閱城<note n="e11.26"/>迦蘭陀竹園<note n="e11.27"/>所，與大比丘眾五百人俱。
<p/>爾時，世尊告諸比丘：「云何，諸比丘！頗有見提婆達兜<note n="e11.28"/>清白之法乎？然復提婆達兜為惡深重，受罪經劫不可療治。於我法中，不見毫<note n="e11.29"/>釐之善<note n="e11.30"/>可稱記者。以是之故，我今<note n="e11.31"/>說提婆達兜諸罪之原首不可療治。猶如有人而墮深廁，形體沒溺，無有<note n="e11.32"/>一淨處。有人欲來濟拔其命，安置淨處。遍觀廁側及彼人身，頗有淨處，吾欲手捉拔濟出之。彼人熟視，無一淨處而可捉者，便捨而去。如是，諸比丘！我觀提婆達兜愚癡之人，不見 *毫釐之法<note n="e11.33"/>而可記者，受罪經劫不可療治。所以然者，提婆達兜愚癡專意，偏著利養，作五逆罪<note n="e11.34"/>已，身壞命終，生惡趣中。如是，諸比丘！利養深重，令人不得至安隱之<note n="e11.35"/>處！是故，諸比丘！以<note n="e11.36"/>生利養心，便<note n="e11.37"/>當捨離；若未生者，勿興染<note n="e11.38"/>心。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="82"/><note n="e11.39"/>
<p/>聞如是：
<p/>一時，佛在羅閱<note n="e11.40"/>城迦蘭陀竹園所，與大比丘眾五百人俱。
<p/>爾時，有一比丘聞如來記別<note n="e11.41"/>調達，受罪一劫不可療治。時，彼比丘便至尊者阿難所，共相問訊已，在一面坐。爾時，彼比丘問阿難曰：「云何，阿難！如來盡觀提婆達兜原本已，然後記 *別，受罪一劫不可療治乎？頗有所由可得而<note n="e11.42"/>記耶？」
<p/>時，阿難告曰：「如來所說終不虛設，身口所行而無有異。如來真實記提婆達兜別<note n="e11.43"/>，受罪深重，當經一劫不可療治。」
<p/>爾時，尊者阿難卽從座<note n="e11.44"/>起至世尊所，頭面禮足，在一面住。爾時，阿難白世尊曰：「有一比丘來至我所，而作是說：『云何，阿難！如來盡觀提婆達兜原本已，然後記 *別，受罪一劫不可療治乎？頗有因緣可得記 *別耶？』作是語已，各自捨去。」
<p/>世尊告曰：「彼比丘者必晚暮<note n="e11.45"/>學出家，未久方來至我法中耳！如來所說終不虛妄，云何於中復起猶豫？」
<p/>爾時，世尊告阿難曰：「汝往至彼，語<note n="e11.46"/>比丘言：『如來呼卿。』」
<p/>阿難對曰：「如是，世尊！」
<p/>是時，阿難受世尊教，便往至<note n="e11.47"/>彼比丘所。到已，語彼比丘曰：「如來呼<note n="e11.48"/>卿！」
<p/>彼<note n="e11.49"/>比丘對曰：「如是，尊者！」
<p/>爾時，彼比丘便嚴衣服，共阿難至世尊所。到已，禮世尊足，在一面坐。
<p/>爾時，世尊告<note n="e11.50"/>彼比丘：「云何，愚人！汝不信如來所說乎？如來所教無有虛妄，汝今乃欲求如來虛妄！」
<p/>時，彼比丘白世尊曰：「提<note n="e11.51"/>婆達兜比丘者，有大神力，有大威勢。云何世尊記彼一劫受重罪<note n="e11.52"/>耶？」
<p/>佛告比丘<note n="e11.53"/>曰：「護汝口語！勿於長夜受苦無量。」
<p/>爾時，世尊便說此偈：
<p/>「遊禪<note n="e11.54"/>世俗通，至<note n="e11.55"/>竟無解脫；
<p/>不造滅盡跡，復還墮地獄。
<p/>「若使我當見提婆達兜，身有 *毫釐之善法者，我終不記彼提婆達兜受罪一劫不可療治。是故，愚人！我不見提婆達兜有 *毫釐之<note n="e11.56"/>善法，以是故，記彼提婆達兜受罪一劫不可療治。所以然者，提婆達兜愚癡，貪著利養，起染著心，作五逆惡，身壞命終，入地獄中。所以然者，利養心重，敗人善本，令人不到安隱之處！是故，諸比丘！設有利養心起，便當求滅；若不有心，勿興想著。如是，諸比丘！當作是學！」
<p/>爾時，彼比丘從 *座起，整衣服，禮世尊足，白世尊曰：「今自<note n="e11.57"/>悔過，唯願垂恕！愚癡所致，造不善行，如來所說，無有二言，然我愚癡<note n="e11.58"/>，起猶豫想。唯願世尊受我悔過，改往修來！」乃至再三。
<p/>世尊告曰：「善哉！比丘！悔汝所念，恕汝不及，莫於如來興猶豫想。今受汝悔過，後更莫作。」乃至三四。
<p/>爾時，世尊便說此偈：
<p/>「設有作重罪，悔過更不犯；
<p/>此人應禁戒，拔其罪根原。」
<p/>爾時，彼比丘及四部眾聞佛所說，歡喜奉行！
<p/>四種阿那含，二心及二食，
<p/>婆達二契經，智者當覺知。
<sid n="83"/><note n="e12.60"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「有一入道<note n="e12.61"/>，淨眾生行，除去愁憂，無有諸惱，得大智慧，成泥洹證，所謂當滅五蓋，思惟四意止。云何名為一入？所謂專一心，是謂一入。云何為道？所謂賢聖八品道：一名正見，二名正治，三名正業，四名正命，五名正方便，六名正語，七名正念，八名正定，是謂名道，是謂一入道。
<p/>「云何當滅五蓋？所謂貪欲蓋、瞋恚蓋、調<note n="e12.62"/>戲蓋、眠睡<note n="e12.63"/>蓋、疑蓋，是謂當滅五蓋。
<p/>「云何思惟四意止？於是，比丘內自觀身，除去惡念，無有愁憂；外自觀身，除去惡念，無有愁憂；內外觀身，除去惡念，無有愁憂。內觀痛痛<note n="e12.64"/>而自娛樂，外觀痛痛，內外觀痛痛。內觀心而自娛樂，外觀心，內外觀心。內觀法，外觀法，內外觀法而自娛樂。
<p/>「云何比丘內觀身而自娛樂？於是，比丘觀此身隨其性行，從頭至足，從足至頭，觀此身中皆悉不淨，無有可貪。復<note n="e12.65"/>觀此身有毛、髮、爪、齒、皮、肉、筋、骨、髓、腦、脂膏、腸、胃<note n="e12.66"/>、心、肝、脾、腎之屬，皆悉觀知。屎、尿、生熟二藏<note n="e12.67"/>、目淚、唾、涕、血脈、肪、膽，皆當觀知，無可<note n="e12.68"/>貪者。如是，諸比丘！當<note n="e12.69"/>觀身自<note n="e12.70"/>娛樂，除去惡念，無有愁憂。
<p/>「復次，比丘！還觀此身有地種耶？水、火、風種耶？如是，比丘觀<note n="e12.71"/>此身。復次，比丘！觀<note n="e12.72"/>此身，分別諸界。此<note n="e12.73"/>身有四種，猶如巧能屠牛之士，若屠牛弟子，解牛節，解而自觀見此是腳，此是心，此是節，此是頭。如是，彼比丘分別此界，而自觀察此身有地、水、火、風種。如是，比丘觀身而自娛樂。
<p/>「復次，比丘！觀此身有諸孔，漏出不淨。猶如彼人觀竹園，若觀葦叢<note n="e12.74"/>。如是，比丘觀此身有諸孔，漏出諸<note n="e12.75"/>不淨。
<p/>「復次，比丘！觀死屍<note n="e12.76"/>，或死一宿，或二宿，或三宿<note n="e12.77"/>、四宿，或五 *宿、六 *宿、七宿，身體膖脹，臭處不淨。復自觀身與彼無異，吾身不免此患。若復比丘觀死 *屍，烏鵲、鵄鳥所見噉食；或為虎狼、狗犬、蟲獸<note n="e12.78"/>之屬所見噉食。復自觀身與彼無異，吾身不離此患。是謂比丘觀身而自娛樂。
<p/>「復次，比丘！觀死 *屍，或噉半散落在地，臭處不淨。復自觀身與彼無異，吾身不離此法。復次，觀死 *屍，肉已<note n="e12.79"/>盡，唯有骨在，血所塗染。復以<note n="e12.80"/>此身觀彼身亦無有異。如是，比丘觀此身。復次，比丘！觀死 *屍筋纏束薪，復自觀身與彼無異。如是，比丘觀此身。
<p/>「復次，比丘！觀死屍骨節分散，散在異處，或手骨、腳骨各在一處；或膞<note n="e12.81"/>骨，或腰骨，或尻骨，或臂骨，或肩骨，或脇骨，或<note n="e12.82"/>脊骨，或項<note n="e12.83"/>骨，或髑髏。復<note n="e12.84"/>以此身與彼無異，吾不免此法<note n="e12.85"/>，吾身亦當壞敗。如是，比丘觀身而自娛樂。
<p/>「復次，比丘！觀死 *屍白色、白珂色。復自觀身與彼無異，吾不離此法。是謂比丘自觀身。
<p/>「復次，比丘！若見死 *屍、骨青、瘀想，無可貪者，或與灰土同色不可分別。如是，比丘！自觀身除去惡念，無有愁憂；此身無常，為分散法。如是，比丘內自觀身，外<note n="e12.86"/>觀身，內外觀身，解無所有。
<p/>「云何比丘內觀痛<note n="e12.87"/>痛？於是，比丘得樂痛<note n="e12.88"/>時，卽自覺知我得樂痛；得苦痛時，卽自覺知我得苦痛；得不苦不樂痛時，卽自覺知我得不苦不樂痛。若得食樂痛時，便自覺知我得食樂痛；若得食苦痛時，便自覺知我得食苦痛；若得食不苦不樂痛時，亦自覺知我得<note n="e12.89"/>食不苦不樂痛。若得不食樂痛時，便自覺知我得<note n="e12.90"/>不食樂痛；若得不食苦痛時，亦自覺知我不食苦痛；若得不食不苦不樂痛時，亦自覺<note n="e12.91"/>知我得<note n="e12.92"/>不食不苦不樂痛。如是，比丘內自觀痛。
<p/>「復次，若復比丘得樂痛時，爾時不得苦痛，爾時自覺知我受樂痛。若得苦痛時，爾時不得樂痛，自覺知<note n="e12.93"/>我受苦痛。若得不苦不樂痛時，爾時無苦無樂，自覺知我受不苦不樂痛。彼習<note n="e12.94"/>法而自娛樂，亦觀盡法，復觀 *習盡之法。或復有痛而現在前可知可見，思惟原本，無所依倚而自娛樂，不起世間想；於其中亦不驚怖， *以不驚怖，便得泥洹<note n="e12.95"/>：生死已盡，梵行已立，所作已辦，更不復受有，如真實知。如是，比丘內自觀痛，除去亂念，無有愁憂；外自<note n="e12.96"/>觀痛，內外觀痛，除去亂念，無有愁憂。如是，比丘內外觀痛。
<p/>「云何比丘觀心心法<note n="e12.97"/>而自娛樂？於是，比丘有愛欲心，便自覺知有愛欲心；無愛欲心，亦自覺知無愛欲心。有瞋恚心，便自覺知有瞋恚心；無瞋恚心，亦自覺知無瞋恚心。有愚癡心，便自覺知有愚癡心；無愚癡心，便自覺知無愚癡心。有愛念心，便自覺知有愛念心；無愛念心，便自覺知無愛念心。有受入心，便自覺知有受入心；無受入心，便自覺知無受入心。有亂念<note n="e12.98"/>心，便自覺知有亂<note n="e12.99"/>心；無亂心，便自覺知無亂心。有散落心，亦自覺知有散落心；無散落心，便自覺知無散落心。有普遍心，便自覺知有普遍心；無普遍心，便自覺知無普遍心。有大心，便自覺知有大心；無大心，便自覺知無大心。有無量心，便自覺知有無量心；無無量心，便自覺知無無量心。有三昧心，便自覺知有三昧心；無三昧心，便自覺知無三昧心。未解脫心，便自覺知未解脫心；已解脫心，便自覺知已解脫心。如是，比丘心心相觀意止<note n="e12.100"/>。
<p/>「觀習法，觀盡法，;幷觀 *習盡之法，思惟法觀而自娛樂。可知、可見、可思惟、不可思惟，無所猗<note n="e12.101"/>，不起世間想。已不起想，便無<note n="e12.102"/>畏怖；已無畏怖，便無餘；已無餘，便<note n="e12.103"/>涅槃：生死已盡，梵行已立，所作已辦，更不復受有，如實知之。如是，比丘內自觀心心意止，除去亂念，無有憂愁<note n="e12.104"/>；外觀心，內外觀心心意止。如是，比丘心心相觀意止。
<p/>「云何比丘法法相觀<note n="e12.105"/>意止？於是，比丘修念覺意<note n="e12.106"/>，依觀、依無欲、依滅盡，捨諸惡法。修法覺意<note n="e12.107"/>、修精進覺意<note n="e12.108"/>、修念覺意<note n="e12.109"/>、修猗覺意<note n="e12.110"/>、修三昧覺意<note n="e12.111"/>、修護覺意<note n="e12.112"/>，依觀、依無欲、依滅盡，捨諸惡法。如是，比丘法法相觀意止。
<p/>「復次，比丘！於愛欲解脫，除惡不善法，有覺、有觀，有猗念，樂於初禪而自娛樂。如是，比丘法法相觀意止。
<p/>「復次，比丘！捨有覺、有觀，內發歡喜，專其一意，成無覺、無觀，念猗喜安，遊<note n="e12.113"/>二禪而自娛樂。如是，比丘法法相觀意止。
<p/>「復次，比丘！捨於念，修於護，恆自覺知身覺<note n="e12.114"/>樂，諸賢聖所求，護念清淨，行於三禪。如是，比丘法法相觀意止。
<p/>「復次，比丘！捨苦樂心，無復憂喜，無苦無樂，護念清淨，樂於四禪。如是，比丘法法相觀意止。彼行 *習法，行盡法，并行 *習盡之法而自娛樂，便得法意止而現在前。可知可見，除去亂想，無所依 *猗，不起世間想；已不起想，便無畏怖；已無畏怖，生死便盡：梵行已立，所作已辦，更不復受有，如實知之。諸比丘！依一入道眾生得清淨，遠離<note n="e12.115"/>愁憂，無憂<note n="e12.116"/>喜想，便逮智慧，得涅槃證。所謂滅五蓋，修四意止也。」
<p/>爾時，諸比丘聞佛所說，歡喜奉行！
<sid n="84"/><note n="e12.117"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「我於是中不見一法速磨<note n="e12.118"/>滅者，憎㓈<note n="e12.119"/>梵行人<note n="e12.120"/>。是故，諸比丘！當修行慈忍，身行慈，口行慈，意行慈。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="85"/><note n="e12.121"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「若有一人出現世時，諸天、人民、魔及魔天、沙門、婆羅門，最尊最上，無與等者，福田第一，可事可敬<note n="e12.122"/>。云何為一人？所謂多薩阿竭、阿羅呵、三耶三佛。是謂<note n="e12.123"/>一人出現世時，過諸天、人民、阿須倫、魔及魔天、沙門、婆羅門上，最尊最上，無與等者，福田第一，可事可敬。如是<note n="e12.124"/>，諸 比丘！常當供養<note n="e12.125"/>如來。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="86"/><note n="e12.126"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「其有瞻視病者，則為瞻視我已；有看病者，則為看我已。所以然者，我今躬欲看視疾病。諸<note n="e12.127"/>比丘！我不見一人於諸天、世間、沙門、婆羅門施中，最上無過是施。其行是施，爾乃為施，獲大果報，得大功德，名稱普至，得甘露法味。所謂如來、至真、等正覺，知施中最上無過是施。其行是施，爾乃為施，獲大果報，得大功德。我今因此因緣而作是說：瞻視病者，則為膽視我已而無有異；汝等長夜獲大福祐。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="87"/><note n="e12.128"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「其有歎譽阿練若<note n="e12.129"/>者，則為歎譽我已。所以然者，我今恆自歎譽阿練若行；其有誹謗阿練若者，則為誹謗我已。其有歎說乞食者<note n="e12.130"/>，則為歎譽我已。所以然者，我恆歎說能乞食者；其有謗毀乞食 *者，則為謗<note n="e12.131"/>毀我已。其有歎說獨坐者，則為歎說我已。所以然者，我恆歎說能獨坐者；其有毀獨坐者，則為毀我已。其有歎譽一坐一食者，則為歎譽我已。所以然者，我恆歎譽一坐一食者；其有毀者<note n="e12.132"/>，則為毀我已。若有歎說坐樹下者，則為歎說<note n="e12.133"/>我身無異。所以然者，我恆歎譽在樹下者；若有毀彼在<note n="e12.134"/>樹下者，則為毀我已。其有歎說露坐者，則為歎說我已。所以者何<note n="e12.135"/>？我恆歎說<note n="e12.136"/>露坐者；其有毀辱露坐者，則為<note n="e12.137"/>毀辱我已。其有歎說空閑處者，則為歎說我已。所以者何？我恆歎說空閑處者；其有毀辱空閑處者，則為毀辱我已。其有歎說<note n="e12.138"/>著五納衣者，則為歎說我已。所以者何？我恆歎說著五納衣者；其有毀辱著五納衣者，則為毀辱我已。
<p/>「其有歎說持三衣者，則為歎說我已。何以故？我恆歎說持三衣者；其有毀辱持三衣者，則為毀辱我已。其有歎說在冢間坐者，則為歎說我已。何以故？我恆歎說在冢間坐者；其有毀辱在冢間坐者，則為毀辱我已。其有歎說<note n="e12.139"/>一食者，則為歎說我已。何以故？我恆歎說一食者；其有毀辱一食者，則為<note n="e12.140"/>毀辱我已。其有歎<note n="e12.141"/>說日正中食者，則為歎說我已。何以故？我恆歎說正<note n="e12.142"/>中食者；其有毀辱正中食者，則為毀辱我已。
<p/>「其有歎 *說諸頭陀行者，則為歎 *說我已。所以然者，我恆歎說諸頭陀行；其有毀辱諸頭陀行者，則為毀辱我已。我今教諸比丘，當如大迦葉所行，無有漏失者<note n="e12.143"/>。所以然者，迦葉比丘有此諸行。是故，諸比丘！所學常當如大<note n="e12.144"/>迦葉。如是，比丘！當作是學！」
<p/>爾時，諸比丘聞佛所說，歡喜奉行！
<sid n="88"/><note n="e12.145"/>
<p/>聞如是：
<p/>一時，佛在羅閱城迦蘭陀竹園所，與大比丘眾五百人俱。
<p/>爾時，尊者大迦葉住<note n="e12.146"/>阿練若，到時乞食，不擇貧富，一處一坐，終不移易<note n="e12.147"/>，樹下，露坐，或空閑處，著五納衣，或持三衣，或在冢間，或時一食，或正中食，或行頭陀，年高長大。爾時，尊者大迦葉食後，便詣一樹下禪定。禪定已，從 *座起，整衣服，往至世尊所。
<p/>是時，世尊遙見迦葉來，世尊告曰：「善來，迦葉！」
<p/>時，迦葉便至世尊所，頭面禮足，在一面坐。
<p/>世尊告曰：「迦葉！汝今年高長大，志衰朽弊。汝今可捨乞食，乃至諸頭陀行，亦可受諸長者請，并受衣裳。」
<p/>迦葉對曰：「我今不從如來教。所以然者，若<note n="e12.148"/>如來不成無上正真道者，我則成辟支佛。然彼辟支佛盡行阿練若，到時乞食，不擇貧富，一處一坐，終不移 *易，樹下，露坐，或空閑處，著五納衣，或持三衣，或在冢間，或時一食，或正中食，或行頭陀。如今不敢捨本所習，更學餘行。」
<p/>世尊告曰：「善哉！善哉！迦葉！多所饒益，度人無量，廣及一切，天、人得度。所以然者，若，迦葉！此頭陀行在世者，我法亦當久在於世。設法在世，增益<note n="e12.149"/>天道，三惡道便減<note n="e12.150"/>。亦成須陀洹<note n="e12.151"/>、斯陀含<note n="e12.152"/>、阿那含三乘之道，皆存於世。諸<note n="e12.153"/>比丘！所學皆當如迦葉所習。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="89"/><note n="e12.154"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「利養甚重，令人<note n="e12.155"/>不得至無上正真之道。所以然者，諸比丘！彼提婆達兜愚人取彼王子婆羅留支<note n="e12.156"/>五百釜食供養。設彼不與者，提婆達兜愚人終不作此惡；以婆羅留支王子五百釜食，日來供養，是故提婆達兜起五逆惡，身壞命終，生摩訶阿鼻地獄中<note n="e12.157"/>。以此方便，當知利養甚重，令人不得至無上正真之道。若未生利養心不應令<note n="e12.158"/>生，已生當滅之<note n="e12.159"/>。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="90"/><note n="e12.160"/>
<p/>聞如是：
<p/>一時，佛在羅閱城耆闍崛山<note n="e12.161"/>中，與大比丘眾五百人俱。
<p/>爾時，提婆達兜壞亂眾僧，壞如來足<note n="e12.162"/>，教阿闍世取父王殺，復殺羅漢比丘尼。在大眾中而作是說：「何處有惡？惡從何生？誰作此惡當受其報？我亦不作此惡而受其報。」
<p/>爾時，有眾多比丘，入羅閱城乞食而聞此語。提婆達兜愚人在大眾中而作是說：「何處有惡？惡從何生？誰作此惡而受其報？」爾時，眾多比丘食後攝取衣鉢，以尼師壇<note n="e12.163"/>著右肩上，便往至世尊所，頭面禮足，在一面坐。
<p/>爾時，眾多比丘白世尊曰：「提婆達兜愚人在大眾中而作是說：『云何為惡無殃，作福無報，無有受善惡之報。』」
<p/>爾時，世尊告諸比丘：「有惡、有罪，善惡之行皆有報應。若彼提婆達兜愚人知有善惡報者，便當枯竭，愁憂不樂；沸血便從面孔出；以彼提婆達兜不知善惡之報，是故在大眾中而作是說：『無善惡之報，為惡無殃，作善無福。』」
<p/>爾時，世尊便說此偈：
<p/>「愚者審自明，為惡無<note n="e12.164"/>有福<note n="e12.165"/>；
<p/>我今豫了知，善惡之報應。
<p/>「如是<note n="e12.166"/>，諸比丘！當遠離惡，為福莫倦<note n="e12.167"/>。諸<note n="e12.168"/>比丘！當作是學！」
<p/>爾時，諸比丘聞佛所說，歡喜奉行！
<sid n="91"/><note n="e12.169"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「受人利養甚重不易，令人不得至無為之<note n="e12.170"/>處。所以然者，利養之報，斷入人皮； *以斷皮，便斷肉； *以斷肉，便斷骨；以斷骨，便徹髓。諸<note n="e12.171"/>比丘！當以此方便，知利養甚重。若未生利養心應使<note n="e12.172"/>不生，已<note n="e12.173"/>生求令滅之。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="92"/><note n="e12.174"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「受人利養甚為不易，令人不得至無為 *之處。所以然者，若彼師利羅<note n="e12.175"/>比丘不貪利養者，不作爾許無量殺生，身壞命終，生地獄中。」
<p/>爾時，世尊便說此偈：
<p/>「受人利養重，壞人清白行；
<p/>是故當制心，莫貪著於味。
<p/>師利<note n="e12.176"/> *以得定，乃至天帝宮<note n="e12.177"/>；
<p/>便於神通退，墮於屠殺中。
<p/>「諸<note n="e12.178"/>比丘！當以此方便，知受人利養甚為不易。如是，比丘當作是學<note n="e12.179"/>：未生利養心制令不生，已生此心求方便令滅。如是，諸比丘！當作是學！」
<p/>爾時，諸比丘聞佛所說，歡喜奉行！
<p/>增壹阿含經卷第五<note n="e12.180"/> 
利養品第十三
<sid n="93"/><note n="e13.3"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「受人利養甚為不易，令人不得至無為之<note n="e13.4"/>處。所以然者，若修羅陀比丘不貪利養者，終不於我<note n="e13.5"/>法中，捨三法衣而作居家。
<p/>「修羅陀<note n="e13.6"/>比丘本<note n="e13.7"/>作阿練若行：到時乞食，一處一坐，或正中食，樹下露坐，樂閑居 *之處，著五納衣，或持三衣，或樂冢間，勤身苦行<note n="e13.8"/>，行此頭陀。是時，修羅陀比丘常受蒲<note n="e13.9"/>呼國王供養，以百味 *之食，日來給與。
<p/>「爾時，彼比丘意染此食，漸捨阿練若行：到時乞食，一處一坐，正中食，樹下露坐，閑居之處，著五納衣，或持三衣，或樂冢間，勤身苦體。盡捨此已，去三法衣，還為白衣；屠牛殺生<note n="e13.10"/>，不可稱計，身壞命終，生地獄中。諸<note n="e13.11"/>比丘！以<note n="e13.12"/>此方便，知利養甚重，令人不得至無上正真之道。若未生利養心<note n="e13.13"/>，制令不生；已<note n="e13.14"/>生，求方便使滅。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="94"/><note n="e13.15"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「當滅一法，我證神通<note n="e13.16"/>，諸漏得盡。云何為一法？所謂味欲<note n="e13.17"/>。是故<note n="e13.18"/>，諸比丘！當滅此味欲，我證汝等成神通果<note n="e13.19"/>，諸漏得盡。」
<p/>爾時，世尊便說此偈：
<p/>「眾生著此味，死墮惡趣中；
<p/>今當捨此欲，便成阿羅漢。
<p/>「是故，諸比丘！常當捨此味著之想。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="95"/><note n="e13.20"/>
<p/>聞如是：
<p/>一時，佛在舍衛國祇樹給孤獨園。
<p/>爾時，於舍衛城內，有一長者，適喪一子，甚愛敬念，未曾能捨。彼見子死，便生狂惑，周旋往來，不停一處。若見人時，便作是語：「頗有見我兒乎？」
<p/>爾時，彼人漸漸往至祇洹精舍<note n="e13.21"/>，到世尊所，在一面住。爾時，彼人白世尊曰：「瞿曇沙門！頗見我兒乎？」
<p/>世尊告長者曰：「何故顏貌不悅，諸根錯亂？」
<p/>爾時，長者報瞿曇曰：「焉得不爾？所以然者，我今唯有一子，捨我無常。甚愛敬念，未曾離目前；哀愍彼子，故令我生狂。我今問沙門，見我兒耶？」
<p/>世尊告曰：「如是，長者！如汝所問，生、老、病、死，世之常法；恩愛別<note n="e13.22"/>離苦、怨憎會苦，子捨汝無常，豈得不念乎<note n="e13.23"/>！」
<p/>爾時，彼人聞世尊所說，不入其懷，便捨而<note n="e13.24"/>退去。前行見人，復作是語：「沙門瞿曇說言<note n="e13.25"/>曰：『恩愛分別<note n="e13.26"/>，便有快樂<note n="e13.27"/>。』如沙門所說，為審<note n="e13.28"/>爾不？」
<p/>前人對曰：「恩愛別離，有何樂哉？」
<p/>當於爾時，去舍衛城不遠，有眾多人而共博戲。爾時，彼人便作是念：此諸男子聰明智慧，無事不知，我今當以此義問彼諸人。
<p/>爾時，卽詣博戲所，問眾人曰：「沙門瞿曇向我說曰：『恩愛別離苦、怨憎<note n="e13.29"/>會苦，此者快樂<note n="e13.30"/>。』諸人等今於意云何？」
<p/>是時，諸博戲者報斯人曰：「恩愛別離，有何樂哉？言快樂者，此義不然。」
<p/>是時，彼<note n="e13.31"/>人便作是念：審知<note n="e13.32"/>如來言終不虛妄，云何<note n="e13.33"/>恩愛別離，當有樂耶？此義不然。
<p/>爾時，彼人入舍衛城，至宮門外稱：「沙門瞿曇而作是教：『恩愛別離、怨憎之會，此者快樂。』」
<p/>爾時，舍衛城及中宮內，普傳此語，靡不周遍。當於<note n="e13.34"/>爾時，大王波斯匿及摩利夫人，共在高樓之上相娛樂戲。爾時，王波斯匿告摩利夫人曰：「沙門瞿曇審有斯語：『恩愛離別<note n="e13.35"/>、怨憎之會，此皆快樂<note n="e13.36"/>。』」
<p/>夫人報曰：「吾不從如來聞此言教，設當如來有此教者，事亦不虛。」
<p/>王波斯匿告曰：「猶如師教弟子：『為是、捨是？』弟子報言：『如是，大師！』汝今摩利亦復如是，彼瞿曇沙門雖作是說，汝應作是言：『如是不異，無有虛妄。』然卿速去，不須在吾前立。」
<p/>爾時，摩利夫人語竹膊<note n="e13.37"/>婆羅門曰：「汝今往詣祇 *洹精舍，到如來所，持我名字，禮世尊<note n="e13.38"/>足，復以此義具白世尊云：『舍衛城內及中宮人有此言論：沙門瞿曇言恩愛別離、怨憎合會，此皆快樂。不審世尊有此教耶？』若世尊有所言<note n="e13.39"/>說者，汝善承受，還向我說。」
<p/>是時，竹膊婆羅門受夫人教敕，尋往至祇 *洹精舍。到世尊所，共相問訊。共<note n="e13.40"/>相問訊已，在一面坐。
<p/>時，彼梵志白世尊曰：「摩利夫人禮世尊足，問訊如來起<note n="e13.41"/>居輕利，遊步康強<note n="e13.42"/>乎？訓化盲冥，得無勞耶？」
<p/>復作是語：「此舍衛城內普傳此言：『沙門瞿曇而作是教：恩愛別離、怨憎之會，此樂快哉！』不審世尊有是言教耶？」
<p/>爾時，世尊告竹膊婆羅門曰：「於此舍衛城內，有一長者喪失一子，彼念此子，狂惑失性，東西馳走，見人便問：『誰見我子？』然婆羅門！恩愛別離苦、怨憎會苦，此皆無有歡樂。昔日此舍衛城中，復有一<note n="e13.43"/>老母無常，亦復狂惑不識東西；復有*一老父無常；亦復有兄弟姊妹皆悉無常。彼見此無常之變，生狂失性不識東西。婆羅門！昔日此舍衛城中有一人，新迎婦，端正無雙。爾時，彼人未經幾時，便自貧窮<note n="e13.44"/>。時，彼婦父<note n="e13.45"/>母見此人貧，便生此念：吾當奪女<note n="e13.46"/>更<note n="e13.47"/>嫁與餘人。彼人竊聞婦家父母欲奪吾婦，更嫁與餘家<note n="e13.48"/>。爾時，彼人衣裏帶利刀，便往至婦家。當於<note n="e13.49"/>爾時，彼婦在牆外紡作。是時，彼人往至婦父母家<note n="e13.50"/>問：『我婦今為所在？』婦母<note n="e13.51"/>報言：『卿婦在<note n="e13.52"/>牆外陰中紡作。』爾時，彼人便往至婦所。到已，問婦曰：『云卿父母欲奪汝<note n="e13.53"/>更餘嫁耶？』婦報言：『信有此語，然我不樂聞此言耶<note n="e13.54"/>！』爾時，彼人;卽拔利劍，取婦刺殺，復取利劍，自刺其<note n="e13.55"/>腹，並復<note n="e13.56"/>作是語：『我二人俱取死。』婆羅門！當以此方便，知恩愛別離、怨憎會苦，此皆愁憂<note n="e13.57"/>，實不可言！」
<p/>爾時，竹膊婆羅門白世尊曰：「如是，世尊！有此諸惱，實苦不樂。所以然者，昔我有一子，捨我無常，晝夜追憶，不離心懷。時我念兒，心意狂惑，馳走東西，見人便問：『誰見我兒？』沙門瞿曇今所說者，誠如所<note n="e13.58"/>言。國事煩多，欲還所止。」
<p/>世尊告曰：「今正是時。」
<p/>竹膊婆羅門卽從座<note n="e13.59"/>起，遶佛三匝而去。往來<note n="e13.60"/>至摩利夫人所，以此因緣具白夫人。
<p/>時，摩利夫人復至波斯匿王所，到已，白大王曰：「今欲有所問，唯願大王事事見報！云何，大王！為念琉璃<note n="e13.61"/>王子不？」
<p/>王報言：「甚念！愛<note n="e13.62"/>愍不去心首。」
<p/>夫人問曰：「若當王子有遷變者，大王！為有憂也<note n="e13.63"/>？」
<p/>王復報言<note n="e13.64"/>：「如是，夫人！如汝所言。」
<p/>夫人問曰：「大王當知：恩愛別離，皆興愁想<note n="e13.65"/>。云何，大王！為念伊羅王子乎<note n="e13.66"/>？」
<p/>王報言：「我甚愛敬！」
<p/>夫人問曰：「大王！若當王子有遷變者，有愁憂耶？」
<p/>王報言：「甚有愁憂！」
<p/>夫人報言：「當以此方便，知恩愛別離，無有歡樂。云何，大王！念薩羅陀剎利種不？」
<p/>王報言：「甚愛敬念！」
<p/>夫人言：「云何，大王！若使薩羅陀<note n="e13.67"/>夫人有變易者，大王為有憂耶？」
<p/>王報言：「吾有愁憂。」
<p/>夫人言：「大王！當知恩愛別離，此皆是苦。」
<p/>夫人言：「王念我不？」
<p/>王言：「我<note n="e13.68"/>愛念汝。」
<p/>夫人言：「設當我身有變易者，大王有愁憂乎？」
<p/>王言：「設汝身有變易，便有愁憂。」
<p/>「大王！當以此方便，知恩愛別離、怨憎合會，無歡樂心。」
<p/>夫人言：「云何，大王！念迦尸、拘薩羅人民乎？」
<p/>王言：「我甚愛念迦尸、拘薩羅<note n="e13.69"/>人民！」
<p/>夫人言：「迦尸、拘薩羅人民設當變易者，大王有愁憂乎？」
<p/>王言：「迦尸、拘薩羅人民當有變易者，我命不存，況言愁憂乎？所以然者，我因迦尸、拘薩羅國人民力，當得自存。以此方便，知命尚不存，何況不生愁憂乎？」
<p/>夫人言：「以此知之，恩愛別離，皆有此苦，無有歡樂。」
<p/>爾時，王波斯匿右膝著地，叉手合掌而向世尊，作是說：「甚奇！甚奇<note n="e13.70"/>！彼世尊而說此法。若當彼沙門瞿曇來者，爾乃可<note n="e13.71"/>得共言論。」
<p/>復語夫人：「自今以<note n="e13.72"/>後，當更看汝勝於常日，所著服飾與吾無異。」
<p/>爾時，世尊聞摩利夫人與大王立此論本，告諸比丘：「摩利夫人甚大聰明，設當王波斯匿問我此語者，我亦當以此義向彼王說之，如夫人向王所說而無有異。」
<p/>又告諸比丘：「我聲聞中第一得證優婆斯，篤信牢固，所謂摩利夫人是。」
<p/>爾時，諸比丘聞佛所說，歡喜奉行！
<sid n="96"/><note n="e13.73"/>
<p/>聞如是：
<p/>一時，佛在拔祇<note n="e13.74"/>國尸牧摩羅山<note n="e13.75"/>鬼林鹿園<note n="e13.76"/>中。
<p/>爾時，那憂羅公<note n="e13.77"/>長者往至世尊所，頭面禮足，在一面坐。須臾，退坐白世尊曰：「我今年朽，加復抱病，多諸憂惱，唯願世尊隨時教訓，使眾生類長夜獲安隱！」
<p/>爾時，世尊告長者曰：「如汝所言，身多畏痛，何可恃怙？但以薄皮而覆其上。長者當知：其有依憑此身者，正可見<note n="e13.78"/>須臾之樂；此是愚心，非智慧<note n="e13.79"/>者所貴。是故，長者！雖身<note n="e13.80"/>有病<note n="e13.81"/>，令心無病。如是，長者！當作是學！」
<p/>爾時，長者聞說斯言，從 *座起，禮世尊足，便退而去。
<p/>爾時，長者復作是念：我今可往至尊者舍利弗所問<note n="e13.82"/>斯義。是時<note n="e13.83"/>，舍利弗去彼不遠，在樹下坐。是時，那優羅公往至舍利弗所，頭面禮足，在一面坐。
<p/>是時，舍利弗問長者：「顏<note n="e13.84"/>貌和悅，諸根寂靜，必有所因。長者！故當從佛聞法耶？」
<p/>時，長者白舍利弗言：「云何，尊者舍利弗！顏貌焉得不和悅乎？所以然者，向者世尊以甘露之法，溉灌胸懷。」
<p/>舍利弗言：「云何，長者！以甘露之法，溉灌胸懷？」
<p/>長者報言：「於是<note n="e13.85"/>，舍利弗！我至世尊所，頭面禮足，在一面坐。爾時，我白世尊曰：『年朽長大，恆抱疾病，多諸苦痛<note n="e13.86"/>，不可稱計，唯願世尊分別此身，普使眾生，獲此<note n="e13.87"/>安隱！』爾時，世尊便告我言：『如是，長者！此身多諸衰<note n="e13.88"/>苦，但以薄皮而覆其上。長者當知：其有恃怙此身者，正可有斯須臾<note n="e13.89"/>之樂，不知長夜受苦無量。是故，長者！此身雖有患，當使<note n="e13.90"/>心無患。如是，長者！當作是學！』世尊以此甘露之法，而見溉灌。」
<p/>舍利弗言：「云何，長者！更不重問如來此義乎？云何身有患心有<note n="e13.91"/>患？云何身有病心無病？」
<p/>長者白舍利弗言：「實無此辯重問世尊，身有患心有患，身有患心無患。尊者舍利弗必有此辯，願具分別！」
<p/>舍利弗言：「諦聽！諦聽！善思念之，吾當與汝廣演其義<note n="e13.92"/>。」
<p/>對曰：「如是，舍利弗！從彼<note n="e13.93"/>受教。」
<p/>舍利弗告長者曰：「於是，長者<note n="e13.94"/>！凡夫之人不見聖人，不受聖教，不順其訓。亦不見善知識，不與善知識從事。彼計色為我，色是我所，我是色所；色中有我，我中有色，彼色、我色合會一處。彼色、我色 *以集一處，色便敗壞，遷移不停，於中復起愁憂苦惱。痛、想、行、識皆觀我有識，識中有我，我中有識，彼識、我識合會<note n="e13.95"/>一處。彼識、我識 *以會一處，識便敗壞，遷移不停，於中復起愁憂苦惱。如是，長者！是為<note n="e13.96"/>身亦有患，心亦有患。」
<p/>長者問舍利弗曰：「云何身有患心無患耶？」
<p/>舍利弗言：「於是，長者！賢聖弟子承事聖賢，修行禁法，與善知識從事，親近善知識。彼亦不觀我有色；不見色中有我，我中有色；不見色是我所，我是色所。彼色遷轉不住，彼色 *以移易，不生愁憂、苦惱、憂色<note n="e13.97"/>之患；亦復不見痛、想、行、識。不見識中有我，我中有識；亦不見識我所，亦不見我所識<note n="e13.98"/>。彼識、我識以會一處，識便敗壞，於中不起愁憂、苦惱。如是，長者！ *是為身有患而心無患。是故，長者！當作是習，遺身去心，亦無染著。如是<note n="e13.99"/>，長者！當作是學！」
<p/>爾時，那憂<note n="e13.100"/>羅公聞舍利弗所說，歡喜奉行！
<sid n="97"/><note n="e13.101"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊與數千萬眾，前後圍遶而為說法。爾時，江側婆羅門<note n="e13.102"/>身負重擔，便至<note n="e13.103"/>世尊所。到已捨擔，一面在世尊所，默然而住。爾時，彼<note n="e13.104"/>婆羅門作是思惟：今日沙門瞿曇與數千萬眾，前後圍遶而為說法。我今清淨，與沙門瞿曇等無有異。所以然者，沙門瞿曇食好粳糧，種種餚<note n="e13.105"/>饌，今我食菓<note n="e13.106"/>蓏以自濟命。
<p/>爾時，世尊 *以知婆羅門心中所念，告諸比丘：「其有眾生以二十一結染著心者，當觀彼人必墮惡趣，不生善處。云何為二十一結？瞋心結、恚害心結、睡眠心結、調戲心結、疑是心結、怒為心結、忌為心結、惱為心結、嫉<note n="e13.107"/>為心結、憎為心結、無慚心結、無愧心結、幻為心結、姦為心結、偽為心結、諍為心結、憍為心結、慢為心結、妬為心結、增<note n="e13.108"/>上慢為心結、貪為心結。諸比丘！若有人有此二十一結染著心者，當觀其人必墮惡趣，不生善處。猶如白㲲<note n="e13.109"/>新衣，久久朽故，多諸塵垢，意欲染成其色，青、黃、赤、黑終不得成。何以故？以有塵垢<note n="e13.110"/>故。如是，比丘！若有人以此二十一結染著心者，當觀其人必墮惡趣，不生善處。
<p/>「設復有人無此二十一結染著心者，當知斯人必生天上，不墮地獄中。猶如新淨白㲲，隨意欲作何色？青、黃、赤、黑必成其色，終不敗壞。所以然者，以其淨故，此亦如是。其有無此二十一結染著心者，當觀其人必生天上，不墮惡趣。
<p/>「若彼賢聖弟子起瞋恚<note n="e13.111"/>心結，觀已，便能息之。起恚害心結、起睡眠心結、起調戲心結、起疑心結、起怒心結、起忌心結、起惱心結、起 *嫉心結、起憎心結、起無慚心結、起無愧心結、起幻心結、起姦心結、起偽心結、起諍心結、起憍心結、起慢心結、起妬心結、起增上慢心結、起貪心結。
<p/>「若彼賢聖弟子無瞋、無恚、無有愚惑，心意和悅，以慈心普滿一方而自娛樂；二方、三方、四方亦爾。四維上下，於一切中，一切<note n="e13.112"/>亦<note n="e13.113"/>一切<note n="e13.114"/>世間，以無限無量<note n="e13.115"/>，不可稱計，心無恚怒而自遊戲。以此慈心，遍滿其中，得歡喜已，心意便正。
<p/>「復以悲心普滿一方而自娛樂；二方、三方、四方亦爾。四維上下，於一切中，*一切亦一 *切世間，以無量無限，不可稱計，心無恚怒而自遊戲。以此悲心，遍滿其中，得歡喜已，心意便正。
<p/>「復以喜心普滿一方而自娛樂；二方、三方、四方亦爾。四維上下，於一切中，*一切亦一 *切世間，以無量無限，不可稱計，心無恚怒而自遊戲。以此喜心，遍滿其中，得歡喜已，心意便正。
<p/>「復以護心普滿一方而自娛樂；二方、三方、四方亦爾。四維上下，於一切中，*一切亦一 *切世間，以無量無限，不可稱計，心無恚怒而自遊戲。以此護心，遍滿其中，得歡喜已，心意便正。
<p/>「便於如來所成於信根，根<note n="e13.116"/>本不移，豎<note n="e13.117"/>高顯幢，不可移動。諸天、龍、神、阿須倫、沙門、婆羅門，或世人民，於中得歡喜，心意便正。此是如來、至真、等正覺、明行成<note n="e13.118"/>為、善逝、世間解、無上士、道法御、天人師，號佛、眾祐，於中得歡喜，心意便正，亦復成就於法。如來法者，甚為清淨，不可移動，人所愛敬，如是智<note n="e13.119"/>者當作是觀。便於中而得歡喜，亦復成就<note n="e13.120"/>於眾。如來聖眾甚為清淨，性行純和，法法成就：戒<note n="e13.121"/>成就、三昧成就、智慧成就、解脫成就、解脫見慧成就。聖眾者，四雙八輩。此是如來聖眾，可敬<note n="e13.122"/>可貴，實可承事。於中得歡喜，心意便正。
<p/>「彼復以此三昧，心清淨無瑕穢，諸結使<note n="e13.123"/>盡，亦無沾<note n="e13.124"/>汙。性行柔軟，逮於神通，便得自識無量宿命事，所從來處，靡不知之。若一生、二生、三生、四生、五生、十生、二十生、三十生、四十生、五十生、百生、千生、百千生，成敗劫、不成敗劫、成敗不成敗劫、無數成敗劫、無數不成敗劫，我曾在彼，字某、名某、姓<note n="e13.125"/>某，如是生、如是食、受如是苦樂，受<note n="e13.126"/>命長短，從彼終生彼間，從彼終生此間，如是自識無數宿命事。
<p/>「復以此三昧，心清淨無瑕穢，知眾生心所念之事。彼復以天眼觀眾生類：有生者、有終者，善色、醜色，善趣、惡趣，若好、若醜，隨眾生行所作果報，皆悉知之。或有眾生，身行惡，口行惡，心行惡，誹謗賢聖，邪見<note n="e13.127"/>造邪見行，身壞命終，生三惡道，趣泥黎<note n="e13.128"/>中。或復有眾生，身行善，口行善，意<note n="e13.129"/>行善，不誹謗賢聖，正見、無有邪見，身壞命終，生天上善處。是謂清淨天眼觀眾生類：有生者、有終者，善色、醜色，善趣、惡趣，若好、若醜，隨眾生行所作果報，皆悉知之。
<p/>「彼復以此三昧，心清淨無瑕穢，無有結使，心性柔軟，逮於神通。復以漏盡通而自娛樂。彼觀此苦，如實知之。復觀苦集<note n="e13.130"/>，復觀苦盡，復觀苦出要，如實知之。彼作是觀已，欲漏心得解脫，有漏心、無明漏心得解脫。已得解脫，便得解脫智：生死已盡，梵行已立，所作已辦，更不復受有，如實知之。如是，比丘！賢聖弟子心得解脫，雖復食<note n="e13.131"/>粳糧、善美種種餚饍，摶<note n="e13.132"/>若須彌，終無有罪。所以然者，以無欲、盡愛<note n="e13.133"/>故，以無瞋、盡恚<note n="e13.134"/>故，以無愚癡、盡愚癡故，是謂比丘中比丘，則內極沐浴已。」
<p/>爾時，江側婆羅門白世尊曰：「瞿曇沙門！可往至孫陀羅江<note n="e13.135"/>側沐浴。」
<p/>世尊告曰：「云何，婆羅門！名之為孫陀羅江水？」
<p/>婆羅門曰<note n="e13.136"/>：「孫陀羅江水是福之深淵，世之光明<note n="e13.137"/>，其有人物在彼河水浴者，一切諸惡皆悉除盡。」
<p/>爾時，世尊便說此偈：
<p/>「此身無數劫，經<note n="e13.138"/>歷彼河浴；
<p/>及諸小陂池，靡不悉周遍。
<p/>愚者常樂彼，闇行不清淨；
<p/>宿罪內充軀，彼河焉能救<note n="e13.139"/>？
<p/>淨者常快樂，禁戒清亦快；
<p/>清者作清行，彼願必果成。
<p/>設護不與取，行慈不殺生；
<p/>守誠不妄語，心等無增減。
<p/>汝今於此浴，必獲安隱處；
<p/>彼河何所至？猶盲投乎<note n="e13.140"/>冥。」
<p/>爾時，婆羅門白世尊曰：「止！止！瞿曇！猶如𡎘<note n="e13.141"/>者得伸，闇者見明，迷者示<note n="e13.142"/>道，於闇室然明，無目者為作眼目。如是，沙門瞿曇！無數方便說此妙法，願聽為道！」
<p/>爾時，江側婆羅門卽得作<note n="e13.143"/>道，受具足戒<note n="e13.144"/>。所以族姓子，出家學道，修無上梵行：生死已盡，梵行已立，所作已辦，更不復受有，如實知之。是時，尊者孫陀羅諦利卽成阿羅漢。
<p/>爾時，尊者孫陀羅諦利聞佛所說，歡喜奉行！
<sid n="98"/><note n="e13.145"/>
<p/>聞如是：
<p/>一時，佛在羅閱城耆闍崛山中，與大比丘五百人俱。
<p/>爾時，釋提桓因日時已<note n="e13.146"/>過，向暮便往至世尊所，頭面禮足在一面坐<note n="e13.147"/>。
<p/>爾時，釋提桓因卽以偈頌問如來義：
<p/>「能說能宣布，渡<note n="e13.148"/>流成無漏；
<p/>以 *渡生死淵，今問瞿曇義。
<p/>我觀此眾生，所作福祐業；
<p/>造行若干種，施誰福最尊？
<p/>尊今靈鷲山，唯願演此義，
<p/>知釋意所趣，亦為施者宣。」
<p/>爾時，世尊以偈答曰<note n="e13.149"/>：
<p/>「四趣造福無，四果具足成<note n="e13.150"/>；
<p/>諸學得跡人，宜<note n="e13.151"/>信奉其法。
<p/>無欲亦無恚，愚盡成無漏；
<p/>盡度一切淵，施彼成大果。
<p/>諸此<note n="e13.152"/>眾生類，所作福德業；
<p/>造行若干種，施僧獲福多。
<p/>此眾度<note n="e13.153"/>無量，猶海出珍寶；
<p/>聖眾亦如是，演慧光明法。
<p/>拘翼<note n="e13.154"/>彼善處，能施眾僧者；
<p/>獲福不可計，最勝之所說。」
<p/>爾時，釋提桓因聞佛所說已，卽禮佛足，便於彼退而去。爾時，釋提桓因聞佛所說，歡喜奉行！
<sid n="99"/><note n="e13.155"/>
<p/>聞如是：
<p/>一時，佛在羅閱城耆闍崛山中，與大比丘五百人俱。
<p/>爾時，尊者須菩提亦在王舍城耆闍崛山側，別作屋廬<note n="e13.156"/>而自<note n="e13.157"/>禪思。爾時，尊者須菩提身得苦患，甚為沈重。便作是念：我此苦痛為從何生？復從何滅？為至何所？爾時，尊者須菩提便於露地而敷坐具，直身正意，專精一心，結跏趺坐，思惟諸入<note n="e13.158"/>，欲害苦痛。
<p/>爾時，釋提桓因知尊者須菩提所念，便以偈敕波遮旬<note n="e13.159"/>曰：
<p/>「善業<note n="e13.160"/>脫諸縛，居在靈鷲山；
<p/>今得極重患，樂空諸根定。
<p/>速來往問疾，覲省尊上<note n="e13.161"/>顏；
<p/>既得獲大福，種德莫過是。」
<p/>時，波遮旬對曰：「如是，尊者！」
<p/>爾時，釋提桓因將五百天人及波遮旬，譬如士夫屈伸臂頃，便從三十三天沒，來至靈鷲山中，離尊者須菩提不遠，復以此偈語波遮旬曰：
<p/>「汝今覺善業，樂禪三昧定；
<p/>柔和清淨音，令<note n="e13.162"/>使從禪起<note n="e13.163"/>。」
<p/>波遮旬對曰：「如是。」
<p/>爾時，波遮旬從釋提桓因聞語已，便調琉<note n="e13.164"/>璃之琴，前至須菩提所，便以此偈歎須菩提曰：
<p/>「結盡永無餘，諸念不錯亂<note n="e13.165"/>；
<p/>諸塵垢悉盡，願速從禪覺。
<p/>心息 *渡有河，降魔度諸結；
<p/>功德如大海，願速從定起。
<p/>眼淨如蓮花，諸穢永不著；
<p/>無歸與作歸，空定速時起。
<p/> *渡四流<note n="e13.166"/>無為，善解無老病；
<p/>以脫有為災，唯尊<note n="e13.167"/>時定覺。
<p/>五百天在上，釋主<note n="e13.168"/>躬自來；
<p/>欲覲聖尊顏，解空<note n="e13.169"/>速時起。」
<p/>爾時，尊者須菩提卽從 *座起，復歎波遮旬曰：「善哉！波遮<note n="e13.170"/>旬！汝今音<note n="e13.171"/>與琴合，琴<note n="e13.172"/>與音合，而無有異。然 *琴音不離歌音，歌音不離 *琴音，二聲<note n="e13.173"/>共合，乃成妙聲<note n="e13.174"/>。」
<p/>爾時，釋提桓因便往至尊者須菩提所，頭面禮足在一面坐。爾時，釋提桓因<note n="e13.175"/>白<note n="e13.176"/>須菩提言：「云何善業所抱患苦有增損乎？今此身病<note n="e13.177"/>為從何生？身生耶？意生乎？」
<p/>爾時，尊者須菩提語釋提桓因言：「善哉！拘翼！法法自生，法法自滅；法法相動，法法自息。猶如，拘翼！有毒藥，復有害毒藥。天帝釋！此亦如是，法法相亂，法法自息。法能生法，黑<note n="e13.178"/>法<note n="e13.179"/>用白法<note n="e13.180"/>治，白法用黑法治。天帝釋！貪欲病者用不淨治，瞋恚病者用慈心治，愚癡病者用智慧治。如是，釋提桓因！一切所有皆歸於空，無我、無人，無壽、無命，無士、無夫，無形、無像，無男、無女。猶如，釋提桓因！風壞大樹，枝葉彫<note n="e13.181"/>落；雷<note n="e13.182"/>雹壞苗，華  *菓初茂，無水自萎；天降時雨，生苗得存。如是，天帝釋！法法相亂，法法自定。我本所患疼痛苦惱，今日已<note n="e13.183"/>除，無復患苦。」
<p/>是時，釋提桓因白須菩提言：「我亦有愁憂苦惱，今聞此法無復有愁憂。眾事猥多，欲還天上。己亦有事及諸天事，皆悉猥多。」
<p/>時，須菩提言：「今正是時，宜可時去。」
<p/>是時，釋提桓因卽從 *座起，前禮須菩提足，遶三匝而去。
<p/>是時，尊者須菩提便說此偈：
<p/>「能仁說此語，根本悉具足；
<p/>智者獲安隱，聞法息諸病。」
<p/>爾時，釋提桓因聞尊者須菩提所說，歡喜奉行！
<p/>調達及二經，皮及師利<note n="e13.184"/>羅，
<p/>竹膊‧孫陀利，善業‧釋提桓<note n="e13.185"/>。
<p/>增壹阿 *含經卷第六<note n="e13.186"/>  
五戒品第十四
<sid n="100"/><note n="e14.3"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「於是<note n="e14.4"/>眾中，我不見一法修已，多修已，成地獄行，成畜生行，成餓鬼行。若生人中，受<note n="e14.5"/>命極短，所<note n="e14.6"/>謂殺生者<note n="e14.7"/>也。諸<note n="e14.8"/>比丘！若有人意好殺生，便墮地獄、餓鬼、畜生中<note n="e14.9"/>。若生人中，受命極短。所以然者，以斷他命故。是故，當學莫<note n="e14.10"/>殺生。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="101"/><note n="e14.11"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「於此眾中，我不見一法修行已，多修行已，受人中福，受天上福，得泥洹證， *所謂不殺生也。」
<p/>佛告諸比丘：「若有人不行殺生，亦不念殺，受命極長。所以然者，以彼不嬈亂故。是故，諸比丘！當學<note n="e14.12"/>不殺生<note n="e14.13"/>。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="102"/><note n="e14.14"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「於此眾中，我不見一法修行已，多修行已，成地獄行，餓鬼、畜生行<note n="e14.15"/>。若生人中，極為貧匱，衣不蓋形，食不充口， *所謂劫盜也。 *諸比丘！若有人意好劫盜，取他財物，便墮地獄<note n="e14.16"/>、餓鬼、畜生中。若生人中，極為貧匱。所以然者，以斷他生業故。是故，諸比丘！當學<note n="e14.17"/>遠離<note n="e14.18"/>不<note n="e14.19"/>與取。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="103"/><note n="e14.20"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「於此眾中，我不見一法修行已，多修行已，受人中福，受天上福，得泥洹證， *所謂廣施也。」
<p/>佛告諸比丘：「若有人廣行布施，於現世中得色、得力，眾德<note n="e14.21"/>具足，天上、人中食福無量。是故，諸比丘！當行布施，勿有慳心。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="104"/><note n="e14.22"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「於此眾中，我<note n="e14.23"/>不見一法修行已，多修行已，成地獄行<note n="e14.24"/>、餓鬼、畜生<note n="e14.25"/>行。若生人中，居家姦淫，無有淨行，為人所譏，常被誹謗。云何一法？所謂邪淫也。」
<p/>佛告諸比丘：「若有人淫泆無度，好犯他妻，便墮地獄、餓鬼、畜生中。若生人中，閨門淫亂<note n="e14.26"/>。是故，諸比丘！常當<note n="e14.27"/>正意，莫興淫想，慎莫他淫。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="105"/><note n="e14.28"/>
<p/>聞如是：
<p/>一時，佛在舍衛國祇樹給孤獨園。
<p/>爾時，佛<note n="e14.29"/>告諸比丘：「於此眾中，我不見一法修行已，多修行已，受人中福，受天上福，得泥洹證， *所謂不他淫，身體香潔，亦無邪想<note n="e14.30"/>。」
<p/>佛告諸比丘：「若有人貞<note n="e14.31"/>潔不淫，便<note n="e14.32"/>受天上、人中之福。是故，諸比丘！莫行邪淫以興淫<note n="e14.33"/>意。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="106"/><note n="e14.34"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「於此眾中，我不見一法修行已，多修行已，成地獄行，餓鬼、畜生行。若生人中，口氣臭惡，為人所憎， *所謂妄語<note n="e14.35"/>。 *諸比丘！若有人妄言、綺語、鬥亂是非<note n="e14.36"/>，便墮地獄<note n="e14.37"/>、畜生、餓鬼中。所以者何？以其妄語故也<note n="e14.38"/>。是故，諸比丘！常<note n="e14.39"/>當至誠，莫得妄語。是故<note n="e14.40"/>，諸比丘！當作是學！」
<p/>爾時，諸比丘聞佛所說，歡喜奉行！
<sid n="107"/><note n="e14.41"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「於此眾中，我不見一法修行已，多修行已，受人中福，受天上福，得泥洹證<note n="e14.42"/>。云何為<note n="e14.43"/>一法？所謂不妄語也。 *諸比丘！其不妄語者，口氣香芬，名德遠聞。是故，諸比丘！當行不<note n="e14.44"/>妄語。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="108"/><note n="e14.45"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「於此眾<note n="e14.46"/>中，我不見一法修行已，多修行已，受畜生、餓鬼、地獄罪。若生人中，狂愚癡惑，不識真偽， *所謂飲酒也。 *諸比丘！若有人心好飲酒，所生之處，無有智慧，常懷愚癡。如是<note n="e14.47"/>，諸比丘！慎莫飲酒。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="109"/><note n="e14.48"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「於此眾中，無有一法勝此法者，若<note n="e14.49"/>修行已，多修行已，受人中福，受天上福，得泥洹證。云何為一法？所謂不飲酒也。 *諸比丘！若有人不飲酒，生便聰明，無有愚惑，博知經籍，意不錯亂。如是，諸比丘！當作是學！」
<p/>爾時，諸比丘聞佛所說，歡喜奉行！
<p/>第五地獄經，此名不善行，
<p/>五者天及人<note n="e14.50"/>，令知次第數。
<sid n="110"/><note n="e15.53"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「當知有此二見。云何為二？所謂有見、無見。諸有沙門、婆羅門於此二見習已、誦已，終不<note n="e15.54"/>從其法，如實而不知，此則非沙門、婆羅門。於沙門，則犯沙門法；於婆羅門，則犯婆羅門法；此沙門、婆羅門<note n="e15.55"/>終不以身作證而自遊戲。諸有沙門、婆羅門於此二見誦讀、諷念，知<note n="e15.56"/>捨，如實而知，此則沙門持沙門行<note n="e15.57"/>，婆羅門知婆<note n="e15.58"/>羅門行，自身取證而自遊戲：生死已盡，梵行已立，所作已辦<note n="e15.59"/>，更不復受有，如真<note n="e15.60"/>知之。是故，諸比丘！於此二見不應習行，不應諷誦，盡當捨離。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="111"/><note n="e15.61"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「有此二見。云何為二見？所謂有見、無見。彼云何為有見？所謂欲有見、色有見、無色有見。彼云何為欲有見？所謂五欲是也。云何為五欲？所謂眼見色，甚愛敬念，未曾捨離，世人宗奉。若耳聞聲，鼻嗅香，口<note n="e15.62"/>知味，身知細滑，意了諸法，是謂有見。彼云何名<note n="e15.63"/>為無見？所謂有常見、無常見、有斷滅見<note n="e15.64"/>、無斷滅見、有邊見<note n="e15.65"/>、無邊見、有身見<note n="e15.66"/>、無身見、有命見、無命見、異身見、異命見<note n="e15.67"/>，此六十二見<note n="e15.68"/>，名曰無見，亦非真見，是謂名為<note n="e15.69"/>無見。是故，諸比丘！當捨此二見。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="112"/><note n="e15.70"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「有此二施。云何為二？所謂法施、財施<note n="e15.71"/>。諸比丘！施中之上者不過法施。是故，諸比丘！常當學法施。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="113"/><note n="e15.72"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「有此二業。云何為二業？有法業、有財業。業中之上者，不過法業。是故，諸比丘！當學法業，不學財業。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="114"/><note n="e15.73"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「有此二恩。云何為二？所謂法恩、財恩。恩中之上者，所謂<note n="e15.74"/>不過法恩也。是故，諸比丘！當修行法恩。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="115"/><note n="e15.75"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「愚者有此二相像貌。云何為二？於是，愚者<note n="e15.76"/>所不能辦者而辦之，垂辦之事厭而捨之。是謂，諸比丘！愚者有此二相像貌。復次，比丘！智者有二相像貌。云何為二？於是，智者所不能辦<note n="e15.77"/>事亦不成辦，垂辦之事亦不厭捨。是故，諸比丘！愚者二相像貌當捨離之，當念修行智者二相像貌<note n="e15.78"/>。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="116"/><note n="e15.79"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「有此二法，內自思惟，專精一意，當禮如來。云何為二法？一為智慧，二為滅盡<note n="e15.80"/>。是謂，比丘！內自思惟，專精一意，當禮如來。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="117"/><note n="e15.81"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「有此二法，內自思惟，專精一意，當禮法寶，亦禮如來神廟。云何為<note n="e15.82"/>二法？有力、有無畏。是謂，比丘！有此二法，內自思惟，專精一意，當禮法寶及如來神廟。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="118"/><note n="e15.83"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「有此二法，內自思惟，專精一意，禮如來寺。云何為二法？如來與世間人民無與等者。如來有大慈大悲，矜念十方。是謂，比丘！有此二法，內自思惟，專精一意，禮如來寺。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="119"/><note n="e15.84"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「有二因二緣起於正見。云何為二？受法教化<note n="e15.85"/>，內思止觀<note n="e15.86"/>。是謂，比丘！有此二因二緣起於正見。如是，諸比丘！當作是學！」
<p/>爾時，諸比丘聞佛所說，歡喜奉行！
<p/>二見及二施，愚者有二相，
<p/>禮‧法‧如來廟<note n="e15.87"/>，正見最在後。
<sid n="120"/><note n="e16.89"/>
<p/>聞如是：
<p/>一時，佛在舍衛國祇樹給孤獨園。
<p/>爾時，尊者難陀在舍衛城象華園中。是時，尊者難陀在閑靜處，便生是念：如來出世甚為難遇，億劫乃出，實不可見。如來久遠長夜時乃出耳！猶如優曇鉢花<note n="e16.90"/>時乃出現，此亦如是。如來出世甚為難遇，億劫乃出，實不可見，此處亦難遇，一切諸行悉<note n="e16.91"/>休息止<note n="e16.92"/>，愛盡無餘，亦無染汙，滅盡泥洹。
<p/>爾時，有一魔行天子，知尊者難陀心中所念，便往至孫陀利釋種女所，飛在虛空，以頌<note n="e16.93"/>而嗟歎曰：
<p/>「汝今發歡喜，嚴服作五樂；
<p/>難陀今捨服，當來相娛樂。」
<p/>爾時，孫陀利釋種女聞天語已，歡喜踊躍，不能自勝，便自莊嚴，修飾房舍，敷好坐具，作倡伎<note n="e16.94"/>樂，如難陀在家無異。爾時，王波斯匿集在普會講堂，聞難陀比丘還捨法服，習于<note n="e16.95"/>家業。所以然者，有天在空中告其妻曰。是時，王波斯匿聞是語已，便懷愁憂，卽乘<note n="e16.96"/>駕白象，往至彼園。到已，便入華象池中，遙見尊者難陀，便前至難陀所，頭面禮足，在一面坐。
<p/>爾時，尊者難陀告波斯匿曰：「大王！何故來至此間，顏色變異？復有何事來至吾所？」
<p/>波斯匿報曰：「尊者當知：向在普會<note n="e16.97"/>講堂，聞尊者捨<note n="e16.98"/>法服，還作白衣。聞此語已，故來至此，不審尊者何所敕告<note n="e16.99"/>？」
<p/>是時，難陀含笑徐告王曰：「不見不聞，大王何故作此語耶？大王！豈不從如來邊聞：我諸結已除，生死已盡，梵行已立，所作已辦，更不復受胞胎，如實而知<note n="e16.100"/>，今成阿羅漢，心得解脫。」
<p/>波斯匿曰：「我不從如來聞難陀比丘生死已盡，得阿羅漢，心得解脫。所以然者，有天來告孫陀利釋種女曰。是時，孫陀利夫人聞此語已，便作倡 *伎樂，修治服飾，敷諸坐具。我聞此語已，便來至尊者所。」
<p/>難陀告曰：「王<note n="e16.101"/>不知不聞，何故大王而作是語？諸有沙門、婆羅門無不樂此休息樂、善逝樂<note n="e16.102"/>、沙門樂、涅槃樂<note n="e16.103"/>，而不自觀此淫火之坑。復當就者此事不然，骨猶如鎖<note n="e16.104"/>，肉如聚石，猶蜜塗刀，坐貪小利，不慮後患。亦如菓<note n="e16.105"/>繁折枝，亦如假借不久當還，猶如劍樹之藪，亦<note n="e16.106"/>如毒害藥，亦如毒葉<note n="e16.107"/>，如毒華  *菓。觀此淫欲亦復如是。意染著者此事不然，從火坑之欲乃至毒  *菓，不觀此事，欲得度欲流、有流、見流、無明流者，此事不然。以<note n="e16.108"/>不度欲流、有流、見流、無明流<note n="e16.109"/>，而欲得入無餘泥洹界<note n="e16.110"/>而般 *泥洹者，此事不然。大王當知：諸有沙門、婆羅門觀察此休息樂、善逝樂、沙門樂、涅槃樂，此事必<note n="e16.111"/>然。彼以作是觀察，解了淫坑之火，猶如骨鎖、肉聚、蜜塗利刀、菓繁折枝、假借不久。亦如劍樹、毒樹，如<note n="e16.112"/>毒害藥，悉觀了知，此則有處。已解了知淫火所興，便能得渡<note n="e16.113"/>欲流、有流、見流、無明流，此事必然。彼已 *渡欲流、有流、見流、無明流，此事必然。云何，大王！以何見何知而作是說？今我，大王！已成羅<note n="e16.114"/>漢：生死已盡，梵行已立，所作已 *辦，更不復受母胞胎，心得解脫。」
<p/>爾時，王波斯匿心懷歡喜，善心生焉，白尊者難陀曰：「我今無<note n="e16.115"/>狐疑如毛髮許，方知尊者成阿羅漢，今請辭還，國事眾多。」
<p/>難陀對曰：「宜知是時。」
<p/>爾時，王波斯匿卽從座<note n="e16.116"/>起，頭面禮足，便退而去。波斯匿王去未幾時，時彼魔天來至尊者難陀所，住虛空中，復以此偈向難陀曰<note n="e16.117"/>：
<p/>「夫人面如月，金銀瓔珞身，
<p/>憶彼姿容顏<note n="e16.118"/>，五樂恆自娛。
<p/>彈琴鼓絃<note n="e16.119"/>歌，音響<note n="e16.120"/>甚柔軟，
<p/>能除諸愁憂，樂此林間為？」
<p/>是時，尊者難陀便作是念：此是魔行天人。覺知此已，復以偈報曰：
<p/>「我昔有此心<note n="e16.121"/>，淫泆無厭足，
<p/>為欲所纏裹，不覺老病死。
<p/>我度愛<note n="e16.122"/>欲淵，無汙無所染；
<p/>榮位悉是苦，獨樂真如法。
<p/>我今無諸結，淫怒癡悉盡，
<p/>更不習此法，愚者當覺知。」
<p/>爾時，彼魔行天人<note n="e16.123"/>聞此語便懷愁憂，卽於彼沒不現。
<p/>爾時，眾多比丘以此因緣，具白世尊。爾時，世尊告諸比丘：「端正<note n="e16.124"/>比丘者，無有勝難陀比丘；諸根澹泊，亦難陀比丘是<note n="e16.125"/>；無有欲心，亦是難陀比丘；無有瞋恚，亦是難陀比丘；無有愚癡，亦是難陀比丘；成阿羅漢，亦是難陀比丘。所以然者，難陀比丘端 *正，諸根寂靜。」
<p/>爾時，世尊告諸比丘：「我聲聞中第一<note n="e16.126"/>端 *正者，難<note n="e16.127"/>陀比丘是。諸根寂靜，是亦<note n="e16.128"/>難陀比丘。」
<p/>爾時，諸比丘聞佛所說，歡喜奉行！
<sid n="121"/><note n="e16.129"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「有此二<note n="e16.130"/>涅槃界。云何為二？有餘涅槃界<note n="e16.131"/>、無餘涅槃界。彼云何名為有餘涅槃界？於是，比丘滅五下分結<note n="e16.132"/>，卽彼般涅槃，不還來<note n="e16.133"/>此世，是謂名為<note n="e16.134"/>有餘涅槃界。彼云何名<note n="e16.135"/>為無餘涅槃界？於<note n="e16.136"/>是，比丘盡有漏成無漏，意解脫、智慧解脫，自身作證而自遊戲：生死已盡，梵行已立，所作已辦<note n="e16.137"/>，更不受<note n="e16.138"/>有，如實知之，是謂為<note n="e16.139"/>無餘涅槃界。此二涅槃界，當<note n="e16.140"/>求方便，至無餘涅槃界。如是，諸<note n="e16.141"/>比丘！當作是學！」
<p/>爾時，諸比丘聞佛所說，歡喜奉行！
<sid n="122"/><note n="e16.142"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「我今當說烏喻，亦當說豬喻。善思念之，吾當演說。」
<p/>對曰：「如是，世尊！」是時，諸比丘從佛受教。
<p/>世尊告曰：「彼云何名<note n="e16.143"/>為人喻如烏？猶如有人在寂靜處，恆習淫<note n="e16.144"/>欲，作諸惡行，後便羞恥，便自悔過，向人演說，陳所作事。所以然者，或為諸梵行人，所見譏彈<note n="e16.145"/>：『此人習欲，作諸惡行。』彼作諸惡行已，向人悔過，自知羞恥，猶如彼烏恆患苦飢，便食不淨，尋卽拭嘴<note n="e16.146"/>，恐有餘烏<note n="e16.147"/>見言：『此烏食不淨。』此亦如是，若有一人在閑靜處，習於淫欲，作不善行，後便羞恥而自悔過，向人演說陳所作事。所以然者，或為諸梵行人所見記識：『此人習欲，作諸惡行。』是謂名為人猶如烏。
<p/>「彼云何名為人<note n="e16.148"/>如豬？若有一人在閑靜處，長習淫欲，作諸惡行，亦不羞恥，復不<note n="e16.149"/>悔過，向人自譽，貢高自用：『我能得五欲自娛，此諸人等不能得五欲。』彼作惡已，不知<note n="e16.150"/>羞恥，此人喻如豬恆食不淨，臥於不淨，便自跳踉向於餘豬。此亦如是，若有一人習於淫欲，作諸惡行，亦不羞恥，復不<note n="e16.151"/>悔過，向人自譽，貢高自用：『我能得五欲自娛，此諸人不能得五欲自娛。』是名為人<note n="e16.152"/>如豬。是故，諸比丘！當捨遠離。如是，諸比丘！當作是學！」
<p/>爾時，諸<note n="e16.153"/>比丘聞佛所說，歡喜奉行！
<sid n="123"/><note n="e16.154"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「我今當說人有似驢者，有似牛者。諦聽！諦聽！善思念之。」
<p/>諸比丘對曰：「如是，世尊！」是時，諸比丘從佛受教。
<p/>世尊告曰：「彼云何名人像驢者？若有一人，剃除鬚髮，著三法衣，以<note n="e16.155"/>信牢<note n="e16.156"/>固，出家學道。爾時，彼人諸根不定，若眼見色，隨起色想，流馳萬端，爾時眼根則非清淨，生諸亂想，不能制持，眾惡普至，亦復不能護於眼根。耳聞聲，鼻嗅香，舌知味，身知細滑，意知法，隨起識病，流馳萬端，爾時意根則非清淨，生諸亂想，不能制持，眾惡普至，亦復不能護於意根。無有威儀禮節之宜，行步進止，屈伸低仰，執持衣鉢，都違禁戒，便為梵行人所見譏 *彈：『咄！此愚人像如沙門？』便取彈<note n="e16.157"/>舉：『設是沙門者，宜不應爾。』彼作是說：『我亦是比丘！我亦是比丘！』猶如驢入牛𣎴<note n="e16.158"/>之中而自稱曰：『我亦是牛！我亦是牛！』然觀其兩耳，復不似牛，角亦不似，尾亦不似，音聲各異。爾時，羣牛或以角觝<note n="e16.159"/>，或以腳蹋<note n="e16.160"/>，或以口嚙者。今此比丘亦復如是，諸根不定，若眼見色，隨起色想，流馳萬端，爾時眼根則非清淨，生諸亂想，不能制持，眾惡普至，亦復不能護於眼根。耳聞聲，鼻嗅香，舌<note n="e16.161"/>知味，身了細滑，意知法，隨起識病，流馳萬端，爾時意根則非清淨，生諸亂想，不能制持，眾惡普至，亦復不能護念<note n="e16.162"/>意根。無有威儀禮節之宜，行步進止，屈伸低仰，執持禁戒<note n="e16.163"/>，便為梵行人所見譏 *彈：『咄！此愚人像如沙門？』便見 *彈舉：『設是沙門者，宜不應爾。』爾時<note n="e16.164"/>彼作是說：『我是沙門！』猶如驢入於牛羣，是謂人像驢者也。
<p/>「彼人云何像牛者耶？若有一人，剃除鬚髮，著三法衣，以信牢固，出家學道。爾時，彼人諸根寂定，飲食知節，竟日經行，未曾捨離意遊三十七道品之法。若眼見色，不起色想，亦無流馳之念，爾時眼根則應清淨，生諸善想，亦能制持，無復諸惡，常擁護於眼根。耳聲、鼻香、口<note n="e16.165"/>味、身細滑、意法不起識病，爾時意根則得清淨。彼人便到諸梵行人所，諸梵行人遙見來已<note n="e16.166"/>，各自揚聲：『善來，同學！』隨時供養，不使有乏<note n="e16.167"/>，猶如良牛入牛眾中，而自稱說：『我今是牛！』然其毛尾、耳角、音聲都悉是牛，諸牛見已，各來舐體。此亦如是，剃除鬚髮，著三法衣，以信 *牢固，出家學道。爾時，彼人諸根寂定，飲食知節，竟日經行，未曾捨離意遊三十七道品之法。若眼見色，不起色想，亦無流馳之念，爾時眼根則得<note n="e16.168"/>清淨，生諸善想，亦能制持，無復諸惡，常擁護於眼根。耳聲、鼻香、 *口味、身細滑、意法不起識病，爾時意根則得具足，是謂此人像牛者也。如是，諸比丘！當學如牛，莫像如驢也。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="124"/><note n="e16.169"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「我今當說善、不善行。諦聽！諦聽！善思念之。」
<p/>諸比丘對曰：「如是，世尊！」爾時，諸比丘從佛受教<note n="e16.170"/>。
<p/>世尊告<note n="e16.171"/>彼：「云何名為不善？云何名為善？所謂殺生為不善，不殺為善。不與取<note n="e16.172"/>為不善，與取為善。淫泆為不善，不淫<note n="e16.173"/>為善。妄語為不善，不妄語為善。綺語為不善，不綺語為善。兩舌為不善，不兩舌為善。鬥亂彼此為不善，不鬥亂彼此為善。貪他為不善，不貪他為善。起<note n="e16.174"/>恚為不善，不起<note n="e16.175"/>恚為善。邪見為不善，正見為善。如是，比<note n="e16.176"/>丘行此惡已，墮畜生、餓鬼、地獄中。設行善者，便生人中、天上，及諸善趣阿須倫中。是故<note n="e16.177"/>，當遠離<note n="e16.178"/>惡行，修習善行。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="125"/><note n="e16.179"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「我當與汝等說微妙法；初善、中善、至竟亦善，有義、有味，得修具足梵行之法，所謂二法也。諦聽！諦聽！善思念之，吾當與<note n="e16.180"/>汝具足說之。」
<p/>諸比丘對曰：「如是，世尊！」是時，諸比丘從佛受教。
<p/>世尊告曰：「彼云何為二法？所謂邪見、正<note n="e16.181"/>見，邪治、 *正治，邪語、 *正語，邪業、 *正業，邪命、 *正命，邪方便、正<note n="e16.182"/>方便，邪念、 *正念，邪三昧、 *正三昧，是謂 *比丘名為<note n="e16.183"/>二法。我今已與汝說此二法，如來所應為者，今已周訖。善念、諷<note n="e16.184"/>誦，勿有懈倦<note n="e16.185"/>，今不行者，後悔無及！」
<p/>爾時，諸比丘聞佛所說，歡喜奉行！
<sid n="126"/><note n="e16.186"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「我今當說燭明之法，亦當說由燭趣道之業。諦聽！諦聽！善思念之。」
<p/>諸比丘對曰：「如是，世尊！」
<p/>爾時，世尊告諸比丘：「彼云何名燭明者？所謂貪淫、瞋恚、愚癡盡。彼云何名為由燭趣道之業？所謂正見、正治、正語、正業、正命、正方便、正念、正三昧，是謂由燭趣道之業。我為比丘<note n="e16.187"/>已說燭明，亦說由燭趣道之業，如來所應為者，今已周訖。善念、諷誦，勿有懈怠，今不行者，後悔無及！」
<p/>爾時，諸比丘聞佛所說，歡喜奉行！
<sid n="127"/><note n="e16.188"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「有此二力。云何為<note n="e16.189"/>二力？所謂忍力、思惟力。設吾無此二力者，終不成無上正真等正覺。又無此二力者，終不於優留毗<note n="e16.190"/>處六年苦行，亦復不能降伏魔怨，成無上正真之道，坐於道場。以<note n="e16.191"/>我有此<note n="e16.192"/>忍力、思惟力故，便能降伏魔眾，成無上正真之道，坐於道場。是故，諸比丘！當求方便，修此二力：忍力、思惟力，便成須陀洹道、斯陀含道、阿那含道、阿羅漢道，於無餘涅槃界而般涅槃。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="128"/><note n="e16.193"/>
<p/>聞如是：
<p/>一時，佛在舍衛國祇樹給孤獨園。
<p/>爾時，尊者阿那律在拘尸那竭國本所生處。爾時，釋、梵、四天王及五百天人，并二十八大鬼神王，便往至尊者阿那律所。到已，頭面禮足，在一面住。復以此偈歎阿那律曰：
<p/>「歸命人中上，眾人所敬奉！
<p/>我等今不知，為依何等禪？」
<p/>爾時，有梵志名曰闍拔吒，是梵摩喻<note n="e16.194"/>弟子。復至尊者阿那律所，頭面禮足，在一面坐。爾時，彼梵志問阿那律曰：「我昔在王宮生，未曾聞此自然之香。為有何人來至此間，為是天、龍、鬼神、人、非人乎？」
<p/>爾時，阿那律報梵志曰：「向者釋、梵、四天王及五百天人，貟二十八大鬼神王，來至我所，頭面禮足，在一面住。復以此偈而歎我曰：
<p/>「自歸人中上，眾人所敬奉！
<p/>我等今不知，為依何等禪？」
<p/>梵志問曰：「以何等故，我今不見其形，釋、梵、四天王為何所在？」
<p/>阿那律報曰：「以汝無有天眼故也<note n="e16.195"/>。是故不見釋、梵、四天<note n="e16.196"/>王及五百天人，及<note n="e16.197"/>二十八大鬼神王。」
<p/>梵志問曰：「設我能得天眼者，見此釋、梵、四天王及二十八大鬼神王耶？」
<p/>阿那律報曰：「設當得天眼者，便能見釋、梵、四天王及五百天人，貟二十八大鬼神王。然復，梵志！此天眼者何足為奇！有梵天<note n="e16.198"/>名曰千眼，彼見此千世界，如有眼之士，自手<note n="e16.199"/>掌中觀其寶冠。此梵天亦如是，見此千世界無有罣礙，然此梵天不自見身所著衣服<note n="e16.200"/>。」
<p/>梵志問曰：「何以故？千眼梵天不自見形所著服飾？」
<p/>阿那律曰：「以其彼天無有無上智慧眼故，故不自<note n="e16.201"/>見己身所著服飾。」
<p/>梵志問曰：「設我得無上智慧眼者，見此身所著服飾不耶？」
<p/>阿那律曰：「若能得無上智慧眼者，則能<note n="e16.202"/>見己形所著服飾。」
<p/>梵志問曰：「願尊與我說極妙之法，使得無上智慧之眼！」
<p/>阿那律曰：「汝有戒耶？」
<p/>梵志問曰：「云何名之<note n="e16.203"/>為戒？」
<p/>阿那律曰：「不作眾惡，不犯非法。」
<p/>梵志報曰：「如此<note n="e16.204"/>戒者，我堪奉持如此之戒。」
<p/>阿那律曰：「汝今，梵志！當持禁戒，無失毫<note n="e16.205"/>釐，亦當除去憍慢之結，莫計吾我染著之想。」
<p/>時，梵志復問阿那律曰：「何者是吾？何者是我？何者是憍慢結？」
<p/>阿那律曰：「吾者是神識<note n="e16.206"/>也，我者是形體之具也。於中起識生吾、我者，是名<note n="e16.207"/>為憍慢結也。是故，梵志！當求方便，除此諸結。如是，梵志！當作是學！」
<p/>梵志卽從座起，禮阿那律足，遶三匝而去。未至所在，於中道思惟此義，諸塵垢盡，得法眼淨。
<p/>爾時，有天昔與此梵志親友，知識<note n="e16.208"/>梵志心中所得諸塵垢盡，得法眼淨。爾時，彼天便<note n="e16.209"/>往至尊者阿那律所，頭面禮足，在一面住。卽以此偈歎阿那律曰：
<p/>「梵志未至家，中道得道跡，
<p/>垢盡法眼淨，無疑無猶豫。」
<p/>爾時，尊者阿那律復以<note n="e16.210"/>偈<note n="e16.211"/>告天<note n="e16.212"/>曰：
<p/>「我先觀彼心，中間應道跡；
<p/>彼人迦葉佛，曾聞此法教。」
<p/>爾時，尊者阿那律卽其時離彼處，在人間遊，漸漸至舍衛國，到世尊所，頭面禮足，在一面住。爾時，世尊具以法語告阿那律。阿那律受佛<note n="e16.213"/>教已，便從 *座起，頭面禮足，便退而去。
<p/>爾時，世尊告諸比丘：「我聲聞中弟<note n="e16.214"/>子，得天眼第一<note n="e16.215"/>者，所謂阿那律比丘是。」
<p/>爾時，諸比丘聞佛所說，歡喜奉行！
<sid n="129"/><note n="e16.216"/>
<p/>聞如是：
<p/>一時，佛在舍衛國祇樹給孤獨園。
<p/>爾時，尊者<note n="e16.217"/>羅雲<note n="e16.218"/>奉修禁戒，無所觸犯，小罪尚避，況復大者！然不得<note n="e16.219"/>有漏心<note n="e16.220"/>解脫。爾時，眾多比丘便至<note n="e16.221"/>世尊所，頭面禮足，在一面坐。爾時，眾多比丘白世尊曰：「羅雲比丘奉修禁戒，無所觸犯，然故有漏心不解脫？」
<p/>爾時，世尊便說此偈：
<p/>「具足禁戒法，諸根亦成就，
<p/>漸漸當逮得，一切結使盡。
<p/>「是故，諸比丘！常當念修治正法，無有漏失。如是，諸比丘！當作是學！」
<p/>爾時，諸比丘聞佛所說，歡喜奉行！
<p/>難陀‧涅槃‧烏，驢‧不善有二，
<p/>燭及忍思惟，梵志及羅雲<note n="e16.222"/>。
<sid n="130"/><note n="e17.225"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊到時，著衣持鉢，將羅雲入舍衛城分衛<note n="e17.226"/>。爾時，世尊右旋顧謂羅雲<note n="e17.227"/>：「汝今當觀色為無常。」
<p/>羅雲對曰：「如是，世尊！色為無常。」
<p/>世尊告曰：「羅雲！痛<note n="e17.228"/>、想、行、識皆悉無常。」
<p/>羅 *雲對曰：「如是，世尊！痛、想、行、識皆為無常。」
<p/>是時，尊者羅雲復作是念：此有何因緣，今方向城分衛，又在道路，何故世尊而面告誨我？今宜當還歸所在，不應入城乞食。
<p/>爾時，尊者羅 *雲卽中道還到祇桓<note n="e17.229"/>精舍，持<note n="e17.230"/>衣鉢，詣一樹下，正身正意，結跏趺坐，專精一心，念色無常，念痛、想、行、識無常。爾時，世尊於舍衛城乞食已，食後在祇 *桓精舍而自經行，漸漸至羅雲所。到已，告羅雲曰：「汝當修行安般<note n="e17.231"/>之法，修行此法，所有愁憂之<note n="e17.232"/>想皆當除盡。汝今復當修行惡露不淨想，所有貪欲盡當除滅<note n="e17.233"/>。汝今，羅雲！當修行慈心！已行慈心，所有瞋恚皆當除盡。汝今，羅雲！當行悲心！已行悲心，所有害心悉當除盡。汝今，羅雲！當行喜心！已行喜心，所有嫉心皆當除盡。汝今，羅雲！當行護心！已行護心，所有憍慢悉當除盡。」
<p/>爾時，世尊向羅雲便說此偈：
<p/>「莫數<note n="e17.234"/>起著想，恆當自順法；
<p/>如此智之士，名稱則流布。
<p/>與人執炬明，懷於大闇冥；
<p/>天龍戴奉敬<note n="e17.235"/>，敬奉師長尊。」
<p/>是時，羅雲比丘復以此偈報世尊曰：
<p/>「我不起著想，恆復順於法；
<p/>如此智之士，則能奉師長。」
<p/>爾時，世尊作是教敕已，便捨而去，還詣靜室。
<p/>是<note n="e17.236"/>時，尊者羅雲復作是念：今<note n="e17.237"/>云何修行安般，除去愁憂，無有諸想？是時，羅雲卽從 *座起，便往世尊所。到已，頭面禮足，在一面坐。須臾退坐，白世尊曰：「云何修行安般，除去愁憂，無有諸想，獲大果報，得甘露味？」
<p/>世尊告曰：「善哉！善哉！羅雲！汝乃能於如來前而師<note n="e17.238"/>子吼，問如此義：『云何修行安般，除去愁憂，無有諸想，獲大果報，得甘露味？』汝今，羅雲！諦聽！諦聽！善思念之，吾當為汝具分別說。」
<p/>對曰：「如是，世尊！」爾時，尊者羅雲從世尊受教。
<p/>世尊告曰：「如<note n="e17.239"/>是，羅雲！若有比丘樂於閑靜無人之處，便正身正意，結跏趺坐，無他異念，繫意鼻頭，出息長知息長，入息長亦知息長；出息短亦知息短，入息短亦知息短；出息冷亦知息冷，入息冷<note n="e17.240"/>亦知息<note n="e17.241"/>冷；出息暖亦知息暖，入息暖亦知息暖。盡觀身體入息、出息，皆悉知之。有時有息亦復知有，有<note n="e17.242"/>時無息亦復知無。若息從心出亦復知從心出，若息從心入亦復知從心入。如是，羅雲！能修行安般者，則無愁憂惱亂<note n="e17.243"/>之想，獲大果報，得甘露味。」
<p/>爾時，世尊具足與羅雲說微妙法已，羅雲<note n="e17.244"/>卽從 *座起，禮佛足，遶<note n="e17.245"/>三匝而去。往詣安陀園，在一樹下，正身正意，結跏趺坐，無他餘念，繫心鼻頭，出息長亦<note n="e17.246"/>知息長，入息長亦知息長；出息短亦知息短，入息短亦知息短；出息冷亦知息冷，入息冷亦知息冷；出息暖亦知息暖，入息暖亦知息暖。盡觀身體入息、出息，皆悉知之。有時有息亦復知有，有時無息亦復知無。若息從心出亦復知從心出，若息從心入亦復知從心入。
<p/>爾時，羅雲作如是思惟，欲心便得解脫，無復眾惡。有覺、有觀，念持<note n="e17.247"/>喜安，遊於初禪。有覺、有觀<note n="e17.248"/>，內自歡<note n="e17.249"/>喜，專其一心，無覺、無觀，三昧念喜，遊於二禪。無復喜念，自守<note n="e17.250"/>覺知身樂，諸賢聖常所求護喜念，遊於三禪。彼苦樂已滅，無復愁憂，無苦無樂，護念清淨，遊於四禪。
<p/>彼以此三昧，心清淨無塵穢，身體柔軟，知所從來，憶本所作，自識宿命無數劫事。亦知一生、二生、三生、四生、五生、十生、二十生、三十生、四十生、五十生、百生、千生、萬生、數十<note n="e17.251"/>萬生，成劫、敗劫，無數成劫、無數敗劫，億載不可計<note n="e17.252"/>，我曾生彼，名某姓某，食如此食，受如此苦樂，壽命長短，彼終生此，此終生彼<note n="e17.253"/>。彼以此三昧，心清淨無瑕穢，亦無諸結。亦知眾生所起<note n="e17.254"/>之心，彼復以天眼清淨無暇穢，觀眾生類，生者、逝者，善色、惡色，善趣、惡趣，若好、若醜，所行、所造，如實知之。
<p/>或有眾生，身行惡，口行惡，意行惡，誹謗賢聖，行<note n="e17.255"/>邪見，造邪見行，身壞命終，入地獄中。或復<note n="e17.256"/>眾生，身行善，口行善，意行善，不誹謗賢聖，恆行正<note n="e17.257"/>見、造 *正見行，身壞命終，生善處天上。是謂天眼清淨無瑕穢，觀眾生類：生者、逝者，善色、惡色，善趣、惡趣，若好、若醜，所行、所造，如實知之。復更施意，成盡漏心，彼觀此苦，如實知之。復觀苦集<note n="e17.258"/>，亦知苦盡，亦知苦出要，如實知之。彼以作是觀，欲漏心得解脫，有漏、無明漏心得解脫。已得解脫，便得解脫智：生死已盡，梵行已立，所作已辦，更不復受有，如實知之。是時，尊者羅雲便成阿羅漢。
<p/>是時，尊者羅雲已成羅<note n="e17.259"/>漢，便從 *座起，更整衣服，往至世尊所，頭面禮足，在一面住，白世尊曰：「所求已得，諸漏<note n="e17.260"/>除盡。」
<p/>爾時，世尊告諸比丘：「諸得阿羅漢者，無有與羅雲等也。論<note n="e17.261"/>有漏盡，亦是羅雲比丘。 *論持禁戒者<note n="e17.262"/>，亦是羅雲比丘。所以然者，諸過去如來、等正覺，亦有此羅雲比丘。欲言佛子，亦是羅雲比丘。親從佛生，法之上者。」
<p/>爾時，世尊告諸比丘：「我聲聞中第一弟子能持禁戒，所謂羅雲比丘是。」
<p/>爾時，世尊便說此偈：
<p/>「具足禁戒法，諸根亦成就，
<p/>漸漸當逮得，一切結使盡。」
<p/>爾時，諸比丘聞佛所說，歡喜奉行！
<p/>增壹阿含經卷第七<note n="e17.263"/> 
安般品之二<note n="e17.2"/>
<sid n="131"/><note n="e17.3"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「二人出現於世甚為難得。云何為二人？所謂如來、至真、等正覺出現於世甚為難得；轉輪聖王出現於世甚為難得。此<note n="e17.4"/>二人<note n="e17.5"/>出現於<note n="e17.6"/>世間甚為難得。」
<p/>爾時，諸比丘聞佛所說，歡喜奉行！
<sid n="132"/><note n="e17.7"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「二人出現於世甚為難得。云何為二人？所謂辟支佛出現世間甚為難得；如來弟子漏盡阿羅漢出現世間甚為難得。是謂，比丘！此二人者出現於世甚為難得。」
<p/>爾時，諸比丘聞佛所說，歡喜奉行！
<sid n="133"/><note n="e17.8"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「有此二法，在於世間，甚為煩惱。云何為二法？所謂作眾惡本，起諸怨嫌，復不造善行諸德之本。是謂，比丘！有此<note n="e17.9"/>二法甚為煩惱。是故，諸比丘！當覺知此煩惱法，亦當覺知不煩惱法。諸煩惱之<note n="e17.10"/>法，當念斷除<note n="e17.11"/>；不煩惱 *之法，當念修行。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="134"/><note n="e17.12"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「邪見眾生所念、所趣及餘諸行，一切無可貴者，世間人民所不貪樂。所以然者，以其邪見不善故也。
<p/>「猶如有諸苦菓<note n="e17.13"/>之子，所謂苦  *菓、苦蔘子、葶藶<note n="e17.14"/>子、畢地槃持子，及諸<note n="e17.15"/>餘苦子，便於良地種此諸子<note n="e17.16"/>，然後生苗猶復故苦。所以然者，以其子本苦故。此邪見眾生亦復如是，所作身行、口行、意行，所趣、所念及諸惡行，一切無可貴者，世間人民所不貪樂。所以然者，以其邪見惡不善故。是故<note n="e17.17"/>，諸比丘！當除邪見，習行正見。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="135"/><note n="e17.18"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「正見眾生所念、所趣及諸餘行，一切盡可貴敬，世間人民所可貪樂。所以者何？以其正見妙故。
<p/>「猶如有諸甜 *菓，若甘蔗，若蒲桃  *菓及諸一切甘美之  *菓，有人修治良地，而取種之<note n="e17.19"/>；然後生子皆悉甘美，人所貪樂。所以然者，以其  *菓子本<note n="e17.20"/>甘美故。此正見眾生亦復如是，所念、所趣及諸餘<note n="e17.21"/>行，一切皆可貪樂，世間人民無不喜者。所以者何？以其正見妙故。是故，諸比丘！當習行正見。如是，諸比丘！當作是學！」
<p/>爾時， *諸比丘聞佛所說，歡喜奉行！
<sid n="136"/><note n="e17.22"/>
<p/>聞如是：
<p/>一時，佛在舍衛國祇樹給孤獨園。
<p/>爾時，尊者阿難在閑靜 *之處，獨自思惟，便生是念：諸有生民，興愛欲<note n="e17.23"/>想，便生欲愛，晝夜習之，無有厭足。
<p/>爾時，尊者阿難向暮𣈳從座<note n="e17.24"/>起，著衣正服，便往至世尊所。到已，頭面禮足，在一面坐。爾時，尊者阿難白世尊曰：「向在閑靜<note n="e17.25"/>之處，便生此念：諸有眾生，興欲愛想，便生欲愛，長夜習之，無有厭足。」
<p/>世尊告曰：「如是，阿難！如汝所言，諸有人民，興欲愛想，便增欲想，長夜習之，無有厭足。所以者何？昔者，阿難！過去世時有轉輪聖王，名曰頂生<note n="e17.26"/>，以法治化，無有<note n="e17.27"/>姦罔<note n="e17.28"/>，七寶成就。所謂七寶者：輪寶、象寶、馬寶、珠寶、玉女寶、居士寶、典兵寶，是謂七寶<note n="e17.29"/>。復<note n="e17.30"/>有千子，勇猛強<note n="e17.31"/>壯，能降伏諸惡，統領四天下不加刀杖。阿難當知：爾時頂生聖<note n="e17.32"/>王便生此念：我今有此閻浮提<note n="e17.33"/>地，人民熾盛，多諸珍寶，我亦曾<note n="e17.34"/>從耆年長老邊聞：『西有瞿耶尼<note n="e17.35"/>土，人民熾盛，多諸珍寶。』我今當往統彼國土。爾時，阿難<note n="e17.36"/>！頂生<note n="e17.37"/>適生斯念，將四部兵，從<note n="e17.38"/>此閻浮地沒，便<note n="e17.39"/>往至瞿耶尼土。
<p/>「爾時，彼土人民見聖王來，皆悉前迎，禮跪問訊：『善來，大王！今此瞿耶尼國，人民熾盛，唯願聖王當於此治化諸人民，使從法教！』爾時，阿難！聖王頂生𣈳於瞿耶尼統領人民，乃經數百千年。
<p/>「是時，聖王頂生復於餘時便生此念：我有閻浮提<note n="e17.40"/>，人民熾盛，多諸珍寶，亦雨七寶，乃至于<note n="e17.41"/>膝。今亦復有此瞿耶尼，人民熾盛，多諸珍寶，我亦<note n="e17.42"/>曾從長年許聞：『復有弗 *于逮<note n="e17.43"/>，人民熾盛，多諸珍寶。』我今當往統彼國土，以法治化。爾時，阿難！頂生聖王適生斯念，將四部兵，從瞿耶尼沒，便往至弗于逮。
<p/>「爾時，彼土人民見聖王來，皆悉前迎，禮跪問訊，異口同響<note n="e17.44"/>而作是語：『善來，大王！今此弗 *于逮，人民熾盛，多諸珍寶，唯願大王當於此治化諸人民，使從法教！』 *爾時，阿難！頂生聖王𣈳於弗 *于逮統領人民，乃<note n="e17.45"/>經<note n="e17.46"/>百千萬歲。
<p/>「是時，聖王頂生復於餘時便生此念：我於閻浮提<note n="e17.47"/>，人民熾盛，多諸珍寶，亦雨七寶，乃至 *于膝。今亦復有此瞿耶尼，人民熾盛，多諸珍寶，今亦復有此弗 *于逮國，人民熾盛，多諸珍寶，我 *亦曾從耆年長老邊聞：『復有鬱單越<note n="e17.48"/>，人民熾盛，多諸珍寶，所為自由，無固守者。壽不中夭，正壽千歲<note n="e17.49"/>。在彼壽終必生天上，不墮餘趣。著劫波育<note n="e17.50"/>衣，食自然粳米<note n="e17.51"/>。』我今當往統領<note n="e17.52"/>彼國土，以法治化。
<p/>「 *爾時，阿難！頂生聖王適生斯念，將四部兵，從弗 *于逮沒，便往至鬱單 *越。遙見彼土鬱然青<note n="e17.53"/>色，見已，便問左右臣曰：『汝等普見此土鬱然 *青色不乎？』對曰：『唯然，見<note n="e17.54"/>之。』王告羣臣曰：『此是柔軟之草，軟若天衣而無有異。此等諸賢常<note n="e17.55"/>於斯<note n="e17.56"/>坐。』
<p/>「小復前行，遙見彼土晃然黃色，便告諸臣曰：『汝等普見此土晃然黃色不<note n="e17.57"/>乎？』對曰：『皆<note n="e17.58"/>悉見之。』大王曰<note n="e17.59"/>：『此名自然粳米，此等諸賢恆食此食。如今卿等，亦當食此粳米。』
<p/>「爾時，聖王小復前行，復見彼土普悉平正，遙見高臺顯望殊特，復告諸臣：『汝等頗見此土<note n="e17.60"/>普地<note n="e17.61"/>平正乎？』對曰：『如是，皆悉見之。』大王報曰<note n="e17.62"/>：『此名劫波育樹衣，汝等亦復當著此樹衣。』
<p/>「 *爾時，阿難！彼土人民見大王來，皆起前迎，禮跪問訊，異音同 *響而作是說：『善來，聖王！此鬱單 *越，人民熾盛，多諸珍寶，唯願大王當於此治化諸人民，使從法教！』 *爾時，阿難！頂生聖王卽於鬱單 *越統領人民，乃 *經百千萬歲。
<p/>「是時，頂生聖王復於餘時便生此念：我今有閻浮地，人民熾盛，多諸珍寶，亦雨七寶，乃至 *于膝。今亦復有此瞿耶尼、弗 *于逮及此鬱單 *越，人民熾盛，多諸珍寶，我 *亦曾從耆年長老邊聞：『有三十三天<note n="e17.63"/>快樂無比，壽命極長，衣食自然，玉女營從，不可稱計<note n="e17.64"/>。』我今當往領彼天宮，以法治化。
<p/>「 *爾時，阿難！頂生聖王適生斯念，將四部兵，從鬱單 *越沒，便往至三十三天上。爾時，天帝釋遙見頂生聖<note n="e17.65"/>王來，便作是說：『善來，大王！可就此坐。』*爾時，阿難！頂生聖王卽共釋提桓因一處坐。二人共坐，不可分別。顏貌舉動，言語聲 *響，一而不異。 *爾時，阿難！頂生聖王在彼，乃 *經數千百歲<note n="e17.66"/>已，便生此念：我今有此閻浮地，人民熾盛，多諸珍寶，亦雨七寶，乃至 *于膝。亦有瞿耶尼，亦復有弗 *于逮，亦復有鬱單 *越，人民熾盛，多諸珍寶。我今<note n="e17.67"/>至此三十三天，我今宜可害此天帝釋，便<note n="e17.68"/>於此間獨王諸天。 *爾時，阿難！頂生聖王適生此念，卽於座上而自退墮，至閻浮里地，及四部兵皆悉墮落<note n="e17.69"/>。爾時，亦<note n="e17.70"/>失輪寶，莫知所在，象寶、馬寶同時命終，珠寶自滅，玉女寶、居士寶、典兵寶斯皆命終。
<p/>「爾時，頂生聖王身得重病，諸宗族親屬<note n="e17.71"/>普悉雲<note n="e17.72"/>集，問訊王病<note n="e17.73"/>：『云何，大王！若使大王命終之後，有人來問此義：頂生大<note n="e17.74"/>王臨命終時，有何言教？設有此問，當何以報之<note n="e17.75"/>？』頂生聖王報曰：『若使我命終，命終<note n="e17.76"/>之後有人問者，以此報之：頂生王者，領此四天下而無厭足，復至三十三天，在彼 *經數百千歲，意猶生貪<note n="e17.77"/>，欲害天帝，便自墮落，卽取命終。』
<p/>「汝今，阿難！勿懷狐疑。爾時，頂生王者豈異人乎？莫作是觀，所以然者，時頂生王者卽我身是。爾時，我領此四天下，及至三十三天，於五欲中，無有厭足。阿難！當以此方便，證知所趣：興貪欲心，倍增其想，於愛欲中而無厭足；欲求厭足，當從聖賢智慧中求！」
<p/>爾時，世尊於大眾中，便說此偈：
<p/>「貪淫如時雨，於欲無厭足；
<p/>樂少而苦多，智者所屏<note n="e17.78"/>棄。
<p/>正使受天欲<note n="e17.79"/>，五樂而自娛；
<p/>不如<note n="e17.80"/>斷愛心，正覺之弟子。
<p/>食福經<note n="e17.81"/>億劫，福盡還入獄；
<p/>受樂詎幾時，輒受地獄痛！
<p/>「是故，阿難！當以此方便，知於<note n="e17.82"/>欲而去欲，永不興其<note n="e17.83"/>想。當作是學！」
<p/>爾時，阿難聞佛所說，歡喜奉行！
<sid n="137"/><note n="e17.84"/>
<p/>聞如是：
<p/>一時，佛在舍衛國祇樹給孤獨園。
<p/>爾時，生漏婆羅門便往至世尊所，共相問訊，在一面坐。是時，生漏婆羅門白世尊曰：「當云何觀惡知識人<note n="e17.85"/>？」
<p/>世尊告曰：「當觀如觀月。」
<p/>婆羅門曰：「當云何觀善知識？」
<p/>世尊告曰：「當觀如觀月。」
<p/>婆羅門曰：「沙門瞿曇今所說者，略說其要，未解廣義，唯願瞿曇廣普說義，使未解者解！」
<p/>世尊告曰：「婆羅門！諦聽！諦聽！善思念之，吾當與汝廣演其義。」
<p/>婆羅門對曰：「如是，瞿曇！」生漏婆羅門從佛受教。
<p/>世尊告曰：「猶如，婆羅門<note n="e17.86"/>！月末之月，晝夜周旋，但有其損，未有其盈，彼以減損；或復有時而月不現，無有見者；此亦如是，婆羅門！若惡知識， *經歷晝夜，漸無有信，無有戒，無有聞，無有施，無有智慧。彼以無有信、戒、聞、施、智慧，是時彼惡知識身壞命終，入<note n="e17.87"/>地獄中。是故，婆羅門！我今說是惡知識者，猶如月末之月。
<p/>「 *猶如，婆羅門！月初生<note n="e17.88"/>時，隨所<note n="e17.89"/>經過日夜，光明漸增，稍稍盛滿，便於十五日具足盛<note n="e17.90"/>滿，一切眾生靡不見者。如是，婆羅門！若善知識， *經歷日夜，增益信、戒、聞、施、智慧。彼以增益信、戒、施、聞、智慧，爾時善知識身壞命終，生天上善處。是故，婆羅門！我今說此善知識所趣，猶月盛滿。」
<p/>爾時，世尊便說此偈：
<p/>「若人有貪欲，瞋恚、癡不盡；
<p/>於善漸有減，猶如月向盡。
<p/>若人無貪欲，瞋恚、癡亦盡；
<p/>於善漸有增，猶如月盛滿。
<p/>「是故，婆羅門！當學如月初！」
<p/>爾時，生漏婆羅門白世尊曰：「善哉<note n="e17.91"/>！瞿曇！猶如屈者得伸，冥者見明，迷者見路，於闇冥然明。此亦如是，沙門瞿曇無數方便為我說法，我今自歸世尊及法、眾僧，自今以<note n="e17.92"/>往，聽我為優<note n="e17.93"/>婆塞，盡形壽不殺生！」
<p/>爾時，生漏聞佛所說，歡喜奉行！
<sid n="138"/><note n="e17.94"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「我今當說善知識法<note n="e17.95"/>，亦當說惡知識法<note n="e17.96"/>。諦聽！諦聽！善思念之。」
<p/>諸比丘對曰：「如是，世尊！」爾時，諸比丘從佛受教。
<p/>世尊告曰：「彼云何名為惡知識法？於是，比丘！惡知識人便生此念：我於豪族出<note n="e17.97"/>家學道，餘比丘者卑賤家出家。依己姓望，毀訾<note n="e17.98"/>餘人，是謂名為惡知識法。
<p/>「復次，惡知識人便生此念：我極精進奉諸正法，餘比丘者不精進持戒。復以此義，毀呰他人，而自貢高，是謂為<note n="e17.99"/>惡知識法。
<p/>「復次，惡知<note n="e17.100"/>識者復作是念：我三昧成就，餘比丘者無有三昧，心意錯亂，而不一定。彼依此三昧，常自貢高，毀呰<note n="e17.101"/>他人，是謂名為惡知識法。
<p/>「復次，惡知識<note n="e17.102"/>復作是念：我智慧第一，此餘比丘無有智慧。彼依此智慧，而自貢高，毀呰他人，是謂名為惡知識法。
<p/>「復次，惡知識人復作是念：我今常得飯食、牀褥、臥具、病瘦醫藥，此餘比丘不能<note n="e17.103"/>得此供養<note n="e17.104"/>之具。彼依此利養之物，而自貢高，毀呰他人，是謂名為惡知識法。是謂，比丘！惡知識人行此邪業。
<p/>「彼云何為善知識之<note n="e17.105"/>法？於是，比丘！善知識人不作是念：我豪族家生，此餘比丘不是豪族家，己身與彼而無有異，是謂名為善知識法。
<p/>「復次，善知識人不作是念：我今持戒，此餘比丘不持戒行，己身與彼無有增減。彼依此戒，不自貢高，不毀他人。是謂，比丘！名為善知識法。
<p/>「復次，比丘！善知識人復不作是念：我三昧成就，此餘比丘意亂不定，己身與彼亦無增減。彼依此三昧，不自貢高，亦不毀呰他人。是謂，比丘！名為善知識法。
<p/>「復次，比丘！善知識人不<note n="e17.106"/>作是念：我智慧成就，此餘比丘無有智慧，己身與彼亦無增減。彼依此智慧，不自貢高，亦不毀呰<note n="e17.107"/>他人。是謂，比丘！名為善知識法。
<p/>「復次，比丘！善知識人不作是念：我能得衣被、飯<note n="e17.108"/>食、牀褥、臥具、疾病<note n="e17.109"/>醫藥，此餘比丘不能得衣被、 *飯食、牀褥、臥具、疾病醫藥，己身與彼亦無增減。彼依此利養，不自貢高，亦不毀他人。是謂，比丘！名為善知識法。」
<p/>爾時，世尊告諸比丘：「我今與汝分別惡知識法，亦復與汝說善知識法。是故，諸比丘！惡知識法當共遠離，善知識法念共修行。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="139"/><note n="e17.110"/>
<p/>聞如是：
<p/>一時，佛在釋翅尼拘留園<note n="e17.111"/>，與大比丘眾<note n="e17.112"/>五百人俱。
<p/>爾時，國中豪貴諸大釋種五百餘人，欲有所論，集普義講堂。爾時，世典婆羅門便往詣彼釋<note n="e17.113"/>種所，語彼釋種言：「云何，諸君！此中頗有沙門、婆羅門及世俗人，能與吾共論議乎？」
<p/>爾時，眾多釋報世典婆羅門曰：「此中今有二人，高才博學，居在迦毗羅越國。云何為二人？一名周利槃特比丘，二名瞿曇<note n="e17.114"/>、釋種如來、至真、等正覺。眾中少知<note n="e17.115"/>無聞，亦無智慧，言語醜陋，不別去就，如此槃特之比。又此迦維羅越<note n="e17.116"/>一國之中，無知無聞，亦無黠慧，為人醜陋<note n="e17.117"/>，多諸穢惡<note n="e17.118"/>，如此瞿 *曇之比。汝今可與彼論議，設婆羅門能與彼二人論議得勝者，我等五百餘人，便當供養隨時所須，亦當相惠千鎰<note n="e17.119"/>純金。」
<p/>爾時，彼<note n="e17.120"/>婆羅門便生此心：此迦毗羅越釋種，悉皆聰明，多諸技<note n="e17.121"/>術，姦宄<note n="e17.122"/>虛偽，無有正行。設吾與彼二人論議而得勝者，何足為奇，或復彼人得吾便者，便為愚者所伏；思此二理，吾不堪與彼論議也。作是語已，便退而去。
<p/>是時，周利槃特到時著衣<note n="e17.123"/>持鉢，入迦毗羅越乞食。時，世典婆羅門遙見周利槃特來，便作是念：我今當往問彼人義<note n="e17.124"/>。時，世典婆羅門便往至比丘所，語周利槃特曰：「沙門！為字何等？」
<p/>周利槃特曰：「止！婆羅門！何須問字？所以來此欲問義者，時可問之。」
<p/>婆羅門言：「沙門！能與吾共論議乎？」
<p/>周利槃特言：「我今尚能與梵天論議，何況與汝盲無目人乎？」
<p/>婆羅門言：「盲者卽非無目人乎？無目則<note n="e17.125"/>非盲耶？此是一義，豈非煩重！」
<p/>是時，周利槃特便騰逝空中作十八變。爾時，婆羅門便作是念：此沙門止<note n="e17.126"/>有神足，不解論議；設當與吾解此義者，身便當與作弟子。
<p/>是時，尊者舍利弗以天耳聽聞有是語：「周利槃特與世典婆羅門作此論議。」是時，尊者舍利弗𣈳變身作槃特形，隱槃特形，使不復現，語婆羅門曰：「汝婆羅門！若作是念：此沙門 *止有神足，不堪論議者，汝今諦聽！吾當說之，報汝向議<note n="e17.127"/>，依此論本，當更引喻。汝今，婆羅門！名字何等？」
<p/>婆羅門曰：「吾名梵天。」
<p/>周利槃特問曰：「汝是丈夫乎？」
<p/>婆羅門曰：「吾是丈夫。」
<p/>復問：「是人乎？」
<p/>婆羅門報曰：「是人。」
<p/>周利槃特問曰：「云何，婆羅門！丈夫亦是人，人亦是丈夫，此亦是一義，豈非煩重乎？然婆羅門，盲與無目，此<note n="e17.128"/>義不同。」
<p/>婆羅門曰：「云何，沙門！名之為盲？」
<p/>周利槃特曰：「猶如不見今世、後世，生者、滅者，善色、惡色，若好、若醜，眾生所造善惡之行，如實而<note n="e17.129"/>不知，永無所𨧤，故稱之<note n="e17.130"/>為盲。」
<p/>婆羅門曰：「云何為無眼者乎？」
<p/>周利槃特曰：「眼者，無上智慧之眼。彼人無此<note n="e17.131"/>智慧之眼，故稱 *之為無目也。」
<p/>婆羅門言：「止！止！沙門！捨此雜論，我今欲問深義。云何，沙門！頗不依法得涅槃乎？」
<p/>周利槃特<note n="e17.132"/>報曰：「不依五盛陰<note n="e17.133"/>而得涅槃。」
<p/>婆羅門曰：「云何，沙門！此五盛陰有緣生耶？無緣生乎？」
<p/>周利槃特對曰：「此五盛陰有緣生，非無緣也。」
<p/>婆羅門曰：「何等是五盛陰緣？」
<p/>比丘曰：「愛是緣也。」
<p/>婆羅門曰：「何者是愛？」
<p/>比丘報曰：「生者是也。」
<p/>婆羅門曰：「何者名為生？」
<p/>比丘曰：「𣈳愛是也。」
<p/>婆羅門曰：「愛有何道？」
<p/>沙門曰：「賢聖八品道是。所謂正見、正業、正語、正命<note n="e17.134"/>、正行、正方便、正念、正定，是謂名為賢聖八品道。」
<p/>爾時，周利槃特廣為說法已，婆羅門從比丘聞如此教已，諸塵垢盡，得法眼淨。卽於其處，身中刀風起而命終。是時，尊者舍利弗還復其形，飛在空中，還詣所止。
<p/>是時，尊者周利槃特比丘往至普集講堂<note n="e17.135"/>，眾多釋種<note n="e17.136"/>所。到已，語彼釋言：「汝等速辦酥<note n="e17.137"/>油、薪柴，往耶維<note n="e17.138"/>世典婆羅門。」是時，釋<note n="e17.139"/>種卽辦薪<note n="e17.140"/>、油，往耶維世典婆羅門。於四道頭起鍮婆<note n="e17.141"/>，各各相率，便往至尊者周利槃特比丘所。到已，頭面禮足，在一面坐。
<p/>時，諸釋種以此偈，向尊者<note n="e17.142"/>周利槃特說曰：
<p/>「耶維起鍮婆，不違尊者教；
<p/>我等獲大利，得遇此福祐。」
<p/>是時，尊者周利槃特便以此偈而報釋曰：
<p/>「今轉尊法輪，降伏諸外道；
<p/>智慧如大海，此來降梵志。
<p/>所作善惡行，去來今現在；
<p/>億劫不忘失，是故當作福。」
<p/>是時，尊者周利槃特廣與彼諸釋種說法已，諸釋白周利槃特言：「若尊者須衣被、飲食、牀褥、臥具、病瘦醫藥，我等盡當事事供給，唯願受請，勿拒微情！」時，尊者周利槃特默然可之。
<p/>爾時，諸釋種聞尊者周利槃特所說，歡喜奉行！
<sid n="140"/><note n="e17.143"/>
<p/>聞如是：
<p/>一時，佛在羅閱城迦蘭陀竹園所，與大比丘五百人俱。
<p/>爾時，提婆達兜惡人便往至婆羅留支王子所，告王子言：「昔者，民氓<note n="e17.144"/>壽命極長，如今人壽不過百年，王子當知：人命無常，備不登位，中命終者不亦痛哉！王子！時可斷父王命，統領國人。我今當殺沙門瞿曇，作無上至真、等正覺，於摩竭國界，新王、新佛，不亦快哉！如日貫雲，靡所不照，如月雲消，眾星中明。」爾時，婆羅留支王子𣈳收父王，著鐵牢中，更立臣佐，統領人民。 
<p/>爾時，有<note n="e17.145"/>眾多比丘入羅閱城乞食，便聞提婆達兜教王子收父王，著鐵牢中，更立臣佐。是時，眾多比丘乞食已<note n="e17.146"/>，還歸所在，攝舉衣鉢，往至世尊所。頭面禮足，白世尊曰：「朝入城乞食，聞提婆達兜愚人教王子使收父王，閉著牢獄，更立臣佐。復敕王子言：『汝殺父王，我害如來，於此摩竭國界，新王、新佛，不亦快哉！』」
<p/>爾時，世尊告諸比丘：「若主治化，不以正理<note n="e17.147"/>，爾時臣佐亦行非法；臣佐已行非法<note n="e17.148"/>，爾時王太子亦行非法；太子已行非法，爾時羣臣、長吏亦行非法；羣臣、長吏已行非法，爾時國界人民亦行非法；國界人民已行非法，爾時人眾兵馬亦行非法；兵眾已行非法，爾時日月倒錯運度失時；日月已失時，便無年歲；已無年歲，日差月錯，無復精光；日月已無精光，爾時星宿現怪。星宿已現變怪；便有暴風起；已有暴風起，神祇瞋恚；神祇已瞋恚，爾時風雨不時。爾時穀子在地者便不長大，人民之類、蜎飛蠕動，顏色改變，壽命極短。
<p/>「若復有時，王法治正，爾<note n="e17.149"/>時羣臣亦行正法；羣臣已行正法，時王太子亦行正法；王太子已行正法，爾時長吏亦行正法；長吏已行正法，國界人民亦行正法；日月順常，風雨以時，災怪不現；神祇歡喜，五穀熾盛，君臣和穆相視，如兄如弟，終無增損；有形之類，顏色光潤，食自消化，無有災害，壽命極長，人所愛敬。」
<p/>爾時，世尊便說此偈：
<p/>「猶如牛渡<note n="e17.150"/>水，導者而不正，
<p/>一切皆不正，斯由本導故。
<p/>眾生亦如是，眾中必有導，
<p/>導者行非法，況復下細人。
<p/>萌<note n="e17.151"/>類盡受苦，由王法不正，
<p/>以知非法行，一切民亦然。
<p/>猶如牛 *渡水，導者而行正，
<p/>從者亦皆正，斯由本導故。
<p/>眾生亦如是，眾中必有導，
<p/>導者行正法，況復下庶人。
<p/> *萌類盡受樂，由王法教正，
<p/>以知正法行，一切民亦然<note n="e17.152"/>。
<p/>「是故，諸比丘！當捨非法而行正法。如是，諸比丘！當作是學！」
<p/>爾時，諸比丘聞佛所說，歡喜奉行！
<p/>增壹阿含<note n="e17.153"/>經卷第八<note n="e17.154"/> 
慚愧品第十八
<sid n="141"/><note n="e18.3"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「有二妙法擁護世間。云何為二法？所謂有慚、有愧也。諸比丘！若無此二法，世間則不別有父、有母、有兄、有弟、有<note n="e18.4"/>妻子、知識、尊長、大小，便當與豬、雞、狗<note n="e18.5"/>、牛、羊六畜之類而同一等。以其世間有此二法擁護世間，則別有父母、兄弟、妻子、尊長、大小，亦不與六畜共同。是故，諸比丘！當習有慚、有愧。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="142"/><note n="e18.6"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「世有二人，無有厭足而取命終。云何為二人？所謂得財物恆藏舉之；復有得物而喜與人。是謂二人無有厭足而取命終。」
<p/>爾時，有比丘白世尊曰：「我等，世尊！不解<note n="e18.7"/>此略說之義。云何得物藏舉？云何得物與人？唯願世尊廣演其義！」
<p/>世尊告曰：「諦聽！諦聽！善思念之，吾當為汝分別其義。」
<p/>對曰：「如是。」
<p/>爾時，佛告諸比丘：「於是，有族姓子學諸技<note n="e18.8"/>術，或習田作，或習書疏，或習計算，或習天文，或習地理，或習卜相，或學遠使，或作王佐，不避寒暑、飢寒、勤苦，而自營己。彼作是功力而獲財物，彼人不能食噉，亦不與妻子，亦不與奴婢親親之屬，皆悉不與。彼所得財物，或王劫奪，或復被賊<note n="e18.9"/>，或火燒水漂<note n="e18.10"/>，分散異處，不獲其利，卽於家中有人分散此物，不得停住。是謂，比丘！得財藏舉者也。
<p/>「彼云何得財分布？有族姓子學諸技<note n="e18.11"/>術，或習田作，或習書疏，或習計算，或習天文<note n="e18.12"/>、地理，或習卜相，或學遠使，或作王佐，不避寒暑、飢寒、勤苦，而自營己。彼作是功力而獲財物，彼人惠<note n="e18.13"/>施眾生，給與父母、奴婢、妻子，亦復廣及沙門、婆羅門，造諸功德，種天上之福。是謂，比丘！得而 *惠施。是謂，比丘！二人無厭足。如前一人得財物而舉者，當念捨離；第二人得而廣布，當學此業。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="143"/><note n="e18.14"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「常當法施，勿習食施。所以然者，汝等今有果報之祐，使我弟子恭敬於法，不貪利養。設貪利養者，則有大過於如來所。何以故？謂眾生類不分別法，毀世尊教；已毀世尊教，後不復得至涅槃道，我便有恥。所以然者，謂如來弟子貪著利養，不行於法，不分別法，毀世尊教，不順正法；已毀世尊教，復不至<note n="e18.15"/>涅槃道。汝今，比丘！當念法施，勿思欲施，便得稱譽，名<note n="e18.16"/>聞四遠，恭敬於法，不貪財物，此則無有羞恥。所以然者，如來弟子以好<note n="e18.17"/>法施，不貪思欲之施。是謂，比丘！當念法施，勿學財施。汝等比丘！吾說此義為因，何義而說此緣乎？」
<p/>爾時，諸比丘白世尊曰：「唯願世尊事事分別！」
<p/>爾時，世尊告諸比丘：「昔有一人請吾供養，然吾爾時有遺餘法而可除棄。有二比丘從遠方來，形體困篤，顏色變易。爾時，我便語彼比丘，作是語：『有遺餘法而可除棄，隨時須者，便可取之而自營己。』
<p/>「時，一比丘便作是念：世尊今日有遺餘法而可除棄，隨時須者，便可取之。設復我等不取食者，便當以此食捨<note n="e18.18"/>于<note n="e18.19"/>淨地，若著水中。然今<note n="e18.20"/>我等宜取此食，以充虛乏，加得氣力。爾時，彼比丘復作是學<note n="e18.21"/>，佛亦作是說：『當行法施，莫行思欲之施。所以然者，施中之上無過財施，然復法施於中最尊。』我今堪任竟日不食，猶得自濟，不須受彼信施之福。爾時，彼比丘便自息意不取彼施，形體困篤，不自顧命。
<p/>「彼時，第二比丘復作是念：世尊亦有遺餘之法而可除者，設我等不取食者，便當困篤。今以此食用充虛乏，加得氣力，晝夜安寧。爾時，彼比丘便取食之，晝夜安隱，氣力充足。」
<p/>佛告諸比丘：「彼比丘雖復取彼供養，除去虛乏，氣力充足，不<note n="e18.22"/>如先前比丘可敬、可貴，甚可尊重。彼比丘長夜名稱遠聞，於律知足，易充易滿。諸比丘當學法施，勿學思欲之施。我前所說<note n="e18.23"/>者，由此因緣。」
<p/>爾時，世尊說此語已，便從座<note n="e18.24"/>起而去。
<p/>是時，眾多比丘復作是念：向者，世尊略說其要，竟不廣普，便從 *座起，入寂靜室。今此眾中誰能堪任於此略義而廣普演其義者也<note n="e18.25"/>？是時，眾多比丘復作是念：今尊者舍利弗，世尊所譽，我當盡共詣彼舍利弗所。是時，眾多比丘便往至尊者舍利弗所，共相禮拜，在一面坐。在<note n="e18.26"/>一面坐已，是時，眾多比丘所可從世尊聞事，盡向舍利弗說之。
<p/>是時，尊者舍利弗告諸比丘：「云何世尊弟子貪著利養，不修行法？云何世尊弟子貪修行法，不貪利養？」
<p/>爾時，眾多比丘白舍利弗曰：「我等乃從遠來，請問其義，得修行之。尊者舍利弗堪任者，便與我等廣演其義。」
<p/>舍利弗告曰：「諦聽！諦聽！善思念之，吾當與汝廣演其義。」
<p/>爾時，眾多比丘對曰：「如是。」
<p/>舍利弗告曰：「世尊弟子所學寂靜念安，聲聞弟子不如是學；世尊吐教所應滅法，而諸比丘亦不滅之；於中懈怠起諸亂想，所應為者而不肯行，所不應為者便修行之。爾時，諸賢長老比丘於三處便有羞恥。云何為三？世尊常樂寂靜之處，爾時聲聞不作是學，長老比丘便有羞恥。世尊教人當滅此法，然彼<note n="e18.27"/>比丘不滅此法，長老比丘便有羞恥。於中起亂想之念，意不專一，長老比丘便有羞恥。
<p/>「諸賢當知：中比丘於三處便有羞恥。云何為三？世尊常樂寂靜之處，爾時聲聞不作是學，中比丘便有羞恥。世尊教人當滅此法，然彼比丘不滅此法，中比丘便有羞恥。於中起亂想之念，意不專一，中比丘便有羞恥。
<p/>「諸賢當知：年少比丘於三處便有羞恥。云何為三？世尊弟子常樂寂靜之處，爾時聲聞不作是學，年少比丘便有羞恥。世尊教人當滅此法，然彼比丘不滅此法，年少比丘便有羞恥。於中復起亂想之念，意不專一，年少比丘便有羞恥。是謂，諸賢！貪著於財，不著於法。」
<p/>諸比丘白舍利弗曰：「云何比丘貪著於法，不著於財？」
<p/>舍利弗曰：「於是，比丘！世尊樂寂靜之處，聲聞亦學如來樂寂靜之處；世尊所說當<note n="e18.28"/>滅此法，諸比丘便滅此法；不懈怠，意<note n="e18.29"/>亦<note n="e18.30"/>不亂，所應行者便修行之，所不應行者便不行之。諸賢當知：長老比丘於三處便有名稱。云何為三？世尊樂寂靜之處，聲聞亦樂寂靜之處，長老比丘便有名稱。世尊教人當滅此法，爾時比丘便滅此法，長老比丘便有名稱。於中不起亂想之念，意常<note n="e18.31"/>專一，長老比丘便有名稱。
<p/>「諸賢當知：中比丘於三處便有名稱。云何為三？世尊樂寂靜之處，聲聞亦樂寂靜之處，中比丘便有名稱。世尊教人當滅此法，爾時比丘便滅此法，中比丘便有名稱。於中不起亂想之念，意常專一，中比丘便得名稱。
<p/>「諸賢當知：年少比丘於三處便有名稱。云何為三？於是，比丘！世尊樂寂靜之處，年少比丘亦樂寂靜之處，年少比丘便有名稱。世尊教人當滅此法，爾時比丘便滅此法，年少比丘便有名稱。於中不起亂想之念，意常專一，年少比丘便有名稱。
<p/>「諸賢當知：貪之為病，甚大<note n="e18.32"/>災患，瞋恚亦然。貪淫、瞋恚滅者，便得處中之道，眼生、智生，諸縛<note n="e18.33"/>休息，得至涅槃。慳嫉<note n="e18.34"/>為病，亦復極重，煩惱燒煮，憍慢亦深。幻偽不真，無慚、無愧，不能捨離，淫欲敗正。慢<note n="e18.35"/>、增上慢<note n="e18.36"/>亦復不捨。此二慢滅，便得處中之道，眼生、智生，諸縛休息，得至涅槃。」
<p/>比丘白曰：「云何，尊者舍利弗！處中之道，眼生、智生，諸縛休息，得至涅槃？」
<p/>舍利弗言：「諸賢當知：所謂賢聖八品道是，所謂<note n="e18.37"/>正見、正治、正語、正行、正命、正方便、正念、正三昧。是謂，諸賢！處中之道，眼生、智生，諸縛休息，得至涅槃。」
<p/>爾時，眾多比丘聞尊者舍利弗所說，歡喜奉行！
<sid n="144"/><note n="e18.38"/>
<p/>聞如是：
<p/>一時，佛在羅閱城迦蘭陀竹園所，與大比丘眾五百人俱。
<p/>爾時，世尊到時，著衣持鉢，入羅閱城乞食，在一街巷。爾時，彼巷有一梵志婦，欲飯食婆羅門，卽出門，遙見世尊，便往至世尊所，問世尊曰：「頗見婆羅門不？」
<p/>爾時，尊者大迦葉先在其巷。世尊便舉手指示曰：「此是婆羅門。」
<p/>是時，梵志婦熟視如來面，默然不語。爾時，世尊便說此偈：
<p/>「無欲無恚者，去愚無有癡；
<p/>漏盡阿羅漢，是謂名梵志<note n="e18.39"/>。
<p/>無欲無恚者，去愚無有癡；
<p/>以捨結使聚，是謂名梵志。
<p/>無欲無恚者，去愚無有癡；
<p/>以斷吾我慢，是謂名梵志。
<p/>若欲知法者，三佛<note n="e18.40"/>之所說；
<p/>至誠自歸彼，最尊無有上！」
<p/>爾時，世尊告大迦葉曰：「汝可往為此梵志婦，便<note n="e18.41"/>現身，得免<note n="e18.42"/>宿罪。」
<p/>是時，迦葉從佛受教，往至梵志婦舍已，就座而坐。是時，彼婆羅門婦便供辦餚饍種種飲食，以奉迦葉。
<p/>是時，迦葉卽受食飲<note n="e18.43"/>，欲度人故，而為<note n="e18.44"/>彼人說此達嚫<note n="e18.45"/>：
<p/>「祠祀火為上，眾書頌為最；
<p/>王為人中尊，眾流海為上；
<p/>眾星月為首，照明日為先；
<p/>四維及上下，於諸方域境；
<p/>天與世間人，佛為最尊上；
<p/>欲求其福者，當歸於三佛。」
<p/>是時，彼梵志婦聞此語已，卽歡喜踊躍，不能自勝，前白大迦葉曰：「唯<note n="e18.46"/>願梵志恆受我請，在此舍食！」
<p/>是時，大迦葉卽受彼請，在彼處受彼食。是時，婆羅門婦見迦葉食訖，更取一卑座，在迦葉前坐<note n="e18.47"/>。是時，迦葉以次與說微妙之法。所謂論者：施論<note n="e18.48"/>、戒論<note n="e18.49"/>、生天之論<note n="e18.50"/>，欲為不淨，斷漏為上，出家為要。尊者大迦葉已知彼梵志婦心開意解，甚懷歡喜<note n="e18.51"/>。諸佛所可常說法者：苦、集<note n="e18.52"/>、盡、道。
<p/>是時，尊者大迦葉悉為梵志婦說之時，梵志婦卽於座上諸塵垢盡，得法眼淨。猶如新淨白褻<note n="e18.53"/>，無有塵垢，易染為色，時梵志婦亦復如是，卽於座上得法眼淨。彼已得法、見法，分別其法，無有狐疑，已逮無畏，自歸三尊：佛、法、聖眾，受持五戒。是時，尊者大迦葉重為<note n="e18.54"/>梵志婦說微妙法已，卽從 *座起而去。
<p/>迦葉去未久時，婦夫婿來至家。婆<note n="e18.55"/>羅門見婦顏色甚悅，非復常人。時，婆羅門卽問其婦，婦卽以此因緣具向夫婿說之。時，婆羅門聞是語已，便將其婦共詣精舍，往至世尊所。時，婆羅門與世尊共相問訊，在一面坐。婆羅門婦頭面禮世尊足，在一面坐。時<note n="e18.56"/>，婆羅門白世尊曰：「向有婆羅門來至我家，今為所在？」
<p/>爾時，尊者大迦葉去世尊不遠，結跏趺坐，正身正意，思惟妙法。
<p/>爾時，世尊遙指示大迦葉曰：「此是尊長婆羅門也！」
<p/>婆羅門曰：「云何，瞿曇！沙門𣈳是婆羅門耶？沙門與婆羅門豈不異乎？」
<p/>世尊告曰：「欲言沙門者，卽我身是。所以然者，我卽是沙門。諸有奉持沙門戒律，我皆已得。如今欲論婆羅門者，亦我身是。所以然者，我卽是婆羅門也。諸過去婆羅門，所持法行，吾已悉知。欲論沙門者，卽大迦葉是。所以然者，諸有沙門律<note n="e18.57"/>，迦葉比丘皆悉包<note n="e18.58"/>攬。欲論婆羅門者，亦是迦葉比丘。所以然者，諸有婆羅門奉持禁戒，迦葉比丘皆悉了知。」
<p/>爾時，世尊便說此偈：
<p/>「我不說梵志，能知咒術者；
<p/>唱言生梵天，此則不離縛。
<p/>無縛無生趣，能脫一切結；
<p/>不復稱天福，卽沙門梵志。」
<p/>爾時，婆羅門白世尊曰：「言結縛者，何等名為結乎？」
<p/>世尊告曰：「欲愛是結，瞋恚是結<note n="e18.59"/>，愚癡是結，如來者無此欲愛，永滅無餘。瞋恚、愚癡亦復如是。如來無復此結。」
<p/>婆羅門曰：「唯願世尊說深妙法，無復有此諸結縛著！」
<p/>是時，世尊漸與彼婆羅門說微妙之論<note n="e18.60"/>，所謂論者：施論、戒論、生天之論，欲為不淨，斷漏為上，出家為要。爾時，世尊知彼<note n="e18.61"/>婆羅門心開意解，甚懷歡喜。古昔諸佛常所說法：苦、 *集、盡、道，爾時世尊盡為婆羅門說之。
<p/>時，婆羅門卽於座上諸塵垢盡，得法眼淨。猶如新淨白 *褻，無有塵垢，易染為色，時婆羅門亦復如是，卽於座上得法眼淨。彼已得法、見法，分別其法，無有狐疑，已逮無畏，自歸三尊：佛、法、聖眾，受持五戒，為如來真子，無復退還。
<p/>爾時，彼婆羅門夫婦聞佛所說，歡喜奉行！
<sid n="145"/><note n="e18.62"/>
<p/>聞如是：
<p/>一時，佛在羅閱城迦蘭陀竹園所，與大比丘眾五百人俱。
<p/>爾時，王阿闍世有象，名那羅祇梨，極為兇弊暴虐，勇健能降<note n="e18.63"/>外<note n="e18.64"/>怨，緣彼象力，使摩竭一國，無不靡伏。
<p/>爾時，提婆達兜便往至王阿闍世所，到已，而作是說：「大王當知：今此象惡，能降伏<note n="e18.65"/>眾怨，可以醇<note n="e18.66"/>酒，飲彼象醉。清旦，沙門瞿曇必來入城乞食，當放此醉象，蹋蹈殺之。」
<p/>時，王阿闍世聞提婆達兜教，卽告令國中：「明日清旦，當放醉象，勿令人民在里巷遊行。」
<p/>是時，提婆達兜告王阿闍世曰：「若彼沙門瞿曇有一切智，知當來事者，明日必不入城乞食。」
<p/>王阿闍世曰：「亦如尊教，設有一切智者，明日清旦不入城乞食。」
<p/>爾時，羅閱城內男女大小事佛之者，聞王阿闍世清旦當放醉象害於如來，聞已，各懷愁憂，便往至世尊所，頭面禮足，在一面住，白世尊曰：「明日清旦，願世尊勿復入城！所以然者，王阿闍世今有教令，敕語城內人民之類：『明日勿復在里巷行來，吾欲放醉象，害沙門瞿曇。設沙門有一切智，明日清旦不入城乞食。』唯願世尊勿
<p/>復入城！傷<note n="e18.67"/>害如來，世人喪目，無復救護。」
<p/>世尊告曰：「止！止！諸優婆塞！勿懷愁惱。所以然者，如來之身非俗數身，然不為他人所害，終無此事。諸優婆塞當知：閻浮里地<note n="e18.68"/>東西廣七千由旬，南北長二十一千由旬。瞿耶尼縱廣八千由旬，如半月形。弗于<note n="e18.69"/>逮縱廣九千由旬，土地方正。鬱單越<note n="e18.70"/>縱廣十千由旬，土地圓如滿月。正使此四天下醉象滿其中，如似稻、麻、藂<note n="e18.71"/>林，其數如是，猶不能得動如來毫<note n="e18.72"/>毛，況復得<note n="e18.73"/>害於如來？終無此事<note n="e18.74"/>！
<p/>「則捨四天下，復有如千天下、千日月、千須彌山<note n="e18.75"/>、千四<note n="e18.76"/>海水、千閻浮提、千瞿耶尼、千弗 *于逮、千鬱單 *越、千四天王天<note n="e18.77"/>、千三十三天、千<note n="e18.78"/>兜術天、千<note n="e18.79"/>豔天<note n="e18.80"/>、千化自在天、千他化<note n="e18.81"/>自在天，此名千世界。乃至二千世界，此名中千世界。乃至三千世界，此名三千大千世界。滿<note n="e18.82"/>其中伊羅况<note n="e18.83"/>龍王，猶不能動如來一毛，況復此象欲害如來哉？終無是處。所以然者，如來神力不可思議，如來出世，終不為人所傷害也。汝等各歸所在，如來自當知此變趣。」爾時，世尊與四部眾廣為說微妙之法。時，優婆塞、優婆斯聞正法已，各從 *座起，頭面禮足，便退而去。
<p/>爾時，世尊清旦著衣持鉢，欲入羅閱城乞食。是時，提頭賴吒天王將<note n="e18.84"/>乾沓惒等，從東方來<note n="e18.85"/>，侍從世尊。是時，毗留勒<note n="e18.86"/>王將拘槃荼<note n="e18.87"/>眾，從南方來<note n="e18.88"/>，侍從如來。西方天王<note n="e18.89"/>毗留波叉<note n="e18.90"/>將諸龍眾，侍從如來。北方天王拘毗羅<note n="e18.91"/>將羅<note n="e18.92"/>剎鬼眾，侍從如來。是時，釋提桓因將諸天人數千萬眾，從兜術<note n="e18.93"/>天沒，來至世尊所。時，梵天王將諸梵天數千萬眾，從梵天上來至世尊所。釋、梵、四天王及二十八天，大鬼神王各各相謂言：「我等今日當觀二神，龍象共鬥，誰者勝負？」
<p/>時，羅閱城四部之眾遙見世尊將諸比丘入城乞食，時城內人民皆舉聲喚曰。王阿闍世復聞此聲，問左右曰：「此是何等聲響<note n="e18.94"/>，乃徹此間？」
<p/>侍臣對曰：「此是如來入城乞食，人民見已，故有此聲。」
<p/>阿闍世曰：「沙門瞿曇亦無聖道，不知人心來變之驗。」王阿闍世卽敕象師：「汝速將象飲以 *醇酒，鼻帶利劍，卽放使走！」
<p/>爾時，世尊將諸比丘詣城門，適舉足入門。時，天地大動，諸神尊<note n="e18.95"/>天在虛空中散種種之<note n="e18.96"/>華。時，五百比丘見醉象來，各各馳走，莫知所如。時，彼暴象遙見如來，便走趣向。侍者阿難見醉象來，在世尊後，不自安處，白世尊曰：「此象暴惡，將恐相害，宜可遠之。」
<p/>世尊告曰：「勿懼！阿難！吾今當以如來神力<note n="e18.97"/>降伏此象。」
<p/>如來觀察暴象不近不遠，便化左右作諸師子王，於彼象後作大火坑。時，彼暴象見左右師子王及見火坑，卽失尿<note n="e18.98"/>放糞，無走突處，便前進向如來。爾時，世尊便說此偈：
<p/>「汝莫害於龍，龍現甚難遇；
<p/>不由害龍已，而得生善處。」
<p/>爾時，暴象聞世尊說此偈，如被火燃<note n="e18.99"/>，卽自解劍，向如來跪雙膝，投地以鼻舐如來足。時<note n="e18.100"/>，世尊伸右手摩象頭，而作是說：
<p/>「瞋恚生地獄，亦作蛇蚖形；
<p/>是故當捨恚，更莫受此身。」
<p/>爾時，神尊諸天<note n="e18.101"/>在虛空中，以若干百千種花散如來上。是時，世尊與四部*之眾、天、龍、鬼神說微妙法。爾時，見降象<note n="e18.102"/>男女六萬餘人諸塵垢盡，得法眼淨，八萬天人亦得法眼淨。時，彼醉象身中刀風<note n="e18.103"/>起，身壞命終，生四天王宮。
<p/>爾時，諸<note n="e18.104"/>比丘、比丘尼，諸優婆塞、優婆夷<note n="e18.105"/>，及天、龍、鬼神，聞世尊所說，歡喜奉行！
<sid n="146"/><note n="e18.106"/>
<p/>聞如是：
<p/>一時，佛在舍衛國衹樹給孤獨園。
<p/>爾時，尊者難陀著極妙之衣，色曜人目，著金廁履屣，復文<note n="e18.107"/>飾兩目，手執鉢器，欲入舍衛城。爾時，眾<note n="e18.108"/>多比丘遙見尊者難陀著極妙之衣，入舍衛城乞食。爾時，眾多比丘便往至世尊所，頭面禮足，在於<note n="e18.109"/>一面坐。須臾退坐，白世尊曰：「向者，難陀比丘著極妙 *之衣，色曜人目，入舍衛城乞食。」
<p/>爾時，世尊告一比丘：「汝速往至難陀比丘所：『如來呼卿！』」
<p/>對曰：「如是，世尊！」時，彼比丘受世尊教，頭面禮足而去，往至難陀比丘所，到已，語難陀曰：「世尊呼卿！」
<p/>是時，難陀聞比丘語，卽來至世尊所，到已，頭面禮足，在一面坐。
<p/>是時，世尊告難陀曰：「汝今何故著此極妙之衣，又著金廁<note n="e18.110"/>履屣，入舍衛城乞食？」時，尊者難陀默然不語。
<p/>世尊復重告曰：「云何，難陀！汝豈不以信牢固出家學道乎？」
<p/>難陀對曰：「如是，世尊！」
<p/>世尊告曰：「汝今族姓子不應律行<note n="e18.111"/>，以信牢<note n="e18.112"/>固出家學道，何由復著極妙之衣，摩治形服，欲入舍衛城乞食？與彼白衣有何差別？」
<p/>爾時，世尊便說此偈：
<p/>「何日見難陀，能持<note n="e18.113"/>阿練行；
<p/>心樂沙門法，頭陀度無極。
<p/>「汝今，難陀！更莫造此如是之行！」
<p/>爾時，尊者難陀及四部眾聞佛所說，歡喜奉行！
<sid n="147"/><note n="e18.114"/>
<p/>聞如是：
<p/>一時，佛在舍衛國祇樹給孤獨園。
<p/>爾時，尊者難陀不堪行梵行，欲脫法衣，習白衣行。
<p/>爾時，眾多比丘往至世尊所，頭面禮足，在一面坐。爾時，眾多比丘白世尊曰：
<p/>「難陀比丘不堪行梵行，欲脫法服<note n="e18.115"/>，習居家行。」
<p/>爾時，世尊告一比丘：「汝往至難陀所，云：『如來喚卿。』」
<p/>對曰：「如是，世尊！」時，彼比丘受世尊教，卽從 *座起，禮世尊足，便退而去，至彼難陀比丘所，云：「世尊喚難陀！」
<p/>對曰：「如是。」
<p/>爾時，難陀比丘尋隨<note n="e18.116"/>此比丘至世尊所，頭面禮足，在一面坐。是時，世尊告難陀曰：「云何，難陀！不樂修梵行，欲脫法衣，修白衣行乎？」
<p/>難陀對曰：「如是，世尊！」
<p/>世尊告曰：「何以故？難陀！」
<p/>難陀對曰：「欲心熾然，不能自禁！」
<p/>世尊告曰：「云何，難陀！汝非族姓子出家學道乎？」
<p/>難陀對曰：「如是，世尊！我是族姓子，以信牢固出家學道。」
<p/>世尊告曰：「汝族姓子！此非其宜，已<note n="e18.117"/>捨家學道修清淨行，云何捨於正法而<note n="e18.118"/>欲習穢汙？難陀當知：有二法無厭足，若有人習此法者終無厭足。云何為二法？所謂淫欲及飲酒。是謂二法無厭足。若有人習此二法，終無厭足；緣此行果，亦不能得無為之處。是故，難陀！當念捨<note n="e18.119"/>此二法，後必成無漏之報。汝今，難陀！善修梵行！趣道之果，靡不由之。」
<p/>爾時，世尊便說此偈：
<p/>「蓋屋不密，天雨則漏；
<p/>人不惟行，漏淫、怒、癡。
<p/>蓋屋善密，天雨不漏；
<p/>人能惟行，無淫、怒、癡。」
<p/>爾時，世尊復作是念：此族姓子欲意極多，我今宜可以火滅火。是時，世尊卽以神力手執難陀，猶如力人屈伸臂頃，將難陀至香<note n="e18.120"/>山上。爾時，山上有一巖<note n="e18.121"/>穴，復有一瞎獼猴在彼住止。是時，世尊右手執難陀而告之曰：「汝難陀！頗見此瞎獼猴不？」
<p/>對曰：「如是，世尊！」
<p/>世尊告曰：「何者為妙？為孫陀利<note n="e18.122"/>釋種妙耶？為此瞎獼猴妙乎？」
<p/>難陀對曰：「猶如有人傷極惡犬鼻，復加毒塗，彼犬倍惡。此亦如是，孫陀利釋女，今以此瞎獼猴相比，不可為喻。猶如𧂐焚<note n="e18.124"/>燒山野，加益以乾<note n="e18.125"/>薪，火轉熾然<note n="e18.126"/>。此亦如是，我念彼釋女，不去心懷！」
<p/>爾時，世尊如屈伸臂頃，從彼山不現，便至三十三天。爾<note n="e18.127"/>時，三十三天上諸天普集善法講堂<note n="e18.128"/>。去善法講堂不遠，復有宮殿，五百玉女自相娛樂。純有女人，無有男子。爾時，難陀遙見五百天女，作倡伎樂，自相娛樂。見已，問世尊曰：「此是何等，五百天女作倡伎<note n="e18.129"/>樂，自相娛樂？」
<p/>世尊告曰：「汝難陀自往問之。」
<p/>是時，尊者難陀便往至五百天女所，見彼宮舍，敷好坐具若干百種，純是女人，無有男子。是時，尊者難陀問彼天女曰：「汝等是何天女，各相娛樂，快樂如是？」
<p/>天女報曰：「我等有五百人，悉皆清淨，無有夫主。我等聞有世尊弟子，名曰難陀，是佛姨母兒。彼於如來所，清淨修梵行，命終之後當生此間，與我等作夫主，共相娛樂。」
<p/>是時，尊者難陀甚懷喜悅，不能自勝，便作是<note n="e18.130"/>念：我今是世尊弟子，且又<note n="e18.131"/>復是姨母兒，此諸天女皆當為我作婦。是時，難陀便退而去，至世尊所。
<p/>世尊告曰：「云何，難陀！彼玉女何所言說？」
<p/>難陀報曰<note n="e18.132"/>：「彼玉女各作是說：『我等<note n="e18.133"/>各無夫主，聞有世尊弟子善修梵行，命終之後，當來生此。』」
<p/>世尊告曰：「難陀！汝意云何？難陀！汝意云何<note n="e18.134"/>？」
<p/>難陀報曰：「爾時，卽自生念：我是世尊弟子，又且復是佛姨母兒，此諸天女盡當與我作妻。」
<p/>世尊告曰：「快哉！難陀！善修梵行，我當與汝作證，使此五百女人皆為<note n="e18.135"/>給使。」
<p/>世尊復告曰<note n="e18.136"/>：「云何，難陀！孫陀利釋女妙耶？為是五百天女妙乎？」
<p/>難陀報曰：「猶如山頂瞎獼猴在孫陀利前，無有光澤，亦無有色。此亦如是，孫陀利在彼<note n="e18.137"/>天女前，亦復如是，無有光澤。」
<p/>世尊告曰：「汝善修梵行，我當證汝得此五百天女<note n="e18.138"/>。」
<p/>爾時，世尊便作是念：我今<note n="e18.139"/>當以火滅難陀火。猶如力人屈伸臂頃，世尊右手執難陀臂將至地獄中。爾時，地獄眾生受若干苦惱。爾時，彼地獄中有一大鑊，空無有人。見已，便生恐懼，衣毛皆豎，前白世尊<note n="e18.140"/>曰：「此諸眾生皆受苦痛，唯有此釜而獨空無人。」
<p/>世尊告曰：「此者名為<note n="e18.141"/>阿毗地獄<note n="e18.142"/>。」
<p/>爾時，難陀倍復恐怖，衣毛皆豎，白世尊曰：「此是阿毗地獄，而獄<note n="e18.143"/>自空，亦無罪人？」
<p/>世尊告曰：「汝難陀自往問之。」
<p/>是時，尊者難陀便自往<note n="e18.144"/>問曰：「云何，獄卒！此是何獄？此是何獄<note n="e18.145"/>空無有人？」
<p/>獄卒報曰：「比丘當知：釋迦文佛弟子名曰難陀，彼於如來所，淨修<note n="e18.146"/>梵行，身壞命終，生善處天上，於彼壽千歲，快自娛樂。復於彼終，生此阿毗地<note n="e18.147"/>獄中，此空鑊者卽是其室<note n="e18.148"/>。」
<p/>時<note n="e18.149"/>，尊者難陀聞此語已，便懷怖懅，衣毛皆豎，卽生此念：此之空釜，正為我耳！來至世尊所，頭面禮足，白世尊曰：「願受懺悔，我自罪緣，不修梵行，觸嬈如來。」
<p/>爾時，尊者難陀便說此偈：
<p/>「人生不足貴，天壽盡亦喪；
<p/>地獄痛酸苦，唯有涅槃樂。」
<p/>爾時，世尊告難陀曰：「善哉！善哉！如汝所言，涅槃者最是快樂。難陀！聽汝懺悔，汝<note n="e18.150"/>愚、 *汝癡，自知有咎。於如來所，今受汝悔過，後更莫犯！」
<p/>爾時，世尊屈伸臂頃，手執難陀，從地獄不現，便至舍衛城祇樹給孤獨園。
<p/>爾時，世尊告難陀曰：「汝今，難陀！當修<note n="e18.151"/>二法。云何為二法？所謂止與觀也。復當更修二法。云何為二法<note n="e18.152"/>？生死不可樂，知涅槃為樂，是謂二法。復當更修二法。云何為二法？所謂智與辯也。」爾時，世尊以此種種法向難陀說。
<p/>是時，尊者難陀從世尊受教已，從 *座起，禮世尊足，便退而去，至安陀園。到已，在一樹下結跏<note n="e18.153"/>趺坐，正身正意，繫念在前，思惟如來如此言教。是時，尊者在閑靜處，恆思惟如來教，不去須臾。所以族姓子，以信牢固出家學道，修無上梵行：生死已盡，梵行已立，所作已辦，更不復受有，如實知之。是時，尊者難陀便成阿羅漢。已成阿羅漢，卽從 *座起，整衣服至世尊所，頭面禮足，在一面坐。
<p/>是時，尊者難陀白世尊曰：「世尊前許證弟子五百天女者，今盡捨之。」
<p/>世尊告曰：「汝今生死已盡，梵行已立，吾𣈳捨之。」
<p/>爾時，便說偈曰：
<p/>「我今見難陀，修行沙門法；
<p/>諸惡皆以息，頭陀無有失。」
<p/>爾時，世尊告諸比丘言：「得阿羅漢者，今難陀比丘是。無淫、怒、癡，亦是難陀比丘。」
<p/>爾時，諸比丘聞佛所說，歡喜奉行！
<sid n="148"/><note n="e18.154"/>
<p/>聞如是：
<p/>一時，佛在釋翅瘦迦毗羅越尼拘留園<note n="e18.155"/>中，與大比丘五百人俱。
<p/>爾時，大愛道瞿曇彌<note n="e18.156"/>便往至<note n="e18.157"/>世尊所，頭面禮足，白世尊曰：「願世尊長化愚冥，恆護生命！」
<p/>世尊告曰：「瞿曇彌！不應向如來作是言，如來延<note n="e18.158"/>壽無窮，恆護其命。」
<p/>是時，大愛道瞿曇彌𣈳說此偈：
<p/>「云何禮最勝，世間無與等；
<p/>能斷一切疑，由是說此語？」
<p/>爾時，世尊復以偈報瞿曇彌曰：
<p/>「精進意難缺，恆有勇猛心；
<p/>平等視聲聞，此則禮如來。」
<p/>是時，大愛道白世尊曰：「自今以後當禮世尊，如今如來敕視<note n="e18.159"/>一切眾生，意無增減。天上、人中及阿須倫，如來為最上！」
<p/>是時，世尊可大愛道所說。大愛道<note n="e18.160"/>卽從座<note n="e18.161"/>起，頭面禮足，便退而去。
<p/>爾時，世尊告諸比丘：「我聲聞中第一弟子廣識多知，所謂大愛道是。」
<p/>是<note n="e18.162"/>時，諸比丘聞佛所說，歡喜奉行！
<sid n="149"/><note n="e18.163"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「有此二人，於如來眾<note n="e18.164"/>而興誹謗。云何為二人？謂非法言是法，謂法言<note n="e18.165"/>是非法，是謂二人，誹謗如來。復有二人不誹謗如來。云何為二？所謂非法卽是非法，真法卽是真法，是謂二人不誹謗如來。是故，諸比丘！非法當言非法，真法當言真法。如是，諸比丘！當作是學！」
<p/>爾時，諸比丘聞佛所說，歡喜奉行！
<p/>（一五○）<note n="e18.166"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「有此二人獲福無量。云何為二？所謂應稱譽者便<note n="e18.167"/>歎譽之，不應稱者亦不稱歎之，是謂二人獲福無量。復有二人受罪無量。何等為二？所謂可稱歎<note n="e18.168"/>反更誹謗，不應稱嘆者而更稱嘆。諸比丘！莫作是學！」
<p/>爾時，諸比丘聞佛所說，歡喜奉行！
<p/>增壹阿 *含經卷第九<note n="e18.169"/>  
勸請品第十九
<sid n="151"/><note n="e19.2"/>
<p/>聞如是：
<p/>一時，佛在摩竭國道場樹下<note n="e19.3"/>。
<p/>爾時，世尊得道未久，便生是<note n="e19.4"/>念：我今甚深之法難曉難了，難可覺知，不可思惟，休息微妙，智者所覺知，能分別義理，習之不厭，卽得歡喜。設吾與人說妙法者，人不信受，亦不奉行者<note n="e19.5"/>，唐有其勞，則有所損。我今宜可默然，何須說法！
<p/>爾時，梵天<note n="e19.6"/>在梵天上，遙知如來所念，猶如士夫屈伸臂頃，從梵天上沒不現，來至世尊所，頭面禮足，在一面住。爾時，梵天白世尊曰：「此閻浮提必當壞敗，三界<note n="e19.7"/>喪目。如來、至真、等正覺出現於世，應演法寶，然今復不暢演法味，唯<note n="e19.8"/>願如來普為眾生廣說深法！又此眾生根原<note n="e19.9"/>易度，若不聞者，永失法眼。此應為法之遺子，猶如優鉢蓮華、拘牟頭華、分陀利華<note n="e19.10"/>，雖出於地，未出水上，亦未開敷。是時，彼華漸漸欲生，故未出水。或時此華以出水上，或時此華不為水所著。此眾生類亦復如是，為生、老、病、死所見逼促，諸根應熟，然不聞法而便喪者，不亦苦哉！今正是時，唯願世尊當為說法！」
<p/>爾時，世尊知梵天心中所念，又慈愍一切眾生故，說此偈曰：
<p/>「梵天今來勸，如來開法門；
<p/>聞者得篤信，分別深法要。
<p/>猶在<note n="e19.11"/>高山頂，普觀眾生類；
<p/>我今有此法，昇堂現法眼。」
<p/>爾時，梵天便作是念：如來必為眾生說深妙法。歡喜踴躍，不能自勝。頭面禮足已，卽還天上。
<p/>爾時，梵天聞佛所說，歡喜奉行！
<sid n="152"/><note n="e19.12"/>
<p/>聞如是：
<p/>一時，佛在波羅㮈國仙人鹿苑<note n="e19.13"/>中。
<p/>爾時，世尊告諸比丘：「有此二事，學道者不應親近。云何為二事？所謂著欲及樂之法，此是下卑<note n="e19.14"/>凡賤之法，又此諸苦眾惱百端，是謂二事學道者不應親近。如是，捨此二事已，我自有至要之道得成正覺，眼生、智生，意得休息，得諸神通，成沙門果，至於涅槃。
<p/>「云何為至要之道得成正覺，眼生、智生，意得休息，得諸神通，成沙門果，至於涅槃？所謂此賢聖八品道是。所謂等見、等治、等語、等業、等命、等方便、等念、等定，此名至要之道。令<note n="e19.15"/>我得成正覺，眼生、智生，意得休息，得諸神通，成沙門果，至於涅槃。如是，諸比丘！當學捨上二事，習於至要之道。如是，諸比丘！當作是學！」
<p/>爾時，諸比丘聞佛所說，歡喜奉行！
<p/>羅云‧迦葉‧龍，二難‧大愛道，
<p/>誹謗非‧梵請<note n="e19.16"/>，二事最在後<note n="e19.17"/>。
<sid n="153"/><note n="e19.18"/>
<p/>聞如是：
<p/>一時，佛在舍衛國祇樹給孤獨園。
<p/>爾時，釋提桓因至世尊所，到已，頭面禮足，在一面住，白世尊曰：「云何比丘斷於愛欲，心得解脫，乃至究竟安隱之處，無有諸患，天、人所敬？」
<p/>爾時，世尊告釋提桓因曰：「於是，拘翼！若是<note n="e19.19"/>比丘聞此空法解無所有，則得解了一切諸法，如實知之。身所覺知苦樂之法，若不苦不樂之法，卽於此身觀悉無常，皆歸於空，彼已觀此不苦不樂之變，亦不起想，以<note n="e19.20"/>無有想，則無恐怖； *以無恐怖，則般涅槃：生死已盡，梵行已立，所作已辦，更不復受有，如實知之。是謂，釋提桓因！比丘斷於愛欲，心得解脫，乃至究竟安隱之處，無有災患，天、人所敬。」
<p/>爾時，釋提桓因禮世尊足已，繞三匝而退。
<p/>當於爾時，尊者大目犍連去世尊不遠結跏趺坐，正身正意，繫念在前。爾時，尊者大目犍連便作是念：向者，帝<note n="e19.21"/>釋得道跡而問事耶？為不得道跡而<note n="e19.22"/>問義耶？我今當試之。爾時，尊者大目犍連卽以神足，如人<note n="e19.23"/>屈伸臂頃，便至三十三天。
<p/>爾時，釋提桓因遙見大目犍連遠來<note n="e19.24"/>，卽起奉迎，並作是語：「善來，尊者大目犍連！尊自不至此，亦大久矣！願欲與尊論說法義，願在此處坐。」
<p/>是時，目犍連問釋提桓因曰：「世尊與汝說斷愛欲之法，我欲聞之，今正是時，可與我說之。」
<p/>釋提桓因白言：「我今諸天事猥多，或自有事，或復有諸天事，我所聞<note n="e19.25"/>者卽時而忘。昔者，目連！與諸阿須倫共鬥，當鬥之日，諸天得勝，阿須倫退。爾時，我身躬往自戰，尋復領諸天還上天宮，坐最勝講堂。因鬥勝故，故名為最勝講堂。階<note n="e19.26"/>巷成行，陌陌相值，一一階頭，七百樓閣，一一樓閣上，各七玉女，一一玉女，各有七使人。願尊目連在彼觀看。」
<p/>爾時，釋提桓因及毗沙門天王在尊者目連後，往至最勝講堂所。是時，釋提桓因及毗沙門天王，白大目犍連曰：「此是最勝講堂，悉可遊看。」
<p/>目犍<note n="e19.27"/>連曰：「天王！此處極為微妙，皆由前身所作福祐故，致此自然寶堂，猶如人間小有樂處，各自慶賀，如天宮無異，皆由前身作福所致。」
<p/>爾時，釋提桓因左右玉女，各各馳走，莫知所如，猶如<note n="e19.28"/>人間有所禁忌，皆懷慚愧。是時，釋提桓因所將玉女亦復如是，遙見大目犍連來，各各馳走，莫知所湊。時，大目 *犍連便作是念：此釋提桓因意甚放逸，我今<note n="e19.29"/>宜可使懷恐怖。
<p/>是時，尊者大目犍連𣈳以右<note n="e19.30"/>腳指案地，彼宮殿六變<note n="e19.31"/>震動。是時，釋提桓因及毗沙門天王皆懷恐怖，衣毛皆豎，而作是念：此大目犍連有大神足，乃能使此宮殿六返<note n="e19.32"/>震動，甚奇！甚特！未曾有是！是時，大目犍連便作是念：今此釋身以懷恐怖，我今宜可問其深義。
<p/>「云何？拘翼！如來所說除愛欲經者，今正是時，唯願與我等說！」
<p/>釋提桓因報言：「目連！我前至世尊所，頭面禮足，在一面住。是時，我卽白世尊曰：『云何比丘斷於愛欲，心得解脫，乃至究竟至無為處，無有患苦，天、人所敬？』
<p/>「爾時，世尊便告我言：『於是，拘翼！諸比丘聞法已，都無所著，亦不著色，盡解一切諸法，了無所有。以<note n="e19.33"/>知一切諸法已，若苦、若樂、若<note n="e19.34"/>不苦不樂，觀了無常，滅盡無餘，亦無斷壞。彼 *以觀此，已都無所著，已不起世間想，復無恐怖；以<note n="e19.35"/>無恐怖，便般涅槃：生死已盡，梵行已立，所作已辦，更不復受有，如實知之。是謂，釋提桓因！比丘斷欲，心得解脫，乃至究竟無為之處，無有患苦，天、人所敬。』爾時，我聞此語已，便禮世尊足，遶三匝，卽退而去，還歸天上。」
<p/>是時，尊者大目犍連以深法之語，向釋提桓因及向毗沙門具分別之。爾時，目 *犍連具說法已，猶如士夫屈伸臂頃，從三十三天沒不現，便來至舍衛城<note n="e19.36"/>祇樹給孤獨園，至世尊所，頭面禮足，在一面坐。
<p/>爾時，目犍連卽於座上白世尊曰：「如來前與釋提桓因說除欲之法，唯願世尊當與我說之！」
<p/>爾時，世尊告目犍連曰：「汝當知之，釋提桓因來至我所，頭面禮足，在一面立。爾時，釋提桓因問我此<note n="e19.37"/>義：『云何，世尊！比丘斷愛欲，心得解脫？』爾時，我告釋提桓因曰：『拘翼！若有比丘解知一切諸法空無所有，亦無所著，盡解一切諸法了無所有， *以知一切諸法無常，滅盡無餘，亦無斷壞。彼已<note n="e19.38"/>觀此，已都無所著，已不起世間想，復無恐怖；已無恐怖，便般涅槃：生死已盡，梵行已立，所作已辦，更不復受有，如實知之。是謂，釋提桓因！比丘斷欲，心得解脫。』爾時，釋提桓因卽從座<note n="e19.39"/>起，頭面禮我<note n="e19.40"/>足，便退而去，還歸天上。」
<p/>爾時，大目犍連聞佛所說，歡喜奉行！
<sid n="154"/><note n="e19.41"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「世間有此二人，若見雷電霹靂，無有恐怖。云何為二人？獸王師子、漏盡阿羅漢。是謂，比丘！有此二人在於世間，若見雷電霹靂，不懷恐怖。是故，諸比丘！當學漏盡阿羅漢。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="155"/><note n="e19.42"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「有此二法，令人無有智慧。云何為二法？不喜問勝人，但貪睡眠無精進意。是謂，比丘！有此二法，令人無有智慧。復有二法，令人成大智慧。云何為<note n="e19.43"/>二法？好問他義，不貪睡眠有精進意。是謂，比丘！有此二法，令人有智慧。當學<note n="e19.44"/>遠離惡法。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="156"/><note n="e19.45"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「有此二法，令人貧賤，無有財貨。云何為二法？若見他<note n="e19.46"/>施<note n="e19.47"/>時便禁制之，又自不肯布施。是謂，比丘！有此二法，令人貧賤，無有財寶。比丘！復<note n="e19.48"/>有二法，令人富貴。云何為二法？若見人與他物時助其歡喜，己好布施。是謂，比丘！有此二法，令人富貴。如是，諸比丘！當學惠施，勿有貪心！」
<p/>爾時，諸比丘聞佛所說，歡喜奉行！
<sid n="157"/><note n="e19.49"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「有此二法，令人生貧賤家。云何為二法？不孝父母、諸尊師長，亦不承事勝己<note n="e19.50"/>者。是謂，比丘！有此二法，令人生貧賤家。諸比丘<note n="e19.51"/>！復有二法生豪族家。云何為二？恭敬父母、兄弟、宗族，將至己家，惠施所有。是謂，比丘！有此二法，生豪族家。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="158"/><note n="e19.52"/>
<p/>聞如是：
<p/>一時，佛在舍衛國祇樹給孤獨園。
<p/>爾時，梵志女名須深，往至尊者大拘絺羅所。到已，頭面禮足，在一面坐。爾時，彼梵志女須深白拘絺羅曰：「優蹋藍弗、羅勒迦藍<note n="e19.53"/>，此深法中，竟不受化，各取命終。世尊記此二人曰：『一人生不用處<note n="e19.54"/>，一人生有想無想處<note n="e19.55"/>。此二人盡其壽命，各復命終，一人當為邊地國王，傷害人民，不可稱計。一人當為著翅惡狸，飛行走獸無得脫者，命終之後各生地獄中。』然復世尊不記彼人何時當盡苦際，何故世尊不記彼人當盡苦際？」
<p/>爾時，尊者拘絺羅語須深女人曰：「所以世尊不說<note n="e19.56"/>者，皆由無人問此義故，是故，世尊不記彼人何時當盡苦際。」
<p/>須深女人曰：「於是如來以取<note n="e19.57"/>涅槃，是故不得問之。若當在世者，便<note n="e19.58"/>往問其義，如今尊者拘絺羅與我說之，彼人何時當盡苦際？」
<p/>爾時，尊者拘絺羅便說此偈：
<p/>「種種果不同，眾生趣亦然；
<p/>自覺覺人者，我無此辯說。
<p/>禪智解脫辯，憶本天眼通；
<p/>能盡苦原<note n="e19.59"/>本，我無此辯說。」
<p/>爾時，須深女人便說此偈：
<p/>「善逝有此智，質直無瑕穢；
<p/>勇猛有所伏，求於大乘行。」
<p/>是時，尊者拘絺羅復說此偈：
<p/>「是意甚難得，能獲異法要；
<p/>難為能辦<note n="e19.60"/>之，向於奇特事。」
<p/>爾時，尊者與彼須深女人具說法要，便發喜心。時，彼女人卽從座<note n="e19.61"/>起，頭面禮足，便退而去。
<p/>時，須深女人聞尊者拘絺羅所說，歡喜奉行！
<sid n="159"/><note n="e19.62"/>
<p/>聞如是：
<p/>一時，尊者摩訶迦遮延<note n="e19.63"/>遊婆那國深池水側<note n="e19.64"/>，與大比丘眾五百人俱。
<p/>爾時，尊者迦遮延有此名聞<note n="e19.65"/>，流聞四遠。尊者長老姦荼婆羅門<note n="e19.66"/>在此遊化。爾時，婆羅門聞尊者迦遮延在此池側遊化，將五百比丘。尊者長老功德具足，我今可往問訊彼人。是時，上色婆羅門將五百弟子，往至尊者迦遮延所，共相問訊，在一面坐。
<p/>爾時，彼婆羅門問尊者迦遮延曰：「如迦遮延所行，此非法、律：年少比丘不向我等諸高德婆羅門作禮。」
<p/>迦遮延曰：「婆羅門當知：彼如來、至真、等正覺，說此二地。云何為二地？一名老地，二名壯地。」
<p/>婆羅門問曰：「何者為<note n="e19.67"/>老地？何者 *為壯地？」
<p/>迦遮延曰：「正使婆羅門年在八十、九十，彼人不止淫欲，作諸惡行，是謂婆羅門雖可言<note n="e19.68"/>老，今在壯地。」
<p/>婆羅門曰：「何者年壯住在老地？」
<p/>迦遮延曰：「婆羅門！若有比丘年在二十，或三十、四十、五十，彼亦不習淫欲，亦不作惡行，是謂婆羅門年壯在老地。」
<p/>婆羅門曰：「此大眾中頗有一比丘不行淫法<note n="e19.69"/>，不作惡行乎？」
<p/>迦遮延曰：「我大眾中無有一比丘習欲作惡者。」
<p/>時，婆<note n="e19.70"/>羅門卽從 *座起，禮諸比丘足，並作是語：「汝今年少住於老地，我今年老住於<note n="e19.71"/>少地。」
<p/>爾時，彼婆羅門復往至迦遮延所，頭面禮足，而自陳說：「我今自歸迦遮延及比丘僧，盡形壽不殺。」
<p/>迦遮延曰：「汝今莫自歸我，我所自歸者汝可趣向之。」
<p/>婆羅門曰：「尊者迦遮延！為自歸誰？」
<p/>時，尊者迦遮延便長跪向如來所般涅槃處：「有釋種子出家學道，我恆自歸彼，然彼人卽是我師。」
<p/>婆羅門曰：「此沙門瞿曇為在何處？我今欲見之。」
<p/>迦遮延曰：「彼如來已取<note n="e19.72"/>涅槃。」
<p/>婆羅門言：「若如來在世者，我乃可百千由旬往問訊之。彼如來雖 *取涅槃，我今重自<note n="e19.73"/>歸作禮及佛、法、眾，盡其形壽，不復殺生。」
<p/>爾時，上色婆羅門聞尊者迦遮延所說，歡喜奉行！
<sid n="160"/><note n="e19.74"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「有二人出現世間，甚難得遇。云何為二人？能說法人出現於世，甚難得值；能聞法人受持奉行，甚難得值。是謂，比丘！有此二人出現世間，甚難得遇。是故，諸比丘！當學說法，當學聞法。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="161"/><note n="e19.75"/>
<p/>聞如是：
<p/>一時，佛遊摩竭國界，漸來至毗舍離城<note n="e19.76"/>。爾時，在毗舍離北<note n="e19.77"/>闇婆婆利園<note n="e19.78"/>中，與大比丘眾五百人俱。
<p/>爾時， *闇婆婆利<note n="e19.79"/>女聞世尊來在園中，與大比丘五百人俱。爾時，彼女駕乘羽寶<note n="e19.80"/>之車，便往出毗舍離城，至俠<note n="e19.81"/>道口，卽<note n="e19.82"/>到世尊所，自<note n="e19.83"/>下車往至世尊所。
<p/>爾時，世尊遙見彼女來，便告諸比丘：「皆悉專精，勿起邪想。」
<p/>是時，女人至世尊所，頭面禮足，在一面坐。爾時，世尊說極妙之<note n="e19.84"/>法。說極妙 *之法已，女白佛言：「唯願<note n="e19.85"/>世尊當受我請及比丘僧！」
<p/>爾時，世尊默然受女請。女見世尊默然受請已，卽從 *座起，頭面禮足，復道而歸。
<p/>爾時，毗舍離城男女大小，聞世尊在 *闇婆婆利園中，與大比丘眾五百人俱。時<note n="e19.86"/>，城中有五百童子<note n="e19.87"/>，乘種種羽 *寶之車。其中或乘白車白馬，衣蓋、幢幡、侍從皆白。其中或乘赤車赤馬<note n="e19.88"/>，衣蓋、幢幡、侍從皆赤。或乘青車青馬，衣蓋、幢幡、侍從皆青。或乘黃車黃馬，衣蓋、幢幡、侍從皆黃。威容嚴飾，如諸王法，出毗舍離城，往至世尊所。未到之頃，道逢彼女，走車打<note n="e19.89"/>牛，馳向城內。
<p/>是時，諸童子問女曰：「汝是女人，應當羞辱，何以打牛走車，馳向城內？」
<p/>時女報曰：「諸賢當知：我明日請佛及比丘僧，是故走車耳！」
<p/>童子報曰：「我亦欲飯佛及比丘僧，今與汝千兩純金，可限明日，使我等飯。」
<p/>時女報曰：「止！止！族姓子！我不聽許。」
<p/>童子復報：「與汝二千兩、三千<note n="e19.90"/>、四 *千、五 *千，乃至百千兩金，是非聽許，明日使我等飯佛及比丘僧。」
<p/>女報言：「我不聽許，所以然者，世尊恆說：『有二希望，世人不能捨離。云何為二？利望、命望。』誰能保我至明日者，我 *以先請如來，今當辦具。」
<p/>時，諸童子各振其手：「我等爾許人不如女人也！」作是語已，各自別去。
<p/>時，諸童子往至世尊所，頭面作禮，在一面住。爾時，世尊見童子來，告諸比丘：「汝等比丘！觀諸童子威容服飾，如天帝釋出遊觀時，等無差別。」
<p/>爾時，世尊告童子曰：「世間有二事，最不可得。云何為二？有反<note n="e19.91"/>復之人，作小恩常不忘，況復大者？是謂<note n="e19.92"/>，諸童子！有此二事，最不可得。童子當知：念有 *反復，亦使識<note n="e19.93"/>小恩不忘，況復大者！」
<p/>爾時，世尊便說此偈：
<p/>「知恩識 *反復，恆念教授人；
<p/>智者所敬侍，名聞天世人。
<p/>「如是，諸童子！當知<note n="e19.94"/>作是學！」
<p/>爾時，世尊具與諸童子說微妙法。聞已，各從座<note n="e19.95"/>起，頭面禮足，便退而去。
<p/>是時，女人卽其夜，辦種種甘饌飲食，敷諸坐具。清旦便白：「時到，今正是時，唯願世尊臨顧鄙舍！」
<p/>爾時，世尊著衣持鉢，將諸比丘前後圍遶，往至毗舍離城，到女<note n="e19.96"/>舍。是時，女見世尊坐定，手自擎食上佛及比丘僧。飯佛及比丘僧已，行清淨水已，更取小金鏤座，在佛前坐。
<p/>爾時，女白世尊曰：「此 *闇婆婆利園用奉上如來及比丘僧，使當來、過去、現在眾僧，得止住中，願世尊受此園！」
<p/>爾時，世尊為彼女故，便受此園。世尊便<note n="e19.97"/>說此咒願：
<p/>「園果施清涼，橋樑渡<note n="e19.98"/>人民；
<p/>近道作圊廁，人民得休息。
<p/>晝夜獲安隱，其福不可計；
<p/>諸法戒成就，死必生天上。」
<p/>爾時，世尊說此語<note n="e19.99"/>已，卽起而去。
<p/>爾時， *女聞佛所說，歡喜奉行！
<p/>斷愛及師子，無智‧少於財，
<p/>家貧‧須深女，迦旃‧法說‧女。
<p/>增壹阿含經卷第十
善知識品第二十
<sid n="162"/><note n="e20.2"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「當親近善知識，莫習惡行，信於<note n="e20.3"/>惡業。所以然者，諸比丘！親近善知識已，信便增益，聞、施、智慧普悉增益。若比<note n="e20.4"/>丘親近善知識，莫習惡行。所以然者，若近惡知識，便無信、戒、聞、施、智慧。是故，諸比丘！當親近善知識，莫近惡知識。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="163"/><note n="e20.5"/>
<p/>聞如是：
<p/>一時，佛在羅閱城迦羅陀竹園所，與大比丘<note n="e20.6"/>五百人俱，前後圍遶而為說法。
<p/>爾時，提婆達兜將五百比丘去如來不遠而逕<note n="e20.7"/>過。世尊遙見提婆達兜自將門徒，便說此偈：
<p/>「莫親惡知識，亦莫愚從事；
<p/>當近善知識，人中最勝者。
<p/>人本無有惡，習近惡知識；
<p/>後<note n="e20.8"/>必種惡根，永在闇冥中。」
<p/>是時，提婆達兜五百弟子聞世尊說此偈已，便來至世尊所，頭面禮足，在一面坐。斯須退坐，向世尊悔過：「我等愚惑，無所識知<note n="e20.9"/>，唯願世尊受我等懺悔！」
<p/>爾時，世尊受彼五百比丘懺悔，便與說法，令得信根。
<p/>爾時，五百比丘在閑靜之<note n="e20.10"/>處思惟深法。所以然者，族姓子出家學道，以信堅固，修無上梵行。爾時，彼五百比丘便成阿羅漢：生死已盡，所作已辦，梵行已立<note n="e20.11"/>，更不復受胎<note n="e20.12"/>有，如實知之。爾時，五百人成阿羅漢。
<p/>是時<note n="e20.13"/>，諸比丘聞佛所說，歡喜奉行！
<sid n="164"/><note n="e20.14"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊與無央數<note n="e20.15"/> *之眾圍遶說法。是時，曇摩留支<note n="e20.16"/>在靜室中，獨自思惟，入禪三昧，觀見前身在大海中作魚，身長七百由旬。卽從靜室起，猶如力士<note n="e20.17"/>屈伸<note n="e20.18"/>臂頃，便往至大海中故死屍上而經行。
<p/>爾時，曇摩留支便說此偈：
<p/>「生死無數劫，流轉不可計；
<p/>各各求所安，數數受苦惱。
<p/>設復見身已，意欲造舍宅<note n="e20.19"/>；
<p/>一切支<note n="e20.20"/>節壞，形體不得全。
<p/>心已離諸行，愛著永無餘；
<p/>更不受此形，長樂涅槃中。」
<p/>爾時，尊者曇摩留支說此偈已，卽從彼沒，來至舍衛祇洹<note n="e20.21"/>精舍，往至世尊所。爾時，世尊見曇摩留支來，作是告曰：「善哉！曇摩留支！久來此間。」
<p/>曇<note n="e20.22"/>摩留支白世尊曰：「如是，世尊！久來此間。」
<p/>爾時，上座<note n="e20.23"/>及諸比丘各生斯念：此曇摩留支恆在世尊左右，然今世尊告曰：「善哉！曇摩留支！久來此間。」
<p/>爾時，世尊知諸比丘心中所念，欲斷狐疑故，便告諸比丘：「非為曇摩留支久來此間，故我言此義。所以然者，昔者<note n="e20.24"/>過去無數劫時，有定光如來<note n="e20.25"/>、至真、等正覺、明行成為、善逝、世間解、無上士、道法御、天人師，為佛、眾祐，出現於世，治在况摩大國，與大比丘眾十四萬八千人俱。爾時，四部之眾不可稱計，國王、臣吏、人民之類，皆來供養給其所須。
<p/>「爾時<note n="e20.26"/>，有梵志名耶若達在雪山側住，看諸祕讖，天文、地理靡不貫博，書疏文字亦悉了知，諷誦一句五百言大人之相亦復了知，事諸火神、日月、星宿，教五百弟子宿夜不倦<note n="e20.27"/>。耶若達梵志有弟子名曰雲雷<note n="e20.28"/>，顏貌端正<note n="e20.29"/>，世之希有，髮<note n="e20.30"/>紺青色。 *雲雷梵志聰明博見，靡事不通，恆為耶若達所見愛敬，不去須臾。是時，婆羅門所行咒術，盡皆備舉。
<p/>「爾時， *雲雷梵志便作是念：我今所應學者悉皆備已。然復自念：書籍所載，諸有學梵志行術過者，當報師恩。又<note n="e20.31"/>我今日所應學者皆復知之，我今宜可報於師恩。然復貧匱，空無所有可用供養師者；宜當往詣國界求所須者。
<p/>「爾時， *雲雷梵志便往至師所，而白師曰：『梵志所學技<note n="e20.32"/>術之法，今悉知已。然復書籍所載，諸有學術過者，當報師恩。然復貧乏，無有金銀珍寶可用供養者，今欲詣國界求索財物，用供養師。』
<p/>「爾時，耶若達婆羅門便作是念：此 *雲雷梵志我之所愛，不去心首。設吾死者尚不能別離，何況今日欲捨吾去。我今當作何方宜使留得住耶？
<p/>「是時，耶若達梵志卽告 *雲雷曰：『汝梵志！今故有婆羅門所應學者，卿尚不知。』是時， *雲雷梵志便前白師：『唯願見教，何者未誦？』是時，耶若達梵志便思惟造五百言誦，告 *雲雷曰：『今有此書名五百言誦，汝可受之。』 *雲雷白言：『願師見授，欲得諷誦！』比丘當知：爾時，耶若達便授弟子此<note n="e20.33"/>五百言誦。未經<note n="e20.34"/>幾日，悉皆流利。
<p/>「是時，耶若達婆羅門告五百弟子曰：『此雲雷梵志 *技術悉備，無事不通。卽以立名，名曰超術。此超術梵志極為高才，天文、地理靡不觀<note n="e20.35"/>博，書疏文字亦悉了知。』爾時，超術梵志復經數日，復白師曰：『梵志所學 *技術之法，今悉知已。然復書籍所載，諸有學術過者，當報師恩。加復貧乏，無有金銀珍寶可用供養師者，今欲詣國界求索財物，用供養師，唯願聽許！』爾時，耶若達梵志告曰：『汝知是時。』超<note n="e20.36"/>術梵志前禮師足，便退而去。
<p/>「爾時，鉢摩大國去城不遠，有眾梵志普集一處，欲共大祠，亦欲講論。時，有八萬四千梵志共集。第一上座<note n="e20.37"/>亦復諷誦外道書疏，莫不練知。天文、地理、星宿變怪，皆悉了知。各欲散時，便以五百兩金及金杖一枚，金澡罐<note n="e20.38"/>一枚，牛千頭，用奉上師，與第一上 *座。
<p/>「爾時，超術梵志聞：『去鉢摩大國不遠，有諸梵志八萬四千集在一處，其有試術過者，便與五百兩金及金杖一枚，金澡罐一枚<note n="e20.39"/>，大牛千頭。』是時，超術梵志自念：我今何故家家乞求？不如詣彼大眾共捔 *技術。是時，超術梵志便往至大眾所。
<p/>「爾時，眾多梵志遙見超術梵志，各各高聲喚曰：『善哉！祠主！今獲大利，乃使梵天躬自下降。』時，八萬四千諸梵志等各起共迎，異口同音而作是語：『善來，大梵神天！』時，超術梵志便生此念：此諸梵志謂呼吾是梵天，然復吾亦非梵天。是時，超術梵志語諸婆羅門曰：『止！止！諸賢！勿呼吾是梵天也，汝等豈不聞乎？雪山北有大梵志眾師，名耶若達，天文、地理靡不貫練。』諸梵志曰：『吾等聞之，但不見耳<note n="e20.40"/>！』超術梵志曰：『我是其弟子，名曰超術。』是時，超術梵志便向彼眾第一上 *座而告之曰：『設知 *技術者，向吾說之。』
<p/>「爾時，彼眾第一上 *座𣈳向超術梵志誦三藏 *技術，無有漏失。時，超術婆羅門復語彼上 *座曰：『一句五百言，今可說之。』是時，彼上 *座曰：『我不解此義，何等是一句五百言者？』時，超術梵志告曰：『諸賢！默然聽說一句五百言大人之相。』比丘當知：爾時，超術梵志便誦三藏之術，及一句五百言大人之相。爾時，八萬四千梵志歎未曾有：『甚奇！甚特！我等初不聞一句五百言大人之相，今尊者宜在上頭第一上 *座。』
<p/>「爾時，超術梵志移彼上 *座已，便在第一上頭坐。爾時，彼眾上 *座極懷瞋恚，發此誓願：今此人移我坐處，自補其處。我今所誦經籍，持戒苦行，設當有福者，盡持用作誓：此人所生之處，所欲作事，我恆當壞敗其功。
<p/>「是時，彼施之主鉢出五百兩金及金杖一枚，金澡罐一枚<note n="e20.41"/>，牛千頭，好女一人，持用與上 *座使咒願。爾時，上 *座告主人曰：『我今受此五百兩金及金杖、金澡罐，當用供養師。此女人，及牛千頭還施主人。所以然者，吾不習欲，亦不積財。』
<p/>「是時，超術梵志受此金杖、澡罐已，便往詣况摩大國。其王名曰光明。時，彼國王請定<note n="e20.42"/>光如來及比丘眾衣食供養。時，彼國王告令城內：『其有人民有香華<note n="e20.43"/>，盡不得賣，若有賣者當重罰之，吾自出買<note n="e20.44"/>，不須轉賣。』復敕人民：『掃灑令淨，勿使有土<note n="e20.45"/>沙穢惡；懸繒幡蓋，香汁塗地，作倡妓樂，不可稱計。』
<p/>「爾時，彼梵志見已，便問行道人曰：『今是何日？掃灑道路，除治不淨，懸繒幡蓋，不可稱計，將非國主太子有所娉娶？』彼行道人報曰：『梵志不知耶？鉢摩大國王今請 *定光如來、至真、等正覺，衣食供養，故平治道路，懸繒幡蓋耳！』
<p/>「然梵志秘記亦有此語：『如來出世，甚難得遇，時時乃出，實不可見，猶如優曇鉢華，時時乃出。』此亦如是，如來出現於世，甚不可值。又梵志書亦有此<note n="e20.46"/>語：『有二人出世甚難得值。云何二人？如來及轉輪聖王。』此二人出現甚難得值。爾時，彼復作是念：我今何<note n="e20.47"/>急速報師<note n="e20.48"/>恩？今且以此五百兩金奉上 *定光如來。復作是念：書記所載，如來不受金銀珍寶；我可持此五百兩金，用買香華<note n="e20.49"/>，散如來上。
<p/>「是時，梵志卽入城內求買 *香華。爾時，城中<note n="e20.50"/>行人報曰：『梵志不知耶？國王有教令，其有香華賣者當重罰之。』時，彼超術梵志便作是念：是我薄祐，求華不獲，將知如何？便還出城，在門外立。
<p/>「爾時，有婆羅門女名曰善味，持水瓶行取水，手執五枚華。梵志見已，語彼女人曰：『大妹！我今須華，願妹見賣與我。』梵志女曰：『我何時是汝妹？為識我父母不？』時，超術梵志復生此念：此女人性行寬博，意在戲笑。卽復語言：『賢女！我當與價，是非見惠此華。』梵志女曰：『豈不聞大王有嚴教，不得賣華乎？』
<p/>「梵志曰：『賢女！此事無苦，王不奈汝何！我今急須此五枚華，我得此華，汝得貴價。』梵志女曰：『汝急須華，欲作何等？』梵志報曰：『我今見有良地，欲種此華。』梵志女曰：『此華已<note n="e20.51"/>離其根，終不可生。云何方言我欲種之？』梵志報曰：『如我今日所見良田，種死灰尚生，何況此華？』
<p/>「梵志女曰：『何者是良田，種死灰乃生乎？』梵志報曰：『賢女！有 *定光佛、如來、至真、等正覺，出現於世。』梵志女曰：『 *定光如來為何等類？』梵志𣈳報彼女曰：『 *定光如來者，有如是之德，有如是之戒，成諸功德。』梵志女曰：『設有功德者，欲求何等福？』梵志報曰：『願我後生當如 *定光如來、至真、等正覺，禁戒、功德亦當如是。』
<p/>「梵志女曰：『設汝許我世世作夫婦，我便與汝華。』梵志曰：『我今所行，意不著欲。』梵志女曰：『如我今身不求為汝作妻，使我將來世與汝作妻。』超術梵志曰：『菩薩所行，無有愛惜，設與我作妻者，必壞我心。』梵志女曰：『我終不壞汝施意，正使持我身施與人者，終不壞施心。』是時，便持五百金錢，用買<note n="e20.52"/>五枚華，與彼女人，共作誓願，各自別去。
<p/>「是時， *定光如來、至真、等正覺時到<note n="e20.53"/>著衣持鉢，與比丘僧前後圍繞，入鉢摩大國。時，超術梵志遙見 *定光如來<note n="e20.54"/>顏貌端正<note n="e20.55"/>，見莫不歡，諸根寂靜，行不錯亂，有三十二相、八十種好。猶如澄水無有穢濁，光明徹照，無所罣礙。亦如寶山，出諸山上。見已，便發歡喜心，於如來所持此五莖華，至 *定光如來所。到已，在一面住。
<p/>「時，超術梵志白 *定光佛言：『願見採受，設<note n="e20.56"/>世尊今不授決者，便當於此處斷其命根，不願此生。』爾時，世尊告曰：『梵志！不可以此五莖華授無上等正覺。』梵志白言：『願世尊與我說菩薩所行法！』 *定光佛告曰：『菩薩所行，無所愛惜！』
<p/>「爾時，梵志便說偈言<note n="e20.57"/>：
<p/>『不敢以父母，持施與外人；
<p/>諸佛真人長，亦復不敢施。
<p/>日月周行世，此二不可施；
<p/>餘者盡可施，意決無有難。』
<p/>「爾時， *定光佛復以此偈報梵志曰：
<p/>『如汝所說施，亦不如來言；
<p/>當忍億劫苦，施頭身耳目。
<p/>妻子國財寶，車馬僕從人；
<p/>設能堪與者，今當授汝決。』
<p/>「爾時，摩納<note n="e20.58"/>復說此偈：
<p/>『大山熾如火，億劫堪頂戴；
<p/>不能壞道意，唯願時授決。』
<p/>「爾時， *定光如來默然不語。時，彼梵志手執五莖華，右膝著地，散 *定光如來，並作是說：『持<note n="e20.59"/>是福祐，使將來世當如 *定光如來、至真、等正覺，而無有異！』卽自散髮在于淤泥：『若如來授我決者，便當以足蹈我髮上過。』比丘當知：爾時， *定光如來觀察梵志心中所念，便告梵志曰：『汝將來世當作釋迦文佛、如來、至真、等正覺。』
<p/>「時<note n="e20.60"/>，超術梵志有同學，名曇摩留支，在如來邊，見 *定光佛授超術梵志決，又足蹈髮上。見已，便作是說：『此禿頭沙門何忍，乃舉足蹈此清淨梵志髮上？此非人行！』」
<p/>佛告諸比丘：「爾時耶若達梵志者，豈異人乎？莫作是觀。所以然者，爾時耶若達者，今白淨王<note n="e20.61"/>是。爾時八萬四千梵志上 *座者，今提婆達兜身<note n="e20.62"/>是也。時超術梵志者，卽我 *身是也。是時梵志女賣華者，今瞿夷<note n="e20.63"/>是也。爾時祠主者，今執杖<note n="e20.64"/>梵志是也。爾時曇摩留支，口所造行，吐不善響，今曇摩留支是也。然復曇摩留支無數劫中恆作畜生，最後受身在大海作魚，身長七百由旬。從彼命終，來生此間，與善知識從事，恆親近<note n="e20.65"/>善知識，習諸善法，根門通利。以此因緣故，我言：『久來此間。』曇摩留支亦復自陳：『如是，世尊！久來此間。』是故，諸比丘！常當修習身、口、意行。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="165"/><note n="e20.66"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「我今當說，有人似師子者，有似羊者。汝等諦聽！善思念之。」
<p/>諸比丘對曰：「如是，世尊<note n="e20.67"/>！」爾時，諸比丘從佛受教。
<p/>世尊告曰：「彼人云何似師子者？於是，比丘！或有人得供養衣被、飲食、牀臥具、病瘦醫藥；彼得已，便自食噉，不起染著之心，亦無有欲意，不起諸想，都無此念，自知出要之法。設使不得利養，不起亂念，無增減心，猶師子王食噉小畜。爾時，彼獸王亦不作是念：此者好，此者不好，不起染著之心，亦無<note n="e20.68"/>欲意，不起諸想。此人亦復如是，若得供養衣被、飯<note n="e20.69"/>食、牀臥具、病瘦醫藥；彼得已，便自食噉，不起想著之意；設使不得，亦無諸念。
<p/>「猶如有人受人供養衣被、 *飯食、牀臥具、病瘦醫藥；得已，便自<note n="e20.70"/>食噉，起染著之心，生愛欲意，不知出要之道。設使不得，恆生此想念。彼人得供養已，向諸比丘而自貢高，毀蔑他人：『我所能得衣被、飯<note n="e20.71"/>食、牀臥具、病瘦醫藥，此諸比丘不能得之。』猶如大羣羊中有一羊，出羣已，詣<note n="e20.72"/>大糞聚，此羊飽食屎已，還至羊羣中，便自貢高：『我能得好食，此諸羊不能得食。』此亦如是，若有一人，得利養衣被、牀<note n="e20.73"/>臥具、病瘦醫藥，起諸亂想，生染著心，便向諸比丘而自貢高：『我能得供養，此諸比丘不能得供養。』是故，諸比丘！當學如師子王，莫如羊也。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="166"/><note n="e20.74"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「若有<note n="e20.75"/>眾生知反<note n="e20.76"/>復者，此<note n="e20.77"/>人可敬，小恩尚不忘，何況大恩<note n="e20.78"/>！設使離此間千由旬、百千由旬，故不為遠，猶近我不異。所以然者，比丘當知：我恆歎譽知返復者。諸有眾生不知 *反復者，大恩尚不憶，何況小者<note n="e20.79"/>！彼非近我，我不近彼，正使著僧伽梨在吾左右，此人猶遠。所以然者，我恆不說無 *反復者。是故，諸比丘！當念反復，莫學無 *反復。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="167"/><note n="e20.80"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「若有人懈惰，種不善行，於事有損。若能不懈惰而<note n="e20.81"/>精進者，此者<note n="e20.82"/>最妙，於諸善法便有增益。所以然者，彌勒菩薩經三十劫應當作佛、至真、等正覺，我以精進力、勇猛之心，使彌勒在後。過去恆沙多薩阿竭、阿羅訶、三耶三佛，皆由勇猛而得成佛。以此方便，當知懈惰為苦，作諸惡行，於事有損。若能精進勇猛心強，諸善功德便有增益。是故，諸比丘！當念精進，勿有懈怠<note n="e20.83"/>。如是，諸<note n="e20.84"/>比丘！當作是學！」
<p/>爾時，諸比丘聞佛所說，歡喜奉行！
<sid n="168"/><note n="e20.85"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「阿練比丘<note n="e20.86"/>當修行二法。云何二法？所謂止與觀也<note n="e20.87"/>。若阿練比丘得休息止，則戒律成就，不失威儀，不犯禁行，作諸功德。若復阿練比丘得觀已，便觀此苦，如實知之。觀苦集<note n="e20.88"/>，觀苦盡，觀苦出要，如實知之。彼如是觀已，欲漏心得<note n="e20.89"/>解脫，有漏心、無明漏心得解脫，便得解脫智：生死已盡，梵行已立，所作已辦，更不<note n="e20.90"/>復受有，如實知之。
<p/>「過去諸多薩阿竭、阿羅訶、三耶三佛皆由此二法而得成就。所以然者，猶如菩薩坐樹王下時，先思惟此法止與觀也。若菩薩摩訶薩得止已，便能降伏魔怨；若復菩薩得觀已，尋成三達智<note n="e20.91"/>，成無上至真、等正覺。是故，諸比丘！阿練比丘當求方便，行此二法。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="169"/><note n="e20.92"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「若有阿練比丘在閑靜處，不在眾中，恆當恭敬，發歡喜心。若復阿練比丘在閑靜處，無有恭敬，不發歡喜心，正使在大眾中，為人所論不知阿練之法，云<note n="e20.93"/>：『此阿練比丘無恭敬心，不發歡喜！』
<p/>「復次，比丘！阿練比丘在閑靜處，不在眾中，常當精進，莫有懈慢，悉當解了諸法之要。若復阿練比丘在閑靜之<note n="e20.94"/>處，有懈慢心，作諸惡行，彼在眾中，為人所論：『此阿練比丘懈怠，無有精進。』是故，比丘！阿練比丘在閑靜處，不在眾中，常當<note n="e20.95"/>下意發歡喜心，莫有懈慢，無有恭敬，念行精進，意不移轉，於諸善法，悉當具足。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="170"/><note n="e20.96"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「有二人不能善說法語。云何為二人？無信之人與說信法，此事甚難；慳貪之人為<note n="e20.97"/>說施法，此亦甚難。若復，比丘！無信之人與說信法，便興瞋恚，起傷害心。猶如狗惡，加復傷鼻，倍更瞋恚。諸比丘！此亦如是，無信之人與說信法，便起瞋恚，生傷害心。若復，比丘！慳貪之人與說施法，便生瞋恚，起傷害心。猶如癰瘡未熟，復加刀割<note n="e20.98"/>，痛不可忍。此亦如是，慳貪之人與說施法，倍復瞋恚，起傷害心。是謂，比丘！此<note n="e20.99"/>二人難為說法。
<p/>「復次，比丘！有二人易為說法。云何為二？有信之人與說信法，不慳貪人與說施法。若，比丘！有信之人與說信法，便得歡喜，意不變悔。猶如有病之人，與說除病之藥，便得平復。此亦如是，有信之人與說信法，便得歡喜，心不改變。若復無貪之人與說施法，卽得歡喜，無有悔心。猶如有男女端正<note n="e20.100"/>，自喜沐浴手面；復有人來，持好華奉上，倍有顏色；復以好衣服飾奉上其人，彼人得已，益懷歡喜。此亦如是，無慳貪之<note n="e20.101"/>人與說施法，便得歡喜，無有悔心。是謂，比丘！ *此二人易為說法。是故，諸比丘！當學有信，亦當學布施，莫有慳貪。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="171"/><note n="e20.102"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「有二法與凡夫人，得大功德，成大果報，得甘露味，至無為處。云何為二法？供養父母，是謂二人獲大功德，成大果報。若復供養一生補處菩薩<note n="e20.103"/>，獲大功德，得大果報。是謂，比丘！施此二人獲大功德，受大果報，得甘露味，至無為處。是故，諸比丘！常念孝順供養父母。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="172"/><note n="e20.104"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「教二人作善不可得報恩。云何為二？所謂父母也。若復，比丘！有人以父著左肩上，以母著右肩上，至千萬歲，衣被、飯<note n="e20.105"/>食、牀蓐<note n="e20.106"/>臥具、病瘦醫藥，卽於肩上放於屎溺<note n="e20.107"/>，猶不能得報恩。比丘當知：父母恩重，抱之、育之，隨時將護，不失時節，得見日月，以此方便，知此恩難報。是故，諸比丘！當供養父母，常當孝順，不失時節<note n="e20.108"/>。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="173"/><note n="e20.109"/>
<p/>聞如是：
<p/>一時，佛在舍衛國祇樹給孤獨園。
<p/>爾時，尊者槃特告弟朱利槃特曰：「若不能持戒者，還作白衣<note n="e20.110"/>！」是時，朱利槃特聞此語已，便詣祇洹<note n="e20.111"/>精舍門外立而墮淚。
<p/>爾時，世尊以天眼清淨，觀是<note n="e20.112"/>朱利槃特比丘在門外立，而悲泣不能自勝。時，世尊從靜室起，如似經行至祇 *洹精舍門外，告朱利槃特曰：「比丘！何故在此悲泣？」
<p/>朱利槃特報曰<note n="e20.113"/>：「世尊！兄見驅逐：『若不能持戒者，還作白衣，不須住此。』是故悲泣耳！」
<p/>世尊告曰：「比丘！勿懷畏怖，我成無上等正覺，不由卿兄槃特得道。」
<p/>爾時，世尊手執朱利槃特詣<note n="e20.114"/>靜室教使就坐。世尊復教使執掃𠈔<note n="e20.115"/>：「汝誦此字，為字何等？」
<p/>是時，朱利槃特誦得掃，復忘*㨹；若誦得*㨹，復忘掃。
<p/>爾時，尊者朱利槃特誦此掃㨹<note n="e20.116"/>乃經數日。然此掃  *㨹復名除垢，朱利槃特復作是念：何者是除？何者是垢？垢者灰土瓦石，除者清淨也。復作是念：世尊何故以此教誨<note n="e20.117"/>我？我今當思惟此義。以思惟此義，復作是念：今我身上亦有塵垢，我自作喻，何者是除？何者是垢？彼復作是念：縛結是垢，智慧是除，我今可以智慧之  *㨹，掃此結縛。
<p/>爾時，尊者朱利槃特思惟五盛陰成者、敗者。所謂此色、色集<note n="e20.118"/>、色滅，是謂痛、想、行、識，成者、敗者。爾時，思惟此五盛陰已，欲漏心得解脫，有漏心、無明漏心得解脫。已得解脫，便得解脫智：生死已盡，梵行已立，所作已辦，更不復受胎<note n="e20.119"/>有，如實知之，尊者朱利槃特便成阿羅漢。
<p/>已成阿羅漢，卽從座<note n="e20.120"/>起，詣世尊所，頭面禮足，在一面坐，白世尊曰：「今已有智，今已有慧，今已解掃*㨹。」
<p/>世尊告曰：「比丘！云何解之？」
<p/>朱利槃特報曰：「除者謂之慧，垢者謂之結。」
<p/>世尊告曰：「善哉！比丘！如汝所言，除者是慧，垢者是結。」
<p/>爾時，尊者朱利槃特向世尊而說此偈：
<p/>「今誦此已足，如尊之所說；
<p/>智慧能除結，不由其餘行。」
<p/>世尊告曰：「比丘！如汝所言，以智慧，非由其餘。」
<p/>爾時，尊者聞世尊<note n="e20.121"/>所說，歡喜奉行！
<sid n="174"/><note n="e20.122"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「有此二法，不可敬待，亦不足愛著，世人所捐棄。云何為二法？怨憎共會，此不可敬待，亦不足愛著，世人所捐棄；恩愛別離，不可敬待，亦不足愛著，世人所捐棄。是謂，比丘！有此二法，世人所不喜，不可敬待。
<p/>「比丘！復<note n="e20.123"/>有二法，世人所不棄。云何為二法？怨憎別離，世人之<note n="e20.124"/>所喜；恩愛集一處，甚可愛敬，世人之<note n="e20.125"/>所喜。是謂，比丘！有此二法，世人所喜。
<p/>「我今說此怨憎共會、恩愛別離；復說怨憎別離、恩愛共會，有何義？有何緣？」
<p/>比丘報曰：「世尊諸法之王<note n="e20.126"/>，唯願世尊與我等說，諸比丘聞已，當共奉行！」
<p/>世尊告曰：「諦聽！善思念之，吾當為汝分別說之。諸比丘！此二法由愛興，由愛生，由愛成，由愛起；當學除其愛，不令使生。如是，諸比丘！當作是學！」
<p/>爾時，諸比丘聞佛所說，歡喜奉行！
<p/>增壹阿含經卷第十一
三寶品第二十一
<sid n="175"/><note n="e21.2"/>
<p/>聞如是：
<p/>一時，佛在舍衛國祇<note n="e21.3"/>樹給孤獨園。
<p/>爾時，世尊告諸比丘：「有三自歸之德。云何為三？所謂歸佛第一之德，歸法第二之德，歸僧第三之德。
<p/>「彼云何名為歸佛之德？諸<note n="e21.4"/>有眾生，二足、四足、眾多足者，有色、無色<note n="e21.5"/>，有想、無想<note n="e21.6"/>，至尼維先天<note n="e21.7"/>上，如來於中，最尊、最上，無能及者。由牛得乳，由乳得酪，由酪得酥<note n="e21.8"/>，由酥得醍醐；然復<note n="e21.9"/>醍醐於中，最尊、最上，無能及者。此亦如是，諸有<note n="e21.10"/>眾生，二足、四足、眾多足者，有色、無色，有想、無想，至尼 *維先天上，如來於中，最尊、最上，無能及者。諸有<note n="e21.11"/>眾生承事佛者，是謂承事第一之德。以<note n="e21.12"/>獲第一之德，便受天上、人中之福，此名第一之德。
<p/>「云何名為自歸法者？所謂諸法：有漏、無漏，有為、無為，無欲、無染，滅盡、涅槃；然涅槃法於諸法中，最尊、最上，無能及者。由牛得乳，由乳得酪，由酪得*酥，由 *酥得醍醐；然復<note n="e21.13"/>醍醐於中，最尊、最上，無能及者。此亦如是，所謂諸法：有漏、無漏，有為、無為，無欲、無染，滅盡、涅槃；然涅槃法，於諸法中，最尊、最上，無能及者。諸有眾生承事法者，是謂承事第一之德。以獲第一之德，便受天上、人中之福，此名第一之德。
<p/>「云何名為自歸聖眾？所謂聖眾者，大眾大聚有形之類。眾生之中，如來眾僧於此眾中，最尊、最上，無能及者。由牛得乳，由乳得酪，由酪得 *酥，由 *酥得醍醐；然復醍醐於中，最尊、最上，無能及者。此亦如是，所謂聖眾者，大眾大聚者<note n="e21.14"/>，有形之類眾生之中，如來眾僧於此眾中，最尊、最上，無能及者，是謂承事第一之德。 *以獲第一之德，便受天上、人中之福，此名第一之德。
<p/>爾時，世尊便說此偈：
<p/>「第一承事佛，最尊無有上；
<p/>次復承事法，無欲無所著；
<p/>敬奉賢聖眾，最是良福田。
<p/>彼人第一智，受福最在前；
<p/>若在天人中，處眾為正導；
<p/>亦得最妙座，自然食甘露。
<p/>身著七寶衣，為人之所敬；
<p/>戒具最完全，諸根不缺漏。
<p/>亦獲智慧海，漸至涅槃界；
<p/>有此三歸者，趣道<note n="e21.15"/>亦不難。」
<p/>爾時，諸比丘聞佛所說，歡喜奉行！
<sid n="176"/><note n="e21.16"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「有此三福之業。云何為三？施為福業，平等為福業，思惟為福業。
<p/>「彼云何名施為福業？若有一人，開心布施沙門、婆羅門、極貧窮者、孤獨者、無所趣向者，須食與食，須漿給漿，衣被、飯食、牀臥之具、病瘦醫藥、香花、宿止，隨身所便，無所愛惜，此名曰施福<note n="e21.17"/>之業。
<p/>「云<note n="e21.18"/>何名平等為福業？若有一人不殺、不盜，恆知慚愧，不興惡想。亦不盜竊，好惠施人，無貪悋心，語言和雅，不傷人心。亦不他淫<note n="e21.19"/>，自修梵行，己色自足。亦不妄語，恆念至誠，不欺誑言，世人所敬，無有增損。亦不飲酒，恆知避亂。復以慈心遍滿一方，二方、三方、四方亦爾，八方、上下遍滿其中，無量無限，不可限，不可稱計。以此慈心普覆一切，令得安隱。復以悲、喜、護心普滿一方，二方、三方、四方亦爾，八方、上下悉滿其中，無量無限，不可稱計。以此悲、喜、護心悉滿其中，是謂名為平等為<note n="e21.20"/>福之<note n="e21.21"/>業。
<p/>「彼法<note n="e21.22"/>云何名思惟為福業？於是，比丘！修行念覺意，依無欲，依無觀，依滅盡，依出要。修擇<note n="e21.23"/>法覺意，修念覺意，修猗覺意，修定覺意，修護覺意，依無欲<note n="e21.24"/>，依無觀，依滅盡，依出要<note n="e21.25"/>。是謂名思惟為福業<note n="e21.26"/>。
<p/>「如是，比丘！有此三福之業。」
<p/>爾時，世尊便說此偈：
<p/>「布施及平等，慈心護思惟；
<p/>有此三處所，智者所親近。
<p/>此間受其報，天上亦復然；
<p/>緣有此三處，生天必不疑。
<p/>「是故，諸比丘！當求方便，索此三處。如是，諸比丘！當作如是學！」
<p/>爾時，諸比丘聞佛所說，歡喜奉行！
<sid n="177"/><note n="e21.27"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「有三因緣，識來受胎。云何為三？於是，比丘！母有欲意，父母共集一處，與共止宿，然復外識未應來趣，便不成胎。若復識欲<note n="e21.28"/>來趣，父母不集，則非<note n="e21.29"/>成胎。若復母人無欲，父母共集一處，爾時父欲意盛，母不大殷勤，則 *非成胎。若復父母集在一處，母欲熾盛，父不大殷勤，則非成胎。
<p/>「若復父母集在一處，父有風病，母有冷病，則不成胎。若復父母集在一處，母有風病，父有冷病，則 *非成胎。若復有時父母集在一處，父身水氣偏多，母無此患，則 *非成胎。
<p/>「若復有時父母集在一處，父相有子，母相無子，則不成胎。若復<note n="e21.30"/>有時父母集在一處，母相有子，父相無子，則不成胎。若復有時父母俱相無子，則 *非成胎。
<p/>「若復有時識神趣胎，父行不在，則 *非成胎。若復有時父母應集一處，然母遠行不在，則不<note n="e21.31"/>成胎。若復有時父母應集一處，然父身遇重患，時識神來趣，則 *非成胎。若復有時父母應集一處，識神來趣，然母身得重患，則 *非成胎。若復有時父母應集<note n="e21.32"/>一處，識神來趣，然復父母身俱得疾病，則 *非成胎。
<p/>「若復，比丘！父母集在一處，父母無患，識神<note n="e21.33"/>來趣，然復父母俱相有兒，此則成胎。是謂有此三因緣而來受胎。是故，比<note n="e21.34"/>丘！當求方便，斷三因緣。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="178"/><note n="e21.35"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「若有眾生，欲起慈心，有篤信意，承受奉事父母、兄弟、宗族、室家、朋友、知識，當安三處，令不移動。云何為三？當發歡喜，於如來所，心不移動。彼如來、至真、等正覺、明行成為、善逝、世間解、無上士、道法御、天人師，號佛、世尊。
<p/>「復當發意於正法中。如來法者，善說無礙，極為微妙，由此成果。如是智者當學知之！
<p/>「亦當發意於<note n="e21.36"/>聖眾所。如來聖眾，悉皆和合，無有錯亂，法法<note n="e21.37"/>成就：戒成就、三昧成就、智慧成就、解脫成就、解脫見慧成就。所謂聖眾者，四雙八輩、十二賢聖，此是如來聖眾，可敬、可貴，此是世間無上福田。諸有比丘學此三處<note n="e21.38"/>，則成大果報。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="179"/><note n="e21.39"/>
<p/>聞如是：
<p/>一時，佛在舍衛國祇樹給孤獨園。
<p/>爾時，瞿波離<note n="e21.40"/>比丘至世尊所，頭面禮足，在一面坐。爾時，彼比丘白世尊曰：「此舍利弗、目揵連比丘所行甚惡，造諸惡行。」
<p/>世尊告曰：「勿作是語！汝發歡喜心於如來所；舍利弗、目揵連比丘所行純<note n="e21.41"/>善，無有諸惡。」
<p/>是時，瞿波離比丘再三白世尊曰：「如來所說誠無虛妄，然舍利弗、目揵連比丘所行甚惡，無有善本。」
<p/>世尊告曰：「汝是愚人！不信如來之所說乎？方言：『舍利弗、目揵連比丘所行甚惡。』汝今造此惡行，後受報不久。」
<p/>爾時，彼比丘卽於座<note n="e21.42"/>上，身生惡瘡，大如芥<note n="e21.43"/>子，轉如大豆，漸如阿摩勒<note n="e21.44"/>果，稍如胡桃，遂如合掌，膿<note n="e21.45"/>血流溢<note n="e21.46"/>，身壞命終，生蓮華地獄<note n="e21.47"/>中。
<p/>是時，尊者大目揵<note n="e21.48"/>連聞瞿波離命終，便至<note n="e21.49"/>世尊所，頭面禮足，在一面坐。須臾<note n="e21.50"/>退坐，白世尊曰：「瞿波離比丘為生何處？」
<p/>世尊告曰：「彼命終者生蓮華地獄中。」
<p/>是時，目連白世尊曰：「我今欲往至彼地獄，教化彼人。」
<p/>世尊告曰：「目連！不須往彼！」
<p/>目連復重白世尊曰：「欲往至彼地獄中，教化彼人。」
<p/>爾時，世尊亦默然不對。
<p/>是時，尊者大目揵連如力士屈伸<note n="e21.51"/>臂頃，從舍衛沒不現，便至蓮華大地獄中。當爾時，瞿波離比丘身體火然，又有百頭牛，以犁其舌。
<p/>爾時，尊者大目揵連在虛空中結跏趺坐，彈指告彼比丘<note n="e21.52"/>。
<p/>彼比丘卽仰問<note n="e21.53"/>曰：「汝是何人？」
<p/>目揵連報曰<note n="e21.54"/>：「瞿波離！我是釋迦文佛弟子，字目揵連，姓拘利<note n="e21.55"/>陀。」
<p/>是時，比丘見目連已，吐此惡言：「我今墮此惡趣，猶不免汝前乎？」說此語訖，卽其<note n="e21.56"/>時 *以有千頭牛以犁其舌。
<p/>目連見已，倍增愁悒<note n="e21.57"/>，生變悔心，卽於彼沒，還至<note n="e21.58"/>舍衛國至世尊所，頭面禮足，在一面住。爾時，目連以此因緣具白世尊。
<p/>世尊告曰：「我前語汝，不須至彼見此惡人。」
<p/>爾時，世尊便說此偈：
<p/>「夫士之生，斧在口中；
<p/>所以斬身，由其惡言。
<p/>彼息我息，此二俱善；
<p/>已造惡行，斯墮惡趣。
<p/>此為最惡，有盡無盡；
<p/>向如來惡，此者最重。
<p/>壹<note n="e21.59"/>萬三千<note n="e21.60"/>，六 *壹灰獄；
<p/>謗聖墮彼，身口所造。」
<p/>爾時，世尊告諸比丘：「當學三法，成就其行。云何為三？身行善、口行善、意行善。如是，比丘！當作是學！」
<p/>爾時，諸比丘聞佛所說，歡喜奉行！
<sid n="180"/><note n="e21.61"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「若有比丘成就三法，於現法中善得快樂，勇猛精進，得盡有漏。云何為三<note n="e21.62"/>？於是，比丘！諸根寂靜，飲食知節，不失經行。
<p/>「云何比丘諸根寂靜？於是，比丘若眼見色，不起想著，無有識念，於眼根而得清淨。因彼求於解脫，恆護眼根。若耳聞聲，鼻嗅香，舌知味，身知細滑，意知法，不起想著，無有識念，於意根而得清淨。因彼求於解脫，恆護意根。如是，比丘諸根寂靜。
<p/>「云何比丘飲食知節？於是，比丘思惟飲食所從來處，不求肥白，趣欲支形，得全四大<note n="e21.63"/>。我今當除故痛，使新者不生，令身有力，得修行道，使梵行不絕。猶如男女身生惡瘡，或用脂膏塗瘡。所以塗瘡者，欲使時愈故，此亦如是，諸比丘！飲食知節。於是，比丘思惟飯<note n="e21.64"/>食所從來處，不求肥白，趣欲支形，得全四大。我今當除故痛，使新者不生，令身有力，得修行道，使梵行不絕。猶如重載之車所以膏轂者，欲致重有所至。比丘亦如是，飲食知節，思惟<note n="e21.65"/>所從來處，不求肥白，趣欲支形，得全四大。我今當除故痛，使新者不生，令身有力，得修行道，使梵行不絕。如是，比丘飲食知節。
<p/>「云何比丘不失經行？於是，比丘前<note n="e21.66"/>夜、後夜，恆念經行，不失時節，常念繫意在道品之中，若在晝日，若行<note n="e21.67"/>、若坐，思惟妙法，除去陰蓋。復於初夜<note n="e21.68"/>，若行、若坐，思惟妙法，除去陰蓋。復於中夜<note n="e21.69"/>，右脇而<note n="e21.70"/>臥，思惟繫意在明。彼復於後夜<note n="e21.71"/>起，若行、若坐<note n="e21.72"/>，思惟深法，除去陰蓋。如是，比丘不失經行。
<p/>「若有比丘諸根寂靜，飲食知節，不失經行，常念繫意在道品之中，此比丘便成二果，於現法中得阿那含。猶如善御之士，在平正道中，御四馬之車，無有凝<note n="e21.73"/>滯，所欲到處，必果不疑。此比丘亦復如是，若諸根寂靜，飲食知節，不失經行，常念繫意在道品之中，此比丘便成二果，於現法中，漏盡得<note n="e21.74"/>阿那含。」
<p/>爾時，諸比丘聞佛所說，歡喜奉行！
<sid n="181"/><note n="e21.75"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「有三大患。云何為三？所謂風為大患，痰<note n="e21.76"/>為大患，冷為大患。是謂，比丘！有此三大患。然復此三大患有三良藥。云何為三？若風患者*酥為良藥，及 *酥所作飯食。若 *痰患者蜜為良藥，及蜜所作飯食。若冷患者油為良藥，及油所作飯食。是謂，比丘！此三大患有此三藥。
<p/>「如是，比丘亦有此三大患。云何為三？所謂貪欲、瞋恚、愚癡。是謂，比丘！有此三大患。然復此三大患有三良藥。云何為三？若貪欲起時，以不淨往治，及思惟不淨道。瞋恚大患者，以慈心往治，及思惟慈心道。愚癡大患者，以智慧往治，及因緣所起道。是謂，比丘！此三大<note n="e21.77"/>患有此三藥。是故，比丘！當求方便，索此三藥。如是，比丘！當作是學！」
<p/>爾時，諸比丘聞佛所說，歡喜奉行！
<sid n="182"/><note n="e21.78"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「有三惡行。云何為三？所謂身惡行、口惡行、意惡行。是謂，比丘！有三惡行。當求方便，修三善行。云何為三？身惡行者，當修身善行；口惡行者，當修口善行；意惡行者，當修意善行。」
<p/>爾時，世尊便說此偈：
<p/>「當護身惡行，修習身善行；
<p/>念捨身惡行，當學身善行。
<p/>當護口惡行，修習口善行；
<p/>念捨口惡行，當學口善行。
<p/>當護意惡行，修習意善行；
<p/>念捨意惡行，當學意善行。
<p/>身行為善哉，口行亦復然；
<p/>意行為善哉，一切亦如是。
<p/>護口意清淨，身不為惡行；
<p/>淨此三行跡，至仙無為處。
<p/>「如是，諸比丘！當捨三惡行，修三善行。如是，比丘！當作如是學！」
<p/>爾時，諸比丘聞佛所說，歡喜奉行！
<sid n="183"/><note n="e21.79"/>
<p/>聞如是：
<p/>一時，佛在舍衛國祇樹給孤獨園。
<p/>爾時，有眾多比丘到時，著衣持鉢，入城乞食。是時，眾多比丘便生此念：我等入城乞食，日時猶早，今可相率至外道梵志所。
<p/>爾時，眾多比丘便往至異學梵志所。到已，共相問訊，在一面坐。是時<note n="e21.80"/>，梵志問沙門曰：「瞿曇道士恆說欲論<note n="e21.81"/>、色論<note n="e21.82"/>、痛論<note n="e21.83"/>、想論<note n="e21.84"/>，如此諸論有何差別？我等所論亦是沙門所說，沙門所說亦是我等所論。說法同我說法，教誨同我教誨。」
<p/>是時，眾多比丘聞彼語已，亦不言善，復非<note n="e21.85"/>言惡，;卽從座<note n="e21.86"/>起而去，並作是<note n="e21.87"/>念：我等當以此義往問世尊。
<p/>爾時，眾多比丘食後便至世尊所。到已，頭面禮足，在一面坐。是時，眾多比丘從梵志所，問<note n="e21.88"/>事因緣本末盡白世尊。
<p/>爾時，世尊告諸比丘：「設彼梵志作 *是問者，汝等當以此義，詶彼來問：『欲有何味？復有何過？當捨離欲。色有何味？復有何過？當捨離色。痛有何味？復有何過？當捨離痛<note n="e21.89"/>。』汝等設以此語詶彼來問者，彼諸梵志默然不對。設有所說者，亦不能解此深義，遂增愚惑，墮於邊際。所以然者，非彼境界。然復，比丘！魔及魔天、釋、梵、四天王、沙門、婆羅門、人及非人能解此深義者，除如來、等正覺及如來聖眾；受吾教者，此; 卽<note n="e21.90"/>不論。
<p/>「欲有何味？所謂五欲者是。云何為五？眼見色，為起眼識，甚愛敬念，世人所喜。若耳聞聲、鼻嗅香、舌知味、身知細滑，甚愛敬念，世人所喜。若復於此五欲之中，起苦、樂心，是謂欲味。
<p/>「云何欲有何過者？若有一族姓子，學諸伎<note n="e21.91"/>術，而自營己。或學田作，或學書疏<note n="e21.92"/>，或學傭作，或學算數，或學權詐，或學刻<note n="e21.93"/>鏤，或學通信，至彼來此。或學承事王身，不避寒暑，記累勤苦，不自由己，作此辛<note n="e21.94"/>苦而獲財業，是為<note n="e21.95"/>欲為大過。
<p/>「現世苦惱，由此恩愛，皆由貪欲。然復彼族姓子，作此勤勞，不獲財寶，彼便懷愁憂，苦惱不可稱記<note n="e21.96"/>。便自思惟：我作此功勞，施諸方計，不得財貨。如此之比者，當念捨離，是為當捨離欲。
<p/>「復次，彼族姓子或時作此方計而獲財貨，以<note n="e21.97"/>獲財貨，廣施方宜。恆自擁護，恐王敕<note n="e21.98"/>奪，為賊偷竊，為水所漂<note n="e21.99"/>，為火所燒。復作是念：正欲藏窖，恐後亡<note n="e21.100"/>失；正欲出利，復恐不剋。或家生惡子，費散吾財。是為欲為大患，皆緣<note n="e21.101"/>欲本，致此災變。
<p/>「復次，族姓子恆生此心，欲擁護財貨。後猶復為國王所奪，為賊所劫，為水所*漂，為火所燒；所藏窖者亦復不剋；正使出利亦復不獲；居家生惡子，費散財貨，萬不獲一，便懷愁憂苦惱，椎<note n="e21.102"/>胸喚呼：『我本所得財<note n="e21.103"/>貨，今盡亡<note n="e21.104"/>失！』遂成愚惑，心意錯亂，是謂欲為大患。緣此欲本，不至無為。
<p/>「復次，緣此欲本，著鎧執仗<note n="e21.105"/>，共相攻伐。 *以相攻伐，或在象眾前、或在馬眾前、或在步兵前、或在車眾<note n="e21.106"/>前，見馬共馬鬥、見象共象鬥、見車共車鬥、見步兵共步兵鬥，或相斫射，以矟相斫<note n="e21.107"/>刺。如此之比，欲為大患。緣欲為<note n="e21.108"/>本，致此災變。
<p/>「復次，緣此欲本，著鎧執 *仗，或在城門、或在城上，共相斫射，或以矟刺、或以鐵輪而轢其頭，或消鐵相灑。受此苦惱，死者眾多。
<p/>「復次，欲者亦無有常，皆代謝變易，不停<note n="e21.109"/>不解。此欲變易無常者，此謂欲為大患。
<p/>「云何當捨離欲？若能修行除貪欲者，是謂捨欲。謂<note n="e21.110"/>諸有<note n="e21.111"/>沙門、婆羅門不知欲之大患，亦復不知捨欲之原。如實不知沙門、沙門威儀，不知婆羅門、婆羅門威儀，此非沙門、婆羅門，亦復不能舉<note n="e21.112"/>身作證而自遊戲。謂諸沙門、婆羅門審知欲為大患，能捨離欲，如實不虛。知沙門有沙門威儀，知婆羅門有婆羅門威儀，己身作證而自遊戲，是為<note n="e21.113"/>捨離於欲。
<p/>「云何色味？設有見剎利女種、婆羅門女種、長者女種，年十四、十五、十六，不長不短，不肥不瘦，不白不黑，端正<note n="e21.114"/>無雙，世之希有。彼<note n="e21.115"/>最初見彼顏色，起喜<note n="e21.116"/>樂想，是謂色味。
<p/>「云何為色<note n="e21.117"/>大患？復次，若後<note n="e21.118"/>見彼女人，年八十、九十，乃至百歲，顏色變異，年過少壯，牙齒缺落，頭髮皓白，身體垢盌<note n="e21.119"/>，皮緩面皺，脊僂<note n="e21.120"/>呻吟，身如故車，形體戰掉，扶杖而行。云何，比丘！初見妙色，後復變易，豈非是大患乎？」
<p/>諸比丘對曰：「如是，世尊！」
<p/>世尊告諸比丘：「是謂色為大患。」
<p/>「復次，此若見彼女人，身抱重患，臥於义褥，失大小便，不能起止。云何，比丘！本見妙色，今致此患，豈非大患乎？」
<p/>諸比丘對曰：「如是，世尊！」
<p/>世尊告曰：「諸比丘！是謂色為大患。」
<p/>「復次，比丘！若見彼女人身壞命終，將詣冢間。云何，比丘！本見妙色，今 *以變改，於中現<note n="e21.121"/>起苦樂想，豈非大患乎？」
<p/>諸比丘對曰：「如是，世尊！」
<p/>世尊告曰：「是謂<note n="e21.122"/>色為大患。」
<p/>「復次，若見彼女人，死經一日、二日、三日、四日、五日，乃至七日，身體胮脹爛臭，散落一處。云何，比丘！本有妙色，今致此變，豈非大患乎？」
<p/>諸比丘對曰：「如是，世尊！」
<p/>世尊告曰：「是謂色為大患。」
<p/>「復次，若見彼女人，烏、鵲、鵄、鷲競來食噉，或為狐、狗、狼、虎所見食噉，或為蜎飛蠢動、極細蠕<note n="e21.123"/>蟲而見食噉。云何，比丘！彼本有妙色，今致此變，於中起苦、樂想，豈非大患乎？」
<p/>諸比丘對曰：「如是，世尊！」
<p/>世尊告曰：「是謂色為大患。」
<p/>「復次，若見彼女人身，蟲鳥 *以食其半，腸胃肉血汙穢不淨。云何，比丘！彼本有妙色，今致此變，於中起苦、樂想，此非大患乎？」
<p/>諸比丘對曰：「如是，世尊！」
<p/>世尊告曰：「是謂色為大患。」
<p/>「復次，若見彼女人身，血肉 *以盡，骸骨相連。云何，比丘！彼本有妙色，今致此變，於中起苦、樂想，此豈非大患乎？」
<p/>諸比丘對曰：「如是，世尊！」
<p/>世尊告曰：「是謂色為大患。」
<p/>「復次，若見彼女人身，血肉 *以盡，唯有筋纏束薪。云何，比丘！本有妙色，今致此變，於中起苦、樂想，此<note n="e21.124"/>非大患乎？」
<p/>諸比丘對曰：「如是，世尊！」
<p/>世尊告曰：「是謂色為大患。」
<p/>「復次，若復<note n="e21.125"/>見彼女人身，骸骨散落<note n="e21.126"/>，各在一處，或腳骨一處，或膞骨一處，或胮<note n="e21.127"/>骨一處，或臗骨一處，或胮肋<note n="e21.128"/>一處，或肩臂骨一處，或頸<note n="e21.129"/>骨一處，或髑<note n="e21.130"/>髏一處。云何，諸比丘！本有妙色，今致此變，於中起苦、樂想，此<note n="e21.131"/>豈非大患乎？」
<p/>諸比丘對曰：「如是，世尊！」
<p/>世尊告曰：「是謂色為大患。」
<p/>「復次，若見彼女人身，骨皓白色，或似鴿色。云何！比丘！本有妙色，今致此變，於中起苦、樂想，豈非大患乎？」
<p/>諸比丘對曰：「如是，世尊！」
<p/>世尊告曰：「是謂色為大患。」
<p/>「復次，若見彼女人，骸骨經無數歲，或有腐爛壞敗，與土同色。云何，比丘！彼本有妙色，今致此變，於中起苦、樂想，豈非大患乎？」
<p/>諸比丘對曰：「如是，世尊！」
<p/>世尊告曰：「是謂色為大患。」
<p/>「復次，此色無常、變易，不得久 *停，無有牢強<note n="e21.132"/>，是謂色為大患。」
<p/>「云何色為出要？若能<note n="e21.133"/>捨離於色，除諸亂想，是謂捨離於色。謂諸沙門、婆羅門，於色著色，不知大患，亦不捨離，如實而不知，此非沙門、婆羅門。於沙門不知沙門威儀，於婆羅門不知婆羅門威儀，不能己身作證而自遊戲。謂<note n="e21.134"/>諸有<note n="e21.135"/>沙門、婆羅門，於色不著色，深知為大患，能知捨離，是謂於沙門知沙門威儀，於婆羅門知婆羅門威儀，己身作證而自遊戲，是謂捨離於色。
<p/>「云何為名<note n="e21.136"/>痛味？於是，比丘！得樂痛時，便知我得樂痛；得苦痛時，便知我得苦痛；若得不苦不樂痛時，便知我得不苦不樂痛。若得食樂痛時，便知我得食樂痛；若得食苦痛時，便知我得<note n="e21.137"/>食苦痛；若得<note n="e21.138"/>食不苦不樂痛時，便知我得不苦不樂痛。不食苦痛時，便自<note n="e21.139"/>知我<note n="e21.140"/>不食苦痛；若<note n="e21.141"/>不食樂痛時，便*自知我不食樂痛；若不食不苦不樂痛時，便自知我不食不苦不樂痛。
<p/>「復次，比丘！若得樂痛，爾時不得苦痛，亦復無不苦不樂痛，爾時我唯有樂痛。若得苦痛時，爾時無有樂痛，亦無不苦不樂痛，唯有苦痛。若復，比丘！得不苦不樂痛時，爾時無有樂痛、苦痛，唯有不苦不樂痛。復次，痛者無常、變易之法， *以知痛無常、變易法者，是謂痛為大患。
<p/>「云何痛為出要？若能於痛捨離於痛，除諸亂想，是謂捨離於痛。諸有沙門、婆羅門於痛著痛，不知大患，亦不捨離，如實而不知，此非沙門、婆羅門。於沙門不知沙門威儀，於婆羅門不知婆羅門威儀，不能 *以身作證而自遊戲。諸有沙門、婆羅門於痛不著痛，深知為大患，能知捨離，是謂於沙門知沙門威儀，於<note n="e21.142"/>婆羅門知婆羅門威儀， *以身作證而自遊戲，是謂捨離於痛。
<p/>「復次，比丘！若有沙門、婆羅門不知苦痛、樂痛、不苦不樂痛，如實而不知，復教他<note n="e21.143"/>人使行者，此非其宜。若有沙門、婆羅門能捨離痛，如實而知<note n="e21.144"/>，復勸教人使遠離之，此正其宜，是謂捨離於痛。
<p/>「我今，比丘！ *以說邗欲、味欲，欲<note n="e21.145"/>為大患，復能捨者；亦說著色、味色，色為大患，能捨離色； *以說著痛、味痛，痛為大患<note n="e21.146"/>，能捨離痛，諸如來所應行者。所謂<note n="e21.147"/>施設者，我今周訖<note n="e21.148"/>。常當念在樹下空閑之處，坐禪思惟，莫有懈怠！是謂我之教敕。」
<p/>爾時，諸比丘聞佛所說，歡喜奉行！
<sid n="184"/><note n="e21.149"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「有三不牢要。云何為三？身不牢要、命不牢要、財不牢要。是謂，比丘！有此三不牢要。於此，比丘！三不牢要中，當求方便，成三牢要。云何為三？不牢要身，求於牢要；不牢要命，求於牢要；不牢要財，求於牢要。
<p/>「云何不牢要身，求於牢要？所謂謙敬禮拜，隨時問訊。是謂不牢要身，求於牢要。
<p/>「云何不牢要命，求於牢要？於是，若有善男子、善女人盡形壽不殺生，不加刀杖，常知慚愧，有慈悲心，普念一切眾生。盡形壽不盜<note n="e21.150"/>，恆念惠施，心無悋想<note n="e21.151"/>。盡形壽不淫<note n="e21.152"/>，亦不他 *淫。盡形壽不妄語，常念至誠，不欺世人。盡形壽不飲酒，意不錯亂，持佛禁戒。是謂命不牢要，求於牢要。
<p/>「云何財不牢要，求於牢要？若有善男子、善女人常念惠施，與沙門、婆羅門、諸貧匱者，須食者<note n="e21.153"/>與食，須漿與漿，衣被、飲食、;牀敷<note n="e21.154"/>臥具、病瘦醫藥、舍宅、城郭，所須之具悉皆<note n="e21.155"/>與之。如是，財不牢要，求於牢要。
<p/>「是謂，比丘！以<note n="e21.156"/>此三不牢要，求此三牢要。」
<p/>爾時，世尊便說此偈：
<p/>「知身不牢要，命亦不牢<note n="e21.157"/>固；
<p/>財貨衰耗法，當求牢要者。
<p/>人身甚難得，命亦不久停；
<p/>財貨磨<note n="e21.158"/>滅法，歡喜念惠施。」
<p/>爾時，諸比丘聞佛所說，歡喜奉行！
<p/>第一德‧福業，三因‧三安‧瞿，
<p/>三夜‧病‧惡行，苦除<note n="e21.159"/>‧不牢要。
<sid n="185"/><note n="e22.163"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「有三人，世人所應供養。云何為三？如來、至真、等正覺，世人所應供養；如來弟子漏盡阿羅漢，世人所應供養；轉輪聖王，世人所應供養。
<p/>「有何因緣如來世人所應供養乎？夫如來者，不伏者伏，不降者降，不度者度，未得解脫者令得解脫，未般涅槃者使成涅槃，無救護者與作救護，盲者與作眼目，病者與作救護，最尊第一。魔、若魔天、天及人民，於中最尊福田，可敬可貴，與人作導<note n="e22.164"/>，令知正路，未知道者與說道<note n="e22.165"/>教，以此因緣，如來世人所應供養。
<p/>「復有何因緣如來弟子漏盡阿羅漢世人所應供養乎？比丘當知：漏盡阿羅漢以度生死源<note n="e22.166"/>，更不復受有， *以得無上法， *淫、怒、癡盡，永不得全，是世福田。以此因緣本末，使漏盡阿羅漢，世人所應供養。
<p/>「復以何因緣轉輪聖王世人所應供養？比丘當知：轉輪聖王以法治化，終不殺生，復教 *他人使不殺生。自不盜<note n="e22.167"/>竊，亦復教他<note n="e22.168"/>人使不偷盜<note n="e22.169"/>；自不 *淫泆<note n="e22.170"/>，復教他人不行 *淫泆；自不妄語，亦復教他<note n="e22.171"/>人使不妄語；自不兩舌，鬥亂彼此，亦復教他人使不兩舌；自不嫉妬<note n="e22.172"/>、恚、癡，亦復教他人不習此法；自行正見，復教他人使不邪見。以此因緣，以此本末，使轉輪聖王，世人所應供養。」
<p/>爾時，諸比丘聞佛所說，歡喜奉行！
<sid n="186"/><note n="e22.173"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告阿難：「有<note n="e22.174"/>三善根，不可窮盡，漸至涅槃界。云何為三？所謂於如來所而種功德，此善根不可窮盡。於正法中<note n="e22.175"/>而種功德，此善根不可窮盡。於聖眾所<note n="e22.176"/>而種功德，此善根不可窮盡。是謂，阿難！此三善根不可窮盡，得至涅槃界。是故，阿難！當求方便，獲此不可窮<note n="e22.177"/>盡之福。如是，阿難！當作是學！」
<p/>爾時，阿難聞佛所說，歡喜奉行！
<sid n="187"/><note n="e22.178"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「有此三痛。云何為三？所謂樂痛、苦痛、不苦不樂痛。諸比丘當知：彼樂痛者，欲愛使也；彼苦痛者，瞋恚使也；不苦不樂痛者，是癡<note n="e22.179"/>使也。是故，諸比丘！當學方便，求滅此使。所以然者，當自熾然<note n="e22.180"/>，當自修行法<note n="e22.181"/>，得無比法。諸比丘當知：我滅度後，其有比丘念自熾然，修其行<note n="e22.182"/>法，得無比法，此則是第一聲聞。
<p/>「云何，比丘！當自熾然，當自修行，得修行法，獲無比法？於是，比丘！內自觀身，外自觀身，內外自觀身而自遊戲；內觀痛，外觀痛，內外觀痛；內觀意，外觀意，內外觀意；內觀法，外觀法，內外觀法而自遊戲。如是，比丘！當自熾然，修<note n="e22.183"/>行其法，得無比法。諸<note n="e22.184"/>比丘行此法者，於聲聞中第一弟子。如是，比丘！當作是學！」
<p/>爾時，諸比丘聞佛所說，歡喜奉行！
<sid n="188"/><note n="e22.185"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「有三事<note n="e22.186"/>，覆則妙，露則不妙。云何為三？一者女人，覆則妙，露則不妙。婆羅門咒術，覆則妙，露則不妙。邪見之業，覆則妙，露則不妙。是謂，比丘！有此三事，覆則妙，露則不妙。
<p/>「復有三事<note n="e22.187"/>，露則妙，覆則不妙。云何為三？日、月，露則妙，覆則不妙。如來法語，露則妙，覆則不妙。是謂，比丘！有此三事，露則妙，覆則不妙。」
<p/>爾時，世尊便說此偈：
<p/>「女人及咒術，邪見不善行，
<p/>此是世三法，覆隱而最妙。
<p/>日月<note n="e22.188"/>廣所照，如來正法語，
<p/>此是三世法，露則第一妙。
<p/>「是故，諸比丘！當露現如來法，勿使覆隱。如是，比丘！當作是學！」
<p/>爾時，諸比丘聞佛所說，歡喜奉行！
<sid n="189"/><note n="e22.189"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「此三有為有為相。云何為三？知所從起<note n="e22.190"/>，知當遷變<note n="e22.191"/>，知當滅盡<note n="e22.192"/>。彼云何知所從起？所謂生，長大成五<note n="e22.193"/>陰形，得諸持、入<note n="e22.194"/>，是謂知<note n="e22.195"/>所從起。彼云何為滅盡？所謂死，命過不住、無常，諸陰散壞，宗族別離，命根斷絕，是謂為滅盡。彼云何變易？齒落、髮白、氣力竭盡，年遂衰微，身體解散，是謂為變易法。是為，比丘！三有為有為相。當知此三有為相，善分別之。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="190"/><note n="e22.196"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「愚人有三相三法，不可恃怙。云何為三？於是，愚者不可思惟而思惟之，不可論說而論說之，不可行者而修習之。
<p/>「云何愚者不可思惟而思念之？於是，愚者意三行便思憶之。云何為三？於是，愚者起嫉心，於他財物及於女色，心念惡<note n="e22.197"/>言悉興嫉心：『彼之所有，願是我許。』如是，愚者不可思惟而思惟之。
<p/>「云何愚者不可論說而論說之？於是，愚者造口四過。云何為四？於是，愚者恆喜妄言、綺語、惡口、鬥亂彼此。如是，愚者造口四過。
<p/>「云何愚者造於惡行？於是，愚者造身惡行，常念殺生、竊盜、 *淫泆。如是，愚者造於惡行。如是，比丘！愚者有此三行，愚癡之人習此三事。
<p/>「復次，比丘！智者有三事，當念修行。云何為三？於是，智者應思惟者，便思惟之；應論說者，便論說之；應行善者，便修行善。
<p/>「彼云何智者應思惟事，便思惟之？於是，智者思惟意三行。云何為三？於是，智者不嫉妬、恚、癡，常行正見，見他財貨，不生想念。如是，智者應思惟者，便思惟之。
<p/>「云何智者應論說者，便論<note n="e22.198"/>說之？於是，智者成就口四行。云何為四？於是，智者不行妄語，亦不教人妄語，見人妄語者意不喜樂，是謂智者而護其口。復次，智者不行綺語、惡口、鬥亂彼此，亦不教人使行綺語、惡口、鬥亂。如是，智者成就口四行。
<p/>「云何智者成就身三行？於是，智者思惟身行，無所觸犯。然復智者自不殺生，亦不教人殺生，見人殺者心不喜樂。自不偷竊<note n="e22.199"/>，不教人盜，見人盜者心不喜樂。亦不淫泆，見他女<note n="e22.200"/>色，心不起想，亦不教人使行 *淫泆。設見老母，視之如己親，中者如姊，小者如妹，意無高下。如是，智者身成就三行。是謂智者所行。如是，比丘！有此三有為之<note n="e22.201"/>相。是故，諸比丘！愚者三相常當捨離。此三智者所行，不廢<note n="e22.202"/>斯須。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="191"/><note n="e22.203"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「有此三法，不可覺知，不見、不聞，經歷生死，未<note n="e22.204"/>曾瞻覩，我及爾等不曾<note n="e22.205"/>見聞。云何為三？所謂賢聖戒，不可覺知，不見、不聞，經歷生死， *未曾瞻覩，我及爾等 *不曾見聞。賢聖三昧、賢聖智慧，不可覺知，不見、不聞。如今我身并及汝<note n="e22.206"/>等，皆悉覺知賢聖禁戒、賢聖三昧、賢聖智慧，皆悉成就，不復受有，已斷生死根原。是故，諸比丘！當念修行此三法。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="192"/><note n="e22.207"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「有三法甚可敬愛<note n="e22.208"/>，世人所貪。云何為三？所謂少壯<note n="e22.209"/>，甚可愛敬，世人所貪。無病<note n="e22.210"/>，甚可愛敬，世人所貪。壽命<note n="e22.211"/>，甚可愛敬，世人所貪。是謂，比丘！有此三法，甚可愛敬，世人所貪。
<p/>「復次，比丘！雖有此三法，甚可愛敬，世人所貪。然更有三法，不可愛敬，世人所不貪。云何為三？雖有少壯，然必當老，不可愛敬，世人所不貪。比丘當知：雖有無病，然必當病，不可愛敬，世人所不貪。比丘當知：雖有壽命，然必當死，不可愛敬，世人所不貪。是故，諸<note n="e22.212"/>比丘！雖<note n="e22.213"/>有少壯，當求不老，至涅槃界；雖有無病，當求方便，使不有病；雖有壽命，當求方便，使不命終。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="193"/><note n="e22.214"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「猶如春時天雨大雹，設如來不出世<note n="e22.215"/>，眾生入地獄，亦復如是。是時，女人入地獄多於男子。所以然者，比丘當知：以三事故，眾生之類，身壞命終，入三惡趣。云何為三？所謂貪欲、睡眠、調戲。有此三事纏著心意，身壞命終，入三惡趣。
<p/>「女人竟日習翫三法而自娛樂。云何為三？晨朝以嫉妬心而自纏縛<note n="e22.216"/>，若至日中，復以睡眠結而自纏裹<note n="e22.217"/>，向暮以貪欲心而自纏 *縛。以此因緣，使彼女人身壞命終，生三惡趣。是故，諸比丘！當念離此三法。」
<p/>爾時，世尊便說此偈：
<p/>「嫉妬、睡眠、調<note n="e22.218"/>，貪欲是惡法，
<p/>牽人至地獄，至竟無解脫。
<p/>是故<note n="e22.219"/>當捨離，嫉妬及睡、調，
<p/>亦當捨於欲，莫造彼惡行。
<p/>「是故，諸比丘！當念去離嫉妬，無慳;悋心，常行惠施，不著睡眠，當行不染<note n="e22.220"/>，不著貪欲。如是，諸比丘！當作是學！」
<p/>爾時，諸比丘聞佛所說，歡喜奉行！
<sid n="194"/><note n="e22.221"/>
<p/>聞如是：
<p/>一時，佛在舍衛國祇樹給孤獨園。
<p/>爾時，世尊告諸比丘：「有此三法，習之、翫之，不知厭足，亦復不能至休息處。云何為三？所謂貪欲，若有人習此法，初無厭足。若復有人習飲酒者，初無厭足。若復有人修習睡眠，初無厭足。是謂，比丘！若有人<note n="e22.222"/>習此三法者，初無厭足，亦復不能至滅盡之<note n="e22.223"/>處。是故，諸比丘！常當捨離此三法，不親近之。如是，諸比丘！當作是學！」
<p/>爾時，諸比丘聞佛所說，歡喜奉行！
<p/>供養‧三善根，三痛‧三覆露，
<p/>相‧法‧三不覺<note n="e22.224"/>，愛敬‧春‧無<note n="e22.225"/>足。
<p/>增壹阿 *含經卷第十二<note n="e22.226"/>  
