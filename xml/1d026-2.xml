四意斷品第二十六<note n="e26.4"/>之二<note n="e26.5"/>
世尊告阿難曰：「汝今授舍利弗舍利來！」
阿難對曰：「如是，世尊！」是時，阿難𣈳授舍利在世尊手。
爾時，世尊手執舍利已，告諸比丘：「今此是舍利弗比丘舍利，智慧聰明高才之<note n="e26.6"/>智，若干種智，智不可窮，智無涯底，智<note n="e26.7"/>有速疾之智，有輕便之智，有利機之智，有甚深之智，有審諦之智，少欲知足，樂閑靜之<note n="e26.8"/>處，有猛勇<note n="e26.9"/>意，所為不亂，無怯弱心，能有所忍，除去惡法，體性柔和，不好鬥訟，恆修精進，行三<note n="e26.10"/>昧，習智慧<note n="e26.11"/>，念解脫，修行解脫所知<note n="e26.12"/>見身。比丘當知：猶如大樹而無其枝，然今日比丘僧，如來是大樹，舍利弗比丘而取滅度，似樹無枝。若舍利弗所遊之方，彼方便遇大幸云：『舍利弗在彼方止。』所以然者，舍利弗比丘能與外道異學共議論<note n="e26.13"/>，無不降伏者。」
是時，大目揵連聞舍利弗滅度，𣈳以神足，至世尊所，頭面禮足，在一面住。爾時，大目揵連白世尊曰：「舍利弗比丘今已<note n="e26.14"/>滅度，我今辭<note n="e26.15"/>世尊，欲取滅度。」
爾時，世尊默然不對。
如是再三白世尊曰：「我欲取滅度。」爾時，世尊亦復默然不報。
爾時，目連以<note n="e26.16"/>見世尊默然不報，卽禮世尊足，便退而去。還詣精舍，收攝衣鉢，出羅閱城，自往本生處。爾時，有眾多比丘從尊者目<note n="e26.17"/>連後。是時，眾多比丘共 *目連到摩瘦村，在彼遊化，身抱重患。
是時，目連躬自露地敷座而坐，而入初禪；從初禪起，入第二禪；從第二禪起，入第三禪；從第三禪起，入第四禪；從第四禪起，入空處；從空處起，入識處；從識處起，入不用處；從不用處起，入有想無想處；從有想無想處起，入火光三昧；從火光三昧起，入水光三昧；從水光三昧起，入滅盡定；從滅盡定起，入水光三昧；從水光三昧起，入火光三昧；從火光三昧起，入有想無想定；從有想無想定<note n="e26.18"/>起，入不用處；從不用處起，入識處、空處、四禪、三禪、二禪、初禪。從初禪起，飛在空中，坐臥經行，身上出火，身下出水，或身下出火，身上出水，作十八變，神足變化。
是時，尊者大目揵連還下就座，結跏趺坐，正身正意，繫念在前，復入初禪；從初禪起，入第二禪；從第二禪起，入第三禪；從第三禪起，入第四禪；從第四禪起，入空處；從空處起，入識處；從識處起，入不用處；從不用處<note n="e26.19"/>起，入有想無想處；從有想無想處起，入火光三昧；從火光三昧起，入水光三昧；從水光三昧起，入滅盡定；從滅盡定起，還入水光、火光、有想無想處、不用處、識處、空處、四禪、三禪、二禪、初<note n="e26.20"/>禪。復從初禪起，入第二禪；從第二禪起，入第三禪；從第三禪起，入第四禪；從第四禪起，尋時取滅度。爾時，大目揵連已取滅度。
是時，此地極大震動，諸天各各相告來下，省觀<note n="e26.21"/>大目揵連，持用供養尊德，或以種種香華來供養者，諸天在空中作倡伎<note n="e26.22"/>樂，彈琴、歌舞用供養尊者目揵連上。
爾時，尊者大目揵連 *已取滅度。是時，那羅陀村中一由旬<note n="e26.23"/>內，諸天側滿其中。爾時，復有眾多比丘持種種香華，散尊者目揵連尸上。
爾時，世尊從羅閱城漸漸乞食，將五百比丘，人中遊化，往詣那羅陀村，五百比丘俱。爾時，舍利弗、目連取滅度未久。爾時，世尊在露地而坐，默然察諸比丘已<note n="e26.24"/>，默然觀諸比丘已，告諸比丘：「我今觀此眾人<note n="e26.25"/>中，大有損<note n="e26.26"/>減<note n="e26.27"/>。所以然者，今此眾中無有舍利弗、目揵連比丘。若舍利弗、目揵連所遊之方，彼方便為不<note n="e26.28"/>空。聞舍利弗、目揵連今在此一<note n="e26.29"/>方。所以然者，舍利弗、目揵連比丘堪任降此外道。」
爾時，世尊告諸比丘：「諸佛所造甚奇！甚特！有此二智慧<note n="e26.30"/>、神足弟子取般涅槃，然如來無有愁憂。正使過去恆沙如來，亦復有此智慧、神足弟子，正使當來諸<note n="e26.31"/>佛出世，亦當有此智慧、神足弟子。比丘當知：世間有二施<note n="e26.32"/>業。云何為二？所謂財施、法施。比丘當知：若論財施者，當從舍利弗、目連比丘求；若欲求法施者，當從我求之。所以然者，我今如來無有財施，汝等今日可供養舍利弗、目揵連比丘舍利。」
爾時，阿難白佛言：「云何得供養舍利弗、目揵連舍利？」
世尊告曰：「當集種種香華於四衢道頭，起四寺偷婆。所以然者，若有起寺，此人<note n="e26.33"/>有四種<note n="e26.34"/>應起偷婆<note n="e26.35"/>。云何為四？轉輪聖王應起偷婆，漏盡阿羅漢應起偷婆，辟支佛應起偷婆，如來應起偷婆。」
是時，阿難白世尊<note n="e26.36"/>曰<note n="e26.37"/>：「有何因緣如來應起偷婆？復有何因緣辟支佛、漏盡阿羅漢、轉輪聖王應起偷婆？」
世尊告曰：「汝今當知：轉輪聖王自<note n="e26.38"/>行十善，修十功德，亦復教人行十善功德。云何為十？己身不殺生，復教他人使不殺生。己身不盜，復教他人使不盜。己身不淫，復教他人使不淫。己身不妄語，復教他人使不妄語。己身不綺語，復教他人使不綺語。己身不嫉妬，復教他人使不嫉妬。己身不鬥訟，復教他人使不鬥訟。己身意正，復教他人使不亂意。身自正見，復教他人使行正見。比丘當知：轉輪聖王有此十功德，是故應與起偷婆。」
是時，阿難白世尊曰：「復以何因緣如來弟子應與起偷婆？」
世尊告曰：「阿難當知：漏盡阿羅漢以更不復受有，淨如天金，三毒<note n="e26.39"/>五使<note n="e26.40"/>永不復現，以此因緣如來弟子應與起偷婆。」
阿難白佛：「以何因緣辟支佛應與起偷婆？」
世尊告曰：「有辟支佛，無師自悟，去諸結使，更<note n="e26.41"/>不受胎，是故應與起偷婆。」
是時，阿難白世尊曰：「復以何因緣如來應與起偷婆？」
世尊告曰：「於是，阿難！如來有十力、四無所畏，不降者降，不度者度，不得道者令得道，不般涅槃者令般涅槃。眾人見已，極懷歡喜。是謂，阿難！如來應與起偷婆。是謂如來應與起偷婆。」
爾時，阿難聞世尊<note n="e26.42"/>所說，歡喜奉行！
<sid n="234"/><note n="e26.43"/>
聞如是：
一時，佛在舍衛國祇樹給孤獨園。
爾時，尊者婆迦梨<note n="e26.44"/>身得重患，臥在大小便上，意欲自殺，然<note n="e26.45"/>無此勢可自坐起。是時，尊者婆迦梨告侍者：「汝今<note n="e26.46"/>可持刀來，吾欲自殺。所以然者，如今日<note n="e26.47"/>釋迦文佛弟子之中，信解脫者無出我上，然我今日有漏心不解脫。所以然者，然<note n="e26.48"/>如來弟子遇苦惱時，亦復求刀自殺。我今用此命，為不能從此岸至彼岸。」
是時，婆迦梨弟子出家未久，未知今世、後世，不知從此岸至彼岸，亦復不知死此生彼，便授刀與之。時，婆迦梨手執刀已，以信堅固，持刀自刺。
是時，婆迦梨以刀<note n="e26.49"/>自刺，而作是念：釋迦文佛弟子之中，所作非法，得惡利不得善利，於如來法中，不得受證而取<note n="e26.50"/>命終。是時，尊者婆迦梨便思惟是五盛陰：是謂此色，是謂色集<note n="e26.51"/>，是謂色滅盡；是謂痛、想、行、識，是謂痛、想、行、識集<note n="e26.52"/>，是謂痛、想、行、識、滅盡。彼於此五盛陰熟思惟之，諸有生法皆是死法<note n="e26.53"/>；知此已，便於有漏心得解脫。爾時，尊者婆迦梨於無餘涅槃界而般涅槃。
爾時，世尊以天耳聽聞尊者婆迦梨求刀自殺。爾時，世尊告阿難<note n="e26.54"/>：「諸比丘在舍衛城者，盡集一處，吾欲所敕！」
是時，尊者阿難受世尊教，卽集諸比丘，在普集<note n="e26.55"/>講堂，還白世尊曰<note n="e26.56"/>：「今日比丘已集一處。」
是時，世尊將<note n="e26.57"/>比丘僧，前後圍遶，至彼婆迦梨比丘精舍。當於爾時，弊魔波旬欲得知尊者婆迦梨神識所在，為在何處？為在人耶？為非人耶？天、龍、鬼神、乾沓惒、阿須倫、迦留羅、摩休勒、閱叉？今此神識竟為所在，在何處生遊？不見東西南北，四維上下，皆悉周遍而不知神識之處。是時，魔波旬身體疲極，莫知所在。
爾時，世尊將比丘僧，前後圍遶，至彼精舍。爾時，世尊觀魔波旬欲得知神識所在。世尊告諸比丘：「汝等頗聞此精舍之中有大聲乎？又有<note n="e26.58"/>光怪？」
諸比丘對曰：「如是，世尊！我等 *已見。」
世尊告曰：「此弊魔波旬，欲得知婆迦梨神識所在。」
是時，尊者阿難白世尊曰：「唯願世尊說<note n="e26.59"/>婆迦梨比丘神識為何<note n="e26.60"/>所在！」
世尊告曰：「婆迦梨比丘神識永無所著。彼族姓子以般涅槃，當作如是持。」
是時，尊者阿難白世尊曰：「此婆迦梨比丘何日得此四諦？」
世尊告曰：「今日之中得此四諦。」
阿難白佛：「此比丘抱病經久，本是凡人。」
世尊告曰：「如是，阿難！如汝所言，但彼比丘謙<note n="e26.61"/>苦甚久，諸有釋迦文佛弟子之中，信解脫者此人最勝。然有漏心未得解脫：『我今可求刀自刺。』是時，彼比丘臨自刺時，卽思惟如來功德；捨壽之日，思惟五盛陰，是謂此色 *集、此色滅盡。爾時，彼比丘思惟此已，諸有集<note n="e26.62"/>之法皆悉滅盡，此比丘 *已般涅槃。」
爾時，阿難聞佛所說，歡喜奉行！
四意斷之法，四闇‧老耄法，
阿夷‧法本末，舍利‧婆迦梨<note n="e26.63"/>。