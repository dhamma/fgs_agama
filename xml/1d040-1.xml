七日品第四十之一<note n="e40.4"/>
<font color="#800000"><b>（三五五）</b></font><note n="e40.5"/>
聞如是：
一時，佛在舍衛國祇樹給孤獨園。
爾時，眾多比丘食後皆集普會講堂，作如是論議：「此須彌山極為廣大，非眾山之<note n="e40.6"/>所及，甚奇！甚特！高廣極峻。如是，不久當復壞敗，無有遺餘。依須彌山更有大山，亦復壞敗。」
爾時，世尊以天耳聞眾多比丘而作是論，卽從座<note n="e40.7"/>起，往至彼講堂所，卽就坐。爾時，世尊告諸比丘：「汝等在此為何等論？欲何所施行？」
諸比丘對曰：「諸人集此，論其法事，向所論說，皆自如法。」
世尊告曰：「善哉！比丘！汝等出家正應法論，亦復不捨賢聖默然。所以然者，若比丘集聚一處，當施行二事。云何為二？一者當共法論，二者當賢聖默然。汝等論此二事，終獲安隱，不失時宜。汝等向者，作何等如法之議<note n="e40.8"/>？」
諸比丘對曰：「今眾多比丘來集此堂，作如是論議：『甚奇！甚特！此須彌山極高廣大，然此須彌山如是不久當復敗壞<note n="e40.9"/>，及諸四面鐵圍山<note n="e40.10"/>亦當如是壞敗。』向者，集此作如法論也。」
世尊告曰：「汝等欲聞此世間境界壞敗之變乎？」
諸比丘白佛言：「今正是時，唯願世尊以時演說，使眾生之類心得解脫！」
世尊告諸比丘曰：「汝等<note n="e40.11"/>善思念之，藏<note n="e40.12"/>在心懷<note n="e40.13"/>。」
諸比丘對曰：「如是，世尊！」爾時，諸比丘從佛受教。
世尊告曰：「須彌山者極為廣大，非眾山所及。若比丘欲知須彌山，出水上高八萬四千由旬，入水亦深八萬四千由旬。然須彌山四種寶所造：金、銀、水精、琉璃。又有四角，亦四種所造：金、銀、水精、琉璃。金城銀郭<note n="e40.14"/>，銀城金 *郭，水精城琉璃 *郭，琉璃城水精 *郭。然須彌山上<note n="e40.15"/>有五種天在彼居止，皆由宿<note n="e40.16"/>緣而住彼間。云何為五？所謂彼銀城中，有細腳天在彼居止；彼金城中，有尸利沙天在彼居止；水精城中，有歡悅天在彼居止；琉璃城中，有力盛天在彼居止；金、銀城中間，毗沙門天王在彼居住，將諸閱叉不可稱計；金城、水精城中間，有<note n="e40.17"/>毗留博<note n="e40.18"/>叉天王，將諸龍神在彼居止；水精城、琉璃城中間<note n="e40.19"/>，有毗留勒叉<note n="e40.20"/>天王在彼居止；琉璃城、銀城中間，有提頭賴吒天王在彼居止。
「比丘當知：須彌山下有阿須倫居止。若阿須倫欲與三十三天共鬥時，先與細腳天共鬥；設得勝<note n="e40.21"/>，復至金城與尸利沙天共鬥；已<note n="e40.22"/>勝尸利沙天，復至水精城與歡悅天共鬥； *已勝彼<note n="e40.23"/>，復至琉璃城； *已勝彼天，便共三十三天共鬥。
「比丘當知：須彌山頂三十三天在彼居止，晝夜照明，光自相照，故致此耳！依須彌山日月流行，日天子城 *郭縱廣五十一由旬，月天子城 *郭縱廣三<note n="e40.24"/>十九由旬，最大星縱廣一由旬，最小星縱廣二百步。須彌山頂東、西、南、北，縱廣八萬四千由旬，近須彌山南有大鐵圍山，長八萬四千里，高八萬里。又此山表，有尼彌陀山<note n="e40.25"/>圍彼山；去<note n="e40.26"/>尼彌陀山，復有山名佉羅山<note n="e40.27"/>；去此山，復更有山名伊沙山<note n="e40.28"/>；去此山<note n="e40.29"/>，復更有山名馬頭山<note n="e40.30"/>；去馬頭山<note n="e40.31"/>，復更有山名毗那耶山<note n="e40.32"/>；次毗那耶有山名鐵圍大鐵圍山。
「鐵圍中間有八大地獄<note n="e40.33"/>，一一地獄有十六隔子<note n="e40.34"/>。然彼鐵圍山於閻浮里地多所饒益。閻浮里地設無鐵<note n="e40.35"/>圍山者，此間恆當臭處。鐵圍山表有香積山<note n="e40.36"/>，香積山側有八萬四千白象王，止住彼間，各有六牙，金銀校<note n="e40.37"/>飾。彼香山中有八萬四千窟，諸象在彼居止，皆金、銀、水精、琉璃所造。最上象者，釋提桓<note n="e40.38"/>因躬自乘之，最下象<note n="e40.39"/>者，轉輪聖王乘之。香積山側有摩陀池水，皆生優<note n="e40.40"/>鉢蓮華、拘牟頭華，然彼諸象掘根而食。摩陀池水側復有山名 *優闍伽羅，然彼山皆生若干種草木，鳥狩<note n="e40.41"/>蟲𧋠<note n="e40.42"/>悉在彼間。依彼山，皆有神通得道之人而往<note n="e40.43"/>彼間。次復有山名般荼婆，次復有山名耆闍崛<note n="e40.44"/>山，此是閻浮里地所依之處。
「比丘當知：或有是時，若此世間欲壞敗時，然天不降雨，所種生苗不復長大，諸有小河泉源<note n="e40.45"/>皆悉枯竭。一切諸行皆歸無常，不得久住。比丘當知：或有是時，此四大駛河，所謂恆伽、私<note n="e40.46"/>頭、死<note n="e40.47"/>陀、婆叉<note n="e40.48"/>，亦復枯竭而無遺餘。如是，比丘！無常百變正謂此耳！
「比丘！或有是時，若此世間有二日出時，是時百草樹木皆悉凋<note n="e40.49"/>落。如是，比丘！無常變易，不得久停，是時諸泉源小水皆悉枯竭。比丘當知：若二日出時，爾時四大海水百由旬內皆悉枯竭，漸漸至七百由旬，水自然竭。
「比丘當知：若世間三<note n="e40.50"/>日出現<note n="e40.51"/>時，四<note n="e40.52"/>大海水千由旬內，水自然竭，漸漸乃至七千由旬，水自然竭。
「比丘當知：若四日出現世時，四大海水深千由旬在。如是，比丘！一切諸行皆悉無常，不得久住。
「比丘當知：或有是時，若世間有五日出時，是時四大海水，餘有七百由旬水，漸漸至百由旬。比丘當知：若五日出時，是時海水一由旬在，漸漸水竭而無遺餘。若五日出時，餘正有七尺水在，五<note n="e40.53"/>日出時，海水盡竭無有遺餘。比丘當知：一切行無常，不得久住。
「比丘當知：或有是時，六日出時，此地厚六萬八千由旬皆悉煙出，須彌山亦漸漸融壞。若六日出時，此三千大千國土皆悉融壞，猶如陶家燒瓦器也。是時，三千大千剎土，亦復如是，洞然火出，靡不周遍。比丘當知：若六日出時，八大地獄亦復消滅，人民命終。依須彌山五種之天，亦復命終。三十三天、豔<note n="e40.54"/>天……乃至他化自在天，亦復命終，宮殿皆空。若六日出時，是時須彌山及三千大千剎土，皆悉洞然而無遺<note n="e40.55"/>餘。如是，比丘！一切行無常，不得久住。
「比丘當知：或有是時，若七日出<note n="e40.56"/>，是時此地雖厚六萬八千由旬及三千大千剎土皆悉火起。若復七日出時，此須彌山漸漸融壞，百千由旬自然崩落，永無有餘，亦復不見塵煙之分，況見灰乎！是時，三十三天……乃至他化自在天宮殿，皆悉火然，此間火炎乃至梵天上。新生天子在彼天宮者，由來不見劫燒，見此炎光，普懷恐懼，畏為火所燒；然彼舊生天子等曾見劫燒，便來慰勞後生天子：『汝等勿懷恐懼<note n="e40.57"/>，此火終不來至此間。』比丘當知：七日出時，從此間至六天，乃至三千大千剎土，悉為灰土，亦無形質之兆。如是，比丘！一切行無常，不可久保，皆歸於盡！爾時，人民命終，盡生他方剎土，若生天上。設復地獄中眾生宿罪 *已畢，生天上、若他方剎土；設彼地獄眾生罪未畢者，復移至他方剎土。比丘當知：若七日出時，無復日月光明星宿之兆，是時日月 *已滅，無復晝夜。是謂，比丘！由緣報故，致此壞敗。
「比丘復當知：劫還成就時，或有是時，火還自滅，虛空之中有大雲起，漸漸降雨。是時，此三千大千剎土，水遍滿其中，水乃至梵天上。比丘當知：是時此水漸漸停住而自消<note n="e40.58"/>滅。復有風起名曰隨嵐<note n="e40.59"/>，吹此水聚著一處。是時，彼風起<note n="e40.60"/>千須彌山、千祇彌陀山、千尼彌陀山、千佉羅山、千伊沙山、千毗那耶<note n="e40.61"/>山、千鐵圍山、千大鐵圍山；復生八千地獄，復生千馬頭山、千香積山、千般荼婆山、千 *優闍伽羅<note n="e40.62"/>山、千閻浮提<note n="e40.63"/>、千瞿耶尼、千弗于逮、千鬱單曰<note n="e40.64"/>；復生千四<note n="e40.65"/>海水，復生千四天王宮、千三十三天、千 *豔天、千兜術<note n="e40.66"/>天、千化自在天、千他化自在天。
「比丘當知：或有是時，水滅地復還生。是時，地上自然有地肥<note n="e40.67"/>，極為香美，勝於甘露。欲知彼地肥氣味，猶如甜蒲<note n="e40.68"/>桃酒。比丘當知：或有此時，光音天自相謂言：『我等欲至閻浮提，觀看<note n="e40.69"/>彼地形還復之時。』光音天子來下世間，見地上有此地肥，便以指嘗著口中而取食之。是時，天子食地肥多者，轉無威神，又無光明，身體遂重而生骨肉，卽失神足，不復能<note n="e40.70"/>飛。又彼天子食地肥少者<note n="e40.71"/>，身體不重，亦復不失神足，亦能在虛空中飛行。
「是時，天子失神足者，皆共號<note n="e40.72"/>哭自相謂言：『我等今日極為窮厄，復失神足，卽住世間，不能復還天上，遂食此地肥。』各各相視顏色。彼時天子欲意多者，便成女人，遂行情欲，共相娛樂。是謂，比丘！初世成時，有此淫法<note n="e40.73"/>，流布世間，是舊常之法，女人必出於世；亦復舊法非適今也。是時，餘光音天見此天子以<note n="e40.74"/>墮落，皆來呵罵而告之曰：『汝等何為行此不淨之行？』是時，眾生<note n="e40.75"/>復作是念：我等當作方便<note n="e40.76"/>，宜共止宿，使人不見。轉轉作屋舍，自覆形體。是謂，比丘！有此因緣，今<note n="e40.77"/>有屋舍。
「比丘當知：或有是時，地肥自然入地，後轉生粳米，極為鮮淨；亦無皮表，極為香好，令人肥白；朝收暮生，暮收朝生。是謂，比丘！爾<note n="e40.78"/>時始有此粳米之<note n="e40.79"/>名生。比丘！或有是時，人民懈怠不勤生活。彼人便作是念：我今何為日日收此粳米？應當二日一收。是時，彼人二日一收粳米。爾時，人民展轉懷妊<note n="e40.80"/>，由此轉有生分。
「復有眾生語彼眾生言：『我等共取粳米。』是時，彼人報曰：『吾已<note n="e40.81"/>取二日食糧。』此人聞已，復生此念：我當儲四日食糧。卽時辦四日食糧。復有眾生語彼眾生<note n="e40.82"/>：『可共相將外收粳米。』此人報曰：『吾 *已收四日食糧。』彼人聞已，便生此念：吾當辦八日食糧。卽辦八日食儲。爾時，彼粳米更不復生。
「是時，眾生各生此念：世間有大災患，今此粳米遂不如本，今當分此粳米。卽時分粳米。爾時眾生復生此念：我今可自藏粳米，當盜他粳米。是時，彼眾生自藏粳米，便盜他粳米。彼主見盜粳米，語彼人曰：『汝何故取吾粳米？今捨汝罪，後莫更犯。』爾時，世間初有此盜心。是時，復有眾生聞此語<note n="e40.83"/>，復自生念<note n="e40.84"/>：我今可自藏<note n="e40.85"/>粳米，當盜他粳米。是時，彼眾生便捨己物，而取他物。彼主見<note n="e40.86"/>已，語彼人曰：『汝今何為取我粳米乎？』然彼人默然不對。是時，物主卽時手拳<note n="e40.87"/>相加，自今已後，更莫相侵。
「是時，眾多人民聞眾生相盜，各共雲<note n="e40.88"/>集，自相謂<note n="e40.89"/>言：『世間有此非法，各共相盜，今當立守田人，使守護田。其有眾生聰明高才者，當立為守<note n="e40.90"/>田主。』是時，卽選擇田<note n="e40.91"/>主而語之曰：『汝等當知世間有此非法竊盜，汝今守田當雇<note n="e40.92"/>其直，諸人民來取他粳米者，卽懲<note n="e40.93"/>其罪。』爾時，卽安田<note n="e40.94"/>主。比丘當知：爾時，其守田者，號為剎利種<note n="e40.95"/>。皆是舊法，非為今<note n="e40.96"/>法。」
爾時，世尊便說此偈：
「始有剎利種，姓中之上者；
聰明高才人，天人所敬待<note n="e40.97"/>。
「爾時，其有人民侵他物者，是時剎利取 *懲罰之。然復<note n="e40.98"/>彼人不改其愆，故復犯之，是時剎利之主敕作刀杖，取彼人而梟其首。爾時，世間初有此殺生。是時，眾多人民聞此教<note n="e40.99"/>令：『其有竊盜粳米者，剎利主卽取殺之。』皆懷恐懼，衣毛皆豎，各<note n="e40.100"/>作草蘆<note n="e40.101"/>於中坐禪，修其梵行，而一其心，捨離家業、妻子、兒婦<note n="e40.102"/>，獨靜其志，修於梵行。因此 *已來，而有婆羅門<note n="e40.103"/>之<note n="e40.104"/>名姓。是時，便有此二種姓出現世間。
「比丘當知：彼時由盜故便有殺生，由殺故便有刀杖。是時，剎利主告人民曰：『其有端正<note n="e40.105"/>高才者，當使統此人民。』又告之曰：『其有人民竊盜者，使<note n="e40.106"/>*懲其罪。』爾時，便有此毗舍<note n="e40.107"/>種姓<note n="e40.108"/>，出現於世。
「爾時，多有眾生便生此念：今日眾生之類各共殺生，皆由<note n="e40.109"/>業之所致也<note n="e40.110"/>，今可來往周旋以自生活。爾時，便有首陀羅<note n="e40.111"/>種姓，出現世間。」
爾時，世尊便說此偈：
「初有剎利種，次有婆羅門，
第三名毗舍，次復首陀姓。
有此四種姓，漸漸而相生；
皆是天身來，而同為一色。
「比丘當知：爾時，有此殺、盜心，無復有此自然粳米。爾時，便有五種穀子：一者根子，二者莖子，三者枝<note n="e40.112"/>子，四者華<note n="e40.113"/>子，五者果<note n="e40.114"/>子，及餘所生之<note n="e40.115"/>種子，是謂五種之子。皆是他方剎土風吹使來，取用作種以此自濟。如是，比丘！世間有此<note n="e40.116"/>瑞應，便有生、老、病、死，致<note n="e40.117"/>使今日有五盛陰身，不得盡於苦際，此名為劫成敗時之變易也。吾與汝說，諸佛世尊常所應行，今盡與汝說之。當樂閑居靜處，當念坐禪，勿起懈<note n="e40.118"/>怠，今不精誠，後悔無益。此是我之教誨<note n="e40.119"/>也！」
爾時，諸比丘聞佛所說，歡喜奉行！
<font color="#800000"><b>（三五六）</b></font><note n="e40.120"/>
聞如是：
一時，佛在羅閱<note n="e40.121"/>城迦蘭陀竹園所，與大比丘眾五百人俱。
是時，摩竭國王阿闍世，在羣臣中而作是說：「此拔<note n="e40.122"/>祇國極為熾盛，人民眾多，吾當攻伐，攝彼邦土。」
是時，阿闍世王告婆利迦<note n="e40.123"/>婆羅門曰：「汝今往至世尊所，持吾姓名，往問訊世尊，禮敬<note n="e40.124"/>承事云：『王阿闍世白世尊言：意欲攻<note n="e40.125"/>伐 *拔祇國，為可爾不？』設如來有所說者，汝善思惟，來向吾說。所以然者，如來語終不有二。」
是時，婆羅門受王教敕，往至世來所，共相問訊，在一面坐。是時，婆羅門白佛言：「王阿闍世禮敬世尊，承事問訊！」又復重白：「意欲往攻伐 *拔祇大國，先來問佛為可爾不？」
爾時，彼婆羅門以衣覆頭腳，著象牙屐<note n="e40.126"/>，腰帶利劍，不應<note n="e40.127"/>說法。
是時，世尊告阿難曰：「若 *拔祇人民修七法<note n="e40.128"/>者，終不為外寇所壞。云何為七？若當 *拔祇國人民，盡集一處而不散者，便不為他國所壞，是謂<note n="e40.129"/>初法不為外寇所敗。
「復次，阿難！ *拔祇國人上下和順<note n="e40.130"/>， *拔祇人民不為外人所擒<note n="e40.131"/>。是謂，阿難<note n="e40.132"/>！第二之法不為外寇所壞。
「復次，阿難！若 *拔祇國人亦不淫他<note n="e40.133"/>，著他女人色，是謂第三之法不為外寇所壞。
「復次，阿難！若 *拔祇國不從此間而傳至彼，亦復不從彼間傳來至此，是謂第四之法不為外寇所壞。
「復次，阿難！若 *拔祇國人供養<note n="e40.134"/>沙門、婆羅門，承事禮敬梵行人者，是謂第五之法，是時便不為外寇所壞<note n="e40.135"/>。
「復次，阿難！若 *拔祇國人民不貪著他財寶者，是謂第六法不為外寇所壞。
「復次，阿難！若 *拔祇國人民皆同一心，不向神寺，專精其意，便不為外寇所壞也，是謂第七之法不為外寇所壞。是謂，阿難！彼 *拔祇人修此七法者，終不為外人所壞。」
是時，梵志白佛言：「設當彼人成就一法，猶不可壞，何況七法而可壞乎？」
「止！止！」
「世尊！國事猥多，欲還所止。」爾時，梵志卽從 *座起而去。
彼梵志去<note n="e40.136"/>不遠，爾時世尊告諸比丘：「我今當說七不退轉法。汝等諦聽！善思念之。」
諸比丘白佛言：「唯然，世尊！」
爾時，諸比丘從佛受教。世尊告曰：「云何為<note n="e40.137"/>七不退轉之<note n="e40.138"/>？比丘當知：若比丘共集一處，皆共和順，上下相奉，轉進於上，修諸善法而不退轉，亦不為魔所得便，是謂初法不退轉<note n="e40.139"/>。
「復次，眾僧和合順從其教，轉進於上而<note n="e40.140"/>不退轉，不為魔王所壞，是謂第二之法不退轉也。
「復次，比丘！不著事務，不修世榮<note n="e40.141"/>，轉進於上，不為魔天所得其便，是謂第三不退轉<note n="e40.142"/> *之法也<note n="e40.143"/>。
「復次，比丘！不諷誦雜書，終日策<note n="e40.144"/>役其情意，轉進於上，不為魔王得<note n="e40.145"/>其便，是謂第四不退轉 *之法 *也。
「復次，比丘！勤修其法，除去睡眠，恆自警寤<note n="e40.146"/>，轉進於上，不為弊魔而得其便，是謂第五不退轉 *之法。
「復次，比丘！不學算術，亦不使人習之；樂閑靜 *之處，修習其法，轉進於上，不為弊魔 *得其便 *也，是謂第六不退轉 *之法。
「復次，比丘！起一切世間不可樂想，習於禪行，忍諸法教，轉進於上，不為魔所得其便<note n="e40.147"/>，是謂第<note n="e40.148"/>七不退轉法 *也。若有比丘成就此七法，共和順<note n="e40.149"/>者，便不為魔得其便也。」
爾時，世尊說此偈言<note n="e40.150"/>：
「除去於事業，又非思惟亂；
設不行此者，亦不得三昧。
能樂於法者，分別其法義；
比丘樂此行，便致三昧定。
「是故，比丘！當求方便，成此七法。如是，諸比丘！當作是學！」
爾時，諸比丘聞佛所說，歡喜奉行！
<font color="#800000"><b>（三五七）</b></font><note n="e40.151"/>
聞如是：
一時，佛在舍衛國祇樹給孤獨園。
爾時，世尊告諸比丘：「我今當說七使<note n="e40.152"/>，汝等善思念之。」
諸比丘對曰：「如是，世尊！」是時，諸比丘從佛受教。
世尊告曰：「云何為七？一者貪欲使，二者瞋恚使，三者憍慢使，四者癡使，五者疑使，六者見使，七者欲世間使<note n="e40.153"/>。是謂，比丘！有此七使，使眾生之類，永處幽闇，纏結其身，流轉世間，無有休息，亦不能知生死根原。猶如彼二牛，一黑一白，共同一軛<note n="e40.154"/>，共相牽引，不得相遠。此眾生類，亦復如是，為此貪欲使、無明使所纏結，不得相離，其餘五使，亦復追從，五使適從，七使亦然。若凡夫之人，為此<note n="e40.155"/>七使所縛，流轉生死，不得解脫，不能知苦之元<note n="e40.156"/>本。
「比丘當知：由此七使，便有三惡趣：地獄、畜生、餓鬼；由此七使，不能得度弊魔境界。然此七使之法復有七藥。云何為七？貪欲使者，念覺意治之；瞋恚使者，法覺意治之；邪見使者，精進覺意治之；欲世間使者，喜覺意治之；憍慢使者，猗覺意治之；疑使者，定覺意治之；無明使者，護覺意治之。是謂，比丘！此七<note n="e40.157"/>使<note n="e40.158"/>用七覺意治之。
「比丘當知：我本未成佛道為菩薩行，坐道樹下，便生斯念：欲界眾生為何等所繫？復作是念：此眾生類為七使流轉生死，永不得解脫<note n="e40.159"/>；我今亦為此七使所繫，不得解脫。爾時，復作是念：此七使為用何治之<note n="e40.160"/>？復重思惟：此七使者當用七覺意治 *之；我當思惟七覺意。思惟七覺意<note n="e40.161"/>時，有漏心盡，便<note n="e40.162"/>得解脫，後成無上正真之道。七日之中結跏趺坐，重思惟此七覺意。是故，諸比丘！若欲捨七使者，當念修行七覺意法。如是，諸比丘！當作是學！」
爾時，諸比丘聞佛所說，歡喜奉行！
<font color="#800000"><b>（三五八）</b></font><note n="e40.163"/>
聞如是：
一時，佛在舍衛國祇樹給孤獨園。
爾時，世尊告諸比丘：「有七種 *之人可事、可敬，是世間無上福田。云何為<note n="e40.164"/>七種人？所謂七人者：一者行慈，二者行悲，三者行喜，四者行護，五者行空，六者行無想<note n="e40.165"/>，七者行無願。是謂七種之人可事、可敬，是世間無上福田。所以然者，其有眾生行此七法者<note n="e40.166"/>，於現法中獲其果報。」
爾時，阿難白世尊言：「何以故不說須陀洹、斯陀含、阿那含、阿羅漢、辟支佛、佛，乃說此七事乎？」
世尊告曰：「行慈七人其行，與須陀洹乃至佛其事不同；雖供養須陀洹乃至佛，不現得報；然供養此七<note n="e40.167"/>人者，於現世得報。是故，阿難！當勤加勇猛成辦七法。如是，阿難！當作是學！」
爾時，阿難聞佛所說，歡喜奉行！
<font color="#800000"><b>（三五九）</b></font><note n="e40.168"/>
聞如是：
一時，佛在毗舍離獼猴池側，與大比丘眾五百人俱。
是時，世尊到時，著衣持鉢，及將阿難入毗舍離乞食。爾時，毗舍離城內有大長者名毗羅先，饒財多寶，不可稱計；然復慳貪無惠施之心，唯食<note n="e40.169"/>宿福，更不造新。爾時，彼長者將諸婇女在後宮作倡伎<note n="e40.170"/>樂，自相娛樂。
爾時，世尊往詣彼巷，知而問阿難曰：「今聞作倡 *伎樂為是何家？」
阿難白佛：「是毗羅先長者家。」
佛告阿難：「此長者卻後七日命終，當生涕<note n="e40.171"/>哭地獄中。所以然者，此是常法，若斷善根 *之人，命終之時，皆生 *涕哭地獄中。今此長者宿福 *已盡，更不造新。」
阿難白佛言：「頗有因緣使此長者七日不命終乎？」
佛告阿難：「無此因緣得不命終<note n="e40.172"/>！昔所種行，今日 *已盡，此不可免。」
阿難白佛<note n="e40.173"/>：「頗有方宜令此長者不生 *涕哭地獄乎？」
佛告阿難：「有此方宜可使長者不入地獄耳！」
阿難白佛言<note n="e40.174"/>：「何等因緣使長者不入地獄？」
佛告阿難：「設此長者剃除鬚髮，著三法衣，出家學道者，便得免此罪也。」
阿難白佛言：「今我能使此長者出家學道。」
爾時，阿難辭世尊已，往至彼長者家，在門外立。是時，長者遙見阿難來，卽出奉迎，便請使坐。時，阿難語長者曰：「今我是一切智人<note n="e40.175"/>邊聞<note n="e40.176"/>，然如來今記：汝身卻後七日當身壞<note n="e40.177"/>命終，生 *涕哭地獄中。」
長者聞已，卽懷恐懼，衣毛皆豎，白阿難曰：「頗有此因緣使七日 *之中不命終乎？」
阿難告曰：「無此因緣令七日中得免命終。」
長者復白言：「頗有因緣我今<note n="e40.178"/>命終不生 *涕哭地獄中乎？」
阿難告曰：「世尊亦有此教：若當長者剃除鬚髮，著三法衣，出家學道者，便不入地獄中。汝今可宜出家學道，得到彼岸。」
長者白言：「阿難並在前去<note n="e40.179"/>，我正爾當往。」
是時，阿難便捨而去。長者便作是念：言七日者猶尚<note n="e40.180"/>為遠，吾今宜可五欲自娛樂，然後當出家學道。是時，阿難明日復至長者家，語長者曰：「一日 *已過，餘有六日在，可時出家。」
長者白言：「阿難並在前，正爾當尋從。」
然彼長者猶故不去。是時，阿難二日、三日……乃至六日至長者家，語長者曰：「可時出家，後悔無及。設不出家者，今日命終，當生 *涕哭地獄中。」
長者白阿難曰：「尊者並在前，正爾當隨後。」
阿難告曰：「長者！今日以何神足至彼間？方言先遣吾耶？但今欲共一時俱<note n="e40.181"/>往！」
是時，阿難將此長者往至世尊所，到 *已，頭面禮足，白佛言：「今此長者欲得出家學道，唯願如來當與剃除鬚髮，使得學道！」
佛告阿難：「汝今躬可度此長者。」
是時，阿難受佛教敕，卽時與長者剃除鬚髮，教令著三法衣，使學<note n="e40.182"/>正法。是時，阿難教彼比丘曰：「汝當念修行：念佛、念法、念比丘僧、念戒、念施、念天、念休息、念安般、念身、念死，當修行如是之法。是謂，比丘！行此十念者，便獲大果報，得甘露法味。」
是時，毗羅先修行如是法已<note n="e40.183"/>，卽其日命終，生四天王中。
是時，阿難卽闍維<note n="e40.184"/>彼身，還至世尊所，頭面禮足，在一面立。爾時，阿難白世尊言：「向者，比丘毗羅先者今已命終為生何處？」
世尊告曰：「今此比丘命終生四天王中<note n="e40.185"/>。」
阿難白佛言：「於彼命終當生何處？」
世尊告曰：「於彼命終當生三十三天，展轉生 *豔天、兜術天、化自在天、他化自在天，從彼命終復還來生，乃至四天王中。是謂，阿難！毗羅先比丘七變<note n="e40.186"/>周旋天人之中，最後得人身，出家學道，當盡苦際。所以然者，斯於如來有信心故。
「阿難當知：此閻浮提地南北二萬一千由旬，東西七千由旬，設有人供養閻浮里地人，其福為多不？」
阿難白佛言：「甚多！甚多！世尊！」
佛告<note n="e40.187"/>阿難：「若有眾生如𤚲<note n="e40.188"/>牛頃，信心不絕修行十念者，其福不可量，無有能量<note n="e40.189"/>者。如是，阿難！當求方便，修行十念。如是，阿難！當作是學！」
爾時，阿難聞佛所說，歡喜奉行！
<font color="#800000"><b>（三六○）</b></font><note n="e40.190"/>
聞如是：
一時，佛在舍衛國祇樹給孤獨園。
爾時，世尊告諸比丘：「我<note n="e40.191"/>當說極妙之法，初、中、竟善，義理<note n="e40.192"/>深邃，具足得修梵行，此經名為淨諸漏法，汝等善思念之。」
諸<note n="e40.193"/>比丘對曰：「如是，世尊！」是時，諸比丘從佛受教。
世尊告曰：「彼云何名<note n="e40.194"/>為淨諸漏法？或有有漏<note n="e40.195"/>緣見得斷；或有有漏恭敬得斷<note n="e40.196"/>；或有有漏親近得斷；或有有漏遠離得斷；或有有漏娛樂得斷；或有有漏威儀得斷；或有有漏思惟<note n="e40.197"/>得斷<note n="e40.198"/>。
「彼云何有漏由見得斷？於是，凡夫之人不覩聖人，不順從如來之法，不能擁護賢聖之法，不親近善知識，不與善知識從事。其聞法所應思惟法者亦不分別，不應思惟者而思惟之。未生欲漏<note n="e40.199"/>而生，已生欲漏便增多；未生有漏而生，已生有漏便增多；未生無明漏<note n="e40.200"/>而生，已生無明漏便增多。此法不應思惟而思惟之<note n="e40.201"/>。
「彼云何法應思惟，然不思惟此法？所言思惟法者，未生欲漏使不生，已生欲漏而滅之；未生有漏令不生，已生有漏而滅之；未生無明漏令不生，已生無明漏而滅之<note n="e40.202"/>。是謂此法應可思惟而不思惟，所不應思惟者便思惟之。所<note n="e40.203"/>應思惟者復不思惟之，未生欲漏而生，已生欲漏而增多；未生有漏而生，已生有漏而增多；未生無明漏而生，已生無明漏而增多。彼人作如是思惟：云何有過去久遠？我今當有過去久遠？或復思惟：無過去久遠？云何當有過去久遠？為誰有過去久遠？云何復有當來久遠<note n="e40.204"/>？我今當有將來久遠？或復言：『無將來久遠？云何當有將來久遠？為誰有將來久遠？云何有此<note n="e40.205"/>眾生久遠？此眾生久遠為從何來？從此命終當生何處<note n="e40.206"/>？』彼人起此不祥之念，便興六見，展轉生邪見想<note n="e40.207"/>，有我見審有此見；無有我見審興此見；有我見無我見於中起審見；又復自觀身復興此見；於己而不見己；復興此見，於無我而不見無我，於中起此見。爾時，彼人復生此邪見：我者卽是今世，亦是後世，常存<note n="e40.208"/>於世而不朽敗，亦不變易，復不移動<note n="e40.209"/>，是謂名為邪見之聚。邪見、災患、憂、悲、苦、惱，皆由此生而不可療治，亦復不能捨，遂增苦本。由是不為沙門之行、涅槃之道。
「又復，比丘！賢聖弟子修<note n="e40.210"/>其法，不失次敍<note n="e40.211"/>，善能擁護，與善知識共從事，彼能分別；不可思惟法亦能知之<note n="e40.212"/>；所可思惟法亦能知之；彼所不應思惟法亦不思惟之；所應思惟法而思惟之。
「彼云何不應思惟法而不思惟之？於是，諸法未生欲漏而生，已生欲漏而增多；未生有漏而生，已生有漏而增多；未生無明漏而生，已生無明漏而增多。是謂此法不應思惟者而不<note n="e40.213"/>思惟之。
「彼何等法應思惟者而思惟之？於是<note n="e40.214"/>，諸法未生欲漏而不生，已生欲漏而滅之；未生有漏而不生，已生有漏而滅之；未生無明漏而不生，已生無明漏而滅之。是謂此法應可思惟而<note n="e40.215"/>思惟之。
「彼不應思惟者亦不<note n="e40.216"/>思惟之，可思惟者便思惟之，彼作如是思惟，便滅三法。云何為三？身邪<note n="e40.217"/>、戒盜、疑。設不知、見<note n="e40.218"/>，則增有漏之行；設見、聞、念、知者，則不增有漏之行；已知、已見，有漏便不生。是謂此漏見所斷也。
「彼云何漏恭敬所斷<note n="e40.219"/>？於是，比丘！堪忍飢寒，勤苦風雨、蚊虻、惡言、罵辱，身生痛惱<note n="e40.220"/>，極為煩疼，命垂欲斷，便能忍之。若不爾者，便起苦惱；設復能堪忍者，如是不生。是謂此漏恭敬所斷。
「彼云何漏親近所斷<note n="e40.221"/>？於是，比丘！持心受衣，不興榮飾，但欲<note n="e40.222"/>支其形體，欲除寒熱，欲令風雨不加其身，又覆形體不令外露。又<note n="e40.223"/>持心隨時乞食，不起染著之心，但欲趣支形體，使故痛<note n="e40.224"/>得差<note n="e40.225"/>，新者不生；守護眾行，無所觸犯，長夜安隱而修梵行，久存於世。復持心意親近牀 *座，亦不著榮華服飾，但欲除飢寒、風雨、蚊虻之類，趣支其形，得行道法。又復持心親近醫藥，不生染著之心；於彼醫藥，但欲使疾病除愈故，身體得安隱。設不親近者，則生有漏之患；若親近，則無有漏之患。是謂此漏親近所斷。
「彼云何有漏遠離所斷<note n="e40.226"/>？於是，比丘！除去亂想，猶如惡象、駱駝、牛、馬、虎、狼、狗、蛇蚖、深坑、危岸、柘<note n="e40.227"/>棘<note n="e40.228"/>、峻崖、濕<note n="e40.229"/>泥，皆當遠離之。莫與惡知識從事，亦復不與惡人相近。能熟思惟不去心首，設不將護者，則生有漏；設擁護者，則不生有漏。是謂有漏遠離所斷。
「彼云何有漏娛樂所斷<note n="e40.230"/>？於是，比丘！生欲想而不捨離，設起瞋恚想，亦不捨離，設復起疾想<note n="e40.231"/>，亦不捨離。設不捨離者，則生有漏；設<note n="e40.232"/>能捨離者，便能不起有漏。是謂此漏娛樂所斷。
「云何有漏威儀所斷<note n="e40.233"/>？於是<note n="e40.234"/>，比丘！若眼見色不起色想，亦不起染汙之心，具足眼根，亦無缺漏而護眼根，若耳聞聲、鼻嗅香、舌知味、身知細滑、意知法，都不起染汙之心，亦不起想著而護意根。若不攝其威儀，則生有漏；若攝其威儀者，則無有漏之患。是謂此漏威儀所斷。
「彼何等有漏思惟所斷<note n="e40.235"/>？於是，比丘！修念覺意，依無欲，依無汙，依滅盡而求出要，修法覺意、精進覺意、喜覺意、猗覺意、定覺意、護覺意，依無欲、依無汙、依滅盡而求出要。若不修此者，則生有漏之患；設能修者，則不生有漏之患。是謂此漏思惟所斷。
「若復，比丘！於比丘中諸所有漏，見斷者便見斷之，恭敬斷者便<note n="e40.236"/>恭敬斷之，親近斷者親近斷之，遠離斷者遠離斷之，娛樂斷者娛樂斷之<note n="e40.237"/>，威儀斷者威儀斷之，思惟斷者思惟斷之。是謂，比丘！具足一切威儀，能斷結、去愛<note n="e40.238"/>，度於四流，漸漸越苦<note n="e40.239"/>。是謂，比丘！除有漏之法，諸佛世尊常所施行慈<note n="e40.240"/>念一切有形之類，今已施行，汝等常樂閑居樹下，勤加精進，勿有懈怠。今不勤加者，後悔無益！此是我之訓教<note n="e40.241"/>。」
爾時，諸<note n="e40.242"/>比丘聞佛所說，歡喜奉行！
增壹阿 *含經卷第三十 *四<note n="e40.243"/>  