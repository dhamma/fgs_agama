等法品第三十九<note n="e39.4"/>
<sid n="345"/><note n="e39.5"/>
聞如是：
一時，佛在舍衛國祇樹給孤獨園。
爾時，世尊告諸比丘：「若有比丘成就七法者，於現法中受樂無窮，欲得盡漏，便能獲之。云何為七法？於是，比丘知法、知義、知時，又能自知，復能知足，亦復知入眾中，觀察眾人，是謂七法。
「云何比丘知法？於是，比丘知法，所謂契經、祇夜、偈、因緣、譬喻、本末、廣演<note n="e39.6"/>、方等、未曾有、廣普<note n="e39.7"/>、授決、生經<note n="e39.8"/>。若有比丘不知法者，不知十二部經，此非比丘也。以其比丘能解了法故，名為知法。如是，比丘解了於法。
「云何比丘解了於義？於是，比丘知如來機趣，解了深義，無所疑難。若有比丘不解了<note n="e39.9"/>義者，此非比丘也。以其比丘能知深義故，名為解義也。如是，比丘能分別義。
「云何比丘知其時宜？於是，比丘知其時節，可修觀時便修觀，可修止時便修止，可默知默，可行知行，可誦知誦，可授前人便授前人，可語知語。若有比丘不知此者，不知止觀進止之宜，此非比丘。若復比丘知其時節，不失時宜，此<note n="e39.10"/>名為隨其方宜。如是，比丘知其時宜。
「云何比丘自能修己？於是，比丘能自知己：『我今有此見聞念知，有如是智慧，行步進止，恆隨正法。』若有比丘不能自知智慧之宜，出入行來，此非比丘也。以其比丘能自修己進止之宜，此名為自修己行。是謂比丘能自知己。
「云何比丘自知止足<note n="e39.11"/>？於是，比丘能自籌<note n="e39.12"/>量睡眠、覺寤<note n="e39.13"/>、坐臥、經行、進止之宜，皆能知止足。若有比丘不能知是者，則非比丘也。以其比丘能解了此故，名為<note n="e39.14"/>知足。如是，比丘名為知足。
「云何比丘知入大眾？於是，比丘分別大眾；此是剎利種，此是婆羅門眾，此是長者眾，此是沙門眾，我當以此法，宜則適彼眾中，可語可默，皆悉知之。若有比丘不知入眾，此非比丘。以其比丘知入大眾故，名為知入眾也。是謂比丘知入大眾也。
「云何比丘知眾人根元<note n="e39.15"/>？比丘當知：有二人。云何為二？彼或有一人，欲往至園中親覲比丘；彼第二人不喜至彼觀見比丘。彼人欲至園中<note n="e39.16"/>親覲比丘者，此人最為上。
「比丘！復有二人。云何為二？彼一人雖至比丘所，然不問其宜<note n="e39.17"/>；彼第二人亦不往至寺中見比丘。彼至寺人最為第一。
「比丘！復有二人。云何為二<note n="e39.18"/>？彼一人至比丘所問訊時宜；彼第二人不至比丘所問訊時宜。彼人至寺者，最尊第一，出彼人上。
「比丘！復有二人。云何為二？彼一人至比丘所，至心聽法；彼第二人不至比丘所，不至心聽法。彼至心聽法者，於彼人最為第一。
「比丘！復<note n="e39.19"/>有二人。云何為二？彼有一人能觀察法，受持諷誦；彼第二人，不能受持諷誦。彼人受持諷誦者，於此人上最為第一。
「比丘！ *復有二人。云何為二？彼有一人，聞法解其義；彼第二人，聞法不解其義。彼人聞法解義者，於此人最尊第一。
「比丘！復有二人。云何為二？彼有一人聞法，法<note n="e39.20"/>成就；彼第二人不聞 *法，法不成就。彼人聞<note n="e39.21"/> *法，法成就者，於此人第一。
「比丘！復有二人。云何為二？彼一人聞法能堪忍修行，分別護持正法；第二人不能堪忍修行其法。彼能修行法者，於此諸人最尊第一。猶如牛有酪，由酪有酥<note n="e39.22"/>，由 *酥有醍醐，醍醐<note n="e39.23"/>最為第一，無能及者<note n="e39.24"/>。此亦如是，若有人能修行者，此人最為第一，無能及者，是謂比丘觀察人根。若有人不了此者，則非比丘也。以其比丘聞法分別其義者，此為最上，如是比丘觀察人根。若有比丘成就七法者，於現法中快樂無為，意欲斷漏亦無有疑。是故，比丘！當求方便，成此七法。如是，比丘！當作是學！」
爾時，諸比丘聞佛所說，歡喜奉行！
<sid n="346"/><note n="e39.25"/>
聞如是：
一時，佛在舍衛國祇樹給孤獨園。
爾時，世尊告諸比丘：「三十三天晝度樹<note n="e39.26"/>，本縱廣五十由旬，高百由旬，東、西、南、北蔭覆五十由旬，三十三天在彼四月自相娛樂。比丘當知：或有是時，彼晝度樹華葉凋<note n="e39.27"/>落，萎黃在地。爾時，諸天見此瑞應，普懷歡喜，欣情內發：『此樹不久當更生華實。』
「比丘當知：或有是時，彼樹華實皆悉 *凋落，捐棄在地。是時，三十三天倍復歡喜，自相謂言：『此樹不久當作灰色。』
「比丘當知：復經歷數時，彼樹便作灰色。是時，三十三天已見此樹而作灰色，甚懷喜悅，自相謂言：『而今此樹已<note n="e39.28"/>作灰色，不久當生羅網<note n="e39.29"/>。』
「是時，三十三天見此晝度樹已生羅網，不久當生雹節<note n="e39.30"/>。爾時，三十三天見已，復懷歡喜：『此樹今日已<note n="e39.31"/>生 *雹節，不久當復開敷<note n="e39.32"/>。』
「比丘當知：三十三天 *已見此樹漸漸開敷，各懷歡喜：『此樹已<note n="e39.33"/>漸漸開敷，不久當盡著華。』
「比丘當知：或有是時，彼樹普悉開敷，皆懷歡喜：『此樹今日皆悉著華。』爾時，此香逆風，百由旬內無不聞香者。爾時，諸天四月之中於彼自相娛樂，樂不可計。
「此亦如是，若賢聖弟子意欲出家學道時，如似彼樹始欲 *凋落。
「復次，賢聖弟子捐棄妻<note n="e39.34"/>財，以信堅固，出家學道，剃除鬚髮，如似彼樹葉落在地。
「比丘當知：若賢聖弟子無貪欲想，除不善法，念持歡喜<note n="e39.35"/>，遊志初<note n="e39.36"/>禪，似<note n="e39.37"/>彼晝度樹而作灰色。
「復次，賢聖弟子有覺、有觀息，內有歡喜，專其一心，無覺、無觀，遊心二禪，如似彼樹而生羅網。
「復次，賢聖弟子念<note n="e39.38"/>而有護，自覺身有<note n="e39.39"/>樂，諸賢聖所求<note n="e39.40"/>，護念具足，遊心<note n="e39.41"/>三禪，如似彼樹而生 *雹節。
「復次，賢聖弟子苦樂已盡，先無愁憂，無苦無樂，護念清淨，遊志四禪，如似彼樹漸漸開敷<note n="e39.42"/>。
「復次，賢聖弟子盡有漏，成無漏心解脫、智慧解脫，於<note n="e39.43"/>現法中而自娛樂：生死 *已盡，梵行已立，所作已辦，更不復受胎，如實知之。如似彼樹皆悉敷花。
「是時，賢聖弟子戒德之香，遍聞四遠，無不稱譽者，四月之中而自<note n="e39.44"/>娛樂，遊心四禪，具足行本。是故，諸比丘！當求方便，成戒德之香。如是，比丘！當作是學！」
爾時，諸比丘聞佛所說，歡喜奉行！
<sid n="347"/><note n="e39.45"/>
聞如是：
一時，佛在舍衛國祇樹給孤獨園。
爾時，世尊告諸比丘：「我今當說七事水喻，人亦如是。諦聽！諦聽！善思念之。」
諸比丘對曰：「如是，世尊！」
世尊告曰：「彼云何七事水喻而似人？猶如有人沒在水底，如復有人暫出水還沒，如復有人出水觀看，如復有人出頭<note n="e39.46"/>而住，如復有人於水中行，如復有人出水而欲到彼岸，如復有人 *已到彼岸<note n="e39.47"/>。是謂，比丘！七事水喻出現於世。
「彼云何人沒在水底而不得出？於是，或有一人不善之法，遍滿其體，當經歷劫數，不可療治，是謂此人沒在水底。
「彼何等人出水還沒？或有一人信根漸<note n="e39.48"/>薄，雖有善法而不牢固，彼身、口、意行善，後復身、口、意行不善法，身壞命終，生地獄中，是謂此人出水還沒。
「彼何等人出水觀看？於是，或有人有信善根，身、口、意行，更不增益其法，自守而住，彼身壞命終，生阿須倫中，是謂此人出水而觀。
「彼何等人出水住者？於是，或有人有信精進，斷三結使，更不退轉，必至究竟成無上道，是謂此人出水而住。
「彼何等人欲渡<note n="e39.49"/>水者？於是，或有人信根精進，恆懷慚愧，斷三結使，淫、怒、癡薄，來至此世而斷苦際，是謂此人欲 *渡水者<note n="e39.50"/>。
「彼何等人欲至彼岸？或有人信根精進，斷下五結，成阿那含，𣈳彼般涅槃<note n="e39.51"/>，更不來此世，是謂此人欲至彼岸者也。
「何等人 *已至彼岸者？於是，或有一人，信根精進而懷慚愧，盡有漏成無漏，於現法中而自娛樂：生死已盡，梵行已立，所作已辦，更不復受胎，如實知之。於此無餘涅槃界而般涅槃，是謂此人 *已渡彼岸者也。
「是謂，比丘！有此七人水喻向汝等說。諸佛世尊所應修行接度人民，今 *已施行。當在閑居靜處，若在樹下，當念坐禪，勿起懈怠，此是我之教誨！」
爾時，諸比丘聞佛所說，歡喜奉行！
<sid n="348"/><note n="e39.52"/>
聞如是：
一時，佛在舍衛國祇樹給孤獨園。
爾時，世尊告諸比丘：「聖王在遠國治化，七法成就，不為怨家盜賊所擒<note n="e39.53"/>獲。云何為七？然彼城郭<note n="e39.54"/>極為高峻，修治齊整，是謂彼王先成就第一之法。復次，彼城門戶牢固，是謂彼城成就第<note n="e39.55"/>二法。復次，彼城外塹極深且廣，是謂此城成就第三之法。復次，彼城內多諸穀米，倉庫盈滿，是謂彼城成就第四之法。復次，彼城饒諸薪草，是謂彼城成就第五之法。復次，彼城多諸器仗<note n="e39.56"/>，備諸戰具<note n="e39.57"/>，是謂彼城<note n="e39.58"/>成就六法。復次，彼城主極聰明高才，豫知人情，可鞭則鞭，可治則治，是謂彼城成就七法，外境不能來侵。是謂，比丘！彼城國主成就此<note n="e39.59"/>七法，外人不得嬈近<note n="e39.60"/>。
「此比丘亦復如是，若成就七法，弊魔波旬不得其便。云何為七？於是，比丘！戒律成就，威儀具足，犯小律尚畏，何況大者！是謂比丘成就此第一之法，弊魔波旬<note n="e39.61"/>不得其便，猶如彼城，高廣極峻，不可沮<note n="e39.62"/>壞。
「復次，比丘！若眼見色，不起想著，亦不興念，具足眼根，無所缺漏，而護眼根，耳聲、鼻香、舌味、身觸<note n="e39.63"/>、意法，亦復如是，亦不起想，具足意根而無亂想，具足擁護意根，是謂比丘成就此第<note n="e39.64"/>二<note n="e39.65"/>法，弊魔波旬不得其便，如彼城 *郭，門戶牢固。
「復次，比丘！多聞不忘，恆念思惟正法道教，昔所經歷皆悉備知，是謂比丘成就此第三<note n="e39.66"/>法，弊魔波旬不得其便，如彼城 *郭，外塹極深且廣。
「復次，比丘！多諸方便，所有諸法，初善、中善、竟善，具足清淨，得修梵行，是謂比丘成就此 *第四法，如彼城 *郭，多諸穀米，外寇不敢來侵。
「復次，比丘！思惟四增上心<note n="e39.67"/>之法，亦不脫漏，是謂比丘成就此第五之法，弊魔波旬不得其便，如彼城 *郭，多諸薪草，外人不能來觸嬈。
「復次，比丘！得四神足，所為無難，是謂比丘成就 *此第六之法，弊魔波旬不得其便，如彼城內，器 *仗備具。
「復次，比丘！具能分別陰<note n="e39.68"/>、入、界，亦復分別十二因緣所起之法，是謂比丘成就此<note n="e39.69"/>七法，弊魔波旬不得其便，如彼城 *郭之主，聰明高才，可收則收，可捨<note n="e39.70"/>則 *捨。
「今此比丘亦復如是，具知分別陰、持<note n="e39.71"/>、入諸病，若有比丘成就此七法者，弊魔波旬終不得其便。是故，諸比丘！當求方宜，分別陰、持、入及十二因緣，不失次第，便度魔界不處其中。如是，比丘！當作是學！」
爾時，諸比丘聞佛所說，歡喜奉行！
<sid n="349"/><note n="e39.72"/>
聞如是：
一時，佛在舍衛國祇樹給孤獨園。
爾時，世尊告諸比丘：「我今當說七神止處<note n="e39.73"/>。汝等諦聽！善思念之。」
諸比丘對曰：「如是，世尊！」
是時，世尊告諸比丘：「彼云何名為七神識住處？所謂眾生若干種身若干種<note n="e39.74"/>想，所謂人及天也<note n="e39.75"/>；又復眾生若干種身而有一想<note n="e39.76"/>，所謂梵迦夷天<note n="e39.77"/>也<note n="e39.78"/>，初出現世<note n="e39.79"/>；又復眾生一身若干 *想，所謂光音天<note n="e39.80"/>也；又復眾生一身一 *想，所謂遍淨天<note n="e39.81"/>也；又復眾生無量空，空處天<note n="e39.82"/>也；又復眾生無量識，識處天<note n="e39.83"/>也；又復眾生無有處，無有處天<note n="e39.84"/>也。是謂，比丘！七識住處。我今 *已說七識處，諸佛世尊所可施行接度人民，今日 *已辦，當在閑居樹下，善修其行，勿有懈怠，此是我之教誨！」
爾時，諸比丘聞佛所說，歡喜奉行！
<sid n="350"/><note n="e39.85"/>
聞如是：
一時，佛在舍衛國祇樹給孤獨園。
當於爾時，尊者均頭身抱重患，臥在牀褥<note n="e39.86"/>，不能自起居。是時，均頭便念：如來世尊今日不見垂愍，又遭重患，命在不久，醫藥不接。又聞世尊言：「一人不度，吾終不捨。」然今獨見遺棄，將何苦哉！
爾時，世尊以天耳聞均頭比丘作是稱怨。是時，世尊告諸比丘：「汝等皆集至均頭比丘所，問其所疾。」
諸比丘對曰：「如是，世尊！」
世尊將眾多比丘漸漸至均頭比丘房。是時，均頭遙見如來來，卽自投地。爾時，世尊告均頭曰：「汝今抱患極為篤重，不須下牀，吾自有座<note n="e39.87"/>。」
爾時，世尊告均頭曰：「汝所患為增為損，不增損<note n="e39.88"/>乎<note n="e39.89"/>？有<note n="e39.90"/>能堪任受吾教也<note n="e39.91"/>？」
是時，均頭比丘白佛言：「弟子今日所患極篤，但有增無損也，所服藥草，靡不周遍。」
世尊問曰：「瞻視<note n="e39.92"/>病者竟為是誰？」
均頭白言：「諸梵行來見瞻視。」
爾時，世尊告均頭曰：「汝今堪與吾說七覺意<note n="e39.93"/>乎？」
均頭是時，三自稱說七覺意名：「我今堪任於如來前說七覺意法。」
世尊告曰：「若能堪任向如來說<note n="e39.94"/>，今便說之。」
是時，均頭白佛言：「七覺意者。何等為七？所謂念覺意如來之所說，法覺意、精進覺意、喜覺意、猗覺意、定覺意、護覺意。是謂，世尊！有此七覺意者，正謂此耳！」
爾時，尊者均頭說此語已，所有疾患，皆悉除愈，無有眾惱。是時，均頭白世尊言：「藥中之盛<note n="e39.95"/>，所謂此七覺意之<note n="e39.96"/>法是也。欲言藥中 *之盛者，不過此七覺意<note n="e39.97"/>，今思惟此七覺意，所有眾病皆悉除愈。」
爾時，世尊告諸比丘：「汝等受持此七覺意法，善念諷誦，勿<note n="e39.98"/>有狐疑於佛、法、眾者，彼眾生類所有疾患皆悉除愈。所以然者，此七覺意甚難曉了；一切諸法皆悉了知，照明一切諸法，亦如良藥療治一切眾病，猶如甘露食無厭足<note n="e39.99"/>。若不得此七覺意者，眾生之類流轉生死。諸比丘！當求方便，修七<note n="e39.100"/>覺意。如是，諸比丘！當作是學！」
爾時，諸比丘聞佛所說，歡喜奉行！
<sid n="351"/><note n="e39.101"/>
聞如是：
一時，佛在舍衛國祇樹給孤獨園。
爾時，世尊告諸比丘：「若轉輪聖王出現世間時，便有七寶出現世間。所謂輪寶、象寶、馬寶、珠寶、玉女寶、居士寶、典兵寶，是為七寶。是謂轉輪聖王出現世時，便有此七寶流布世間。
「若如來出現世間時，便有七覺意寶出現世間。云何為七？所謂念覺意、法覺意、精進覺意、喜覺意、猗覺意、定覺意、護覺意，出現於世。若如來出現世間時，便有此七覺意寶出現世間。是故，諸比丘！當求方便，修此七覺意。如是，諸比丘！當作是學！」
爾時，諸比丘聞佛所說，歡喜奉行！
<sid n="352"/><note n="e39.102"/>
聞如是：
一時，佛在舍衛國祇樹給孤獨園。
爾時，世尊告諸比丘：「若轉輪聖王出現世間<note n="e39.103"/>，爾時便選擇好地而起城 *郭，東、西十二由旬，南、北七由旬，土地豐熟，快樂不可言。爾時，彼城外 *郭，七重圍繞，七寶廁其間。所謂七寶者，金、銀、水精、琉璃、琥珀、瑪瑙、𤥭璖<note n="e39.104"/>，是謂七寶。復有七寶塹<note n="e39.105"/>遶彼七重，極為深廣，人所難踰，其間皆有金沙。復有七重<note n="e39.106"/>樹兼生其間；然彼樹復有七種<note n="e39.107"/>色：金、銀、水精、琉璃、𤥭璖、瑪<note n="e39.108"/>瑙、琥珀。然彼城中周匝有七<note n="e39.109"/>重門，皆悉牢固，亦七寶所造。銀門以金間<note n="e39.110"/>施其間，金門以銀 *間錯其間，水精門以琉璃 *間錯其間，琉璃門以水精 *間錯其間，瑪<note n="e39.111"/>瑙門以琥珀 *間錯其間，甚為快樂，實不可言。然彼城中四面有四浴池，一一浴池縱廣一由旬，自然有水，金、銀、水精所造。銀池水<note n="e39.112"/>凍，便成銀寶，金池水凍，便成金寶，然轉輪聖王以此為用。
「爾時，彼地<note n="e39.113"/>城中有七種音聲。云何為七？所謂貝聲、鼓聲、小鼓聲、鍾<note n="e39.114"/>聲、細腰<note n="e39.115"/>鼓聲、舞聲、歌聲，是謂七種聲。爾時，人民以此恆相娛樂，然<note n="e39.116"/>彼眾生無有寒溫，亦無飢渴，亦無疾病；然轉輪聖王在世<note n="e39.117"/>遊化，成就此七寶及四<note n="e39.118"/>神足，無有缺減，終無亡<note n="e39.119"/>失。轉輪聖王云何成就七寶？所謂輪寶、象寶、馬寶、珠寶、玉女寶、居士寶、典兵寶。復有千子，極為勇猛，能降伏外寇；此閻浮里地不以刀杖化彼國。」
爾時，有一比丘白世尊言：「轉輪聖王云何成就輪寶？」
世尊告曰：「是時，轉輪聖王十五日清旦沐浴洗頭，在大殿上玉女圍遶。是時，輪寶千輻具足，從東方來而在殿前，光曜煌煌，非人所造，去地七仞<note n="e39.120"/>，漸漸至王前住。轉輪聖<note n="e39.121"/>王見已，便作是說：『吾從舊人邊聞：轉輪<note n="e39.122"/>王十五日沐浴頭、手，在殿上坐，是時輪寶自然從東方來在王前住。吾今當試此輪寶。』是時，轉輪王以右手執輪寶，而作是說：『汝今以法迴轉，莫以非法。』是時，輪寶自然迴轉，又在空中住。轉輪聖王復將四部兵，亦在虛空中。是時，輪寶迴向東方，轉輪聖王亦從寶輪而去。若輪寶住時，是時轉輪聖王所將之眾，亦在中住。是時，東方粟<note n="e39.123"/>散王及人民之類，遙見王來皆悉起迎。又以金鉢盛碎銀，銀鉢盛碎金，奉上轉輪聖王，而白王言：『善來，聖王！今此方域人民熾盛，快樂不可稱計，唯願大王當於中治化！』是時，轉輪聖王告彼民曰：『汝等當以法治化，莫以非法，亦莫殺生、竊盜、淫泆，慎莫非法治化。』是時，輪寶復移至南方、西方、北方，普綏化人民；還來至王治處，去地七 *仞而住。如是，比丘！轉輪聖王成就 *此輪寶也。」
是時，比丘白世尊言：「轉輪聖王云何成就象寶？」
世尊告曰：「比丘當知：轉輪聖王於十五日中，沐浴澡洗在大殿上。是時，象寶從南方來，而有六牙，衣毛極白，七處齊整，皆以金、銀、珍寶而挍飾之，能飛行虛空。爾時，轉輪聖王見已，便作是念：今此象寶極為殊妙，世之希有，體性柔和，不行卒暴，我今當試此象寶。是時，轉輪聖王清旦日欲初出，乘此象寶，遊四海外，治化人民。如是，轉輪聖王成就象寶<note n="e39.124"/>。」
是時，比丘白世尊言：「轉輪聖王云何成就馬寶？」
世尊告曰<note n="e39.125"/>：「轉<note n="e39.126"/>輪聖王出現世時，是時馬寶從西方來，毛衣極青，尾毛<note n="e39.127"/>朱光，行不移動，能飛在虛空，無所罣礙。見已，極懷喜悅：『此<note n="e39.128"/>馬寶實為殊妙，今當役之，又體性良善，無有暴疾。吾今當試此馬寶。』是時，轉輪聖王卽乘此馬，經四天下，治化人民，還來至王治處。如是，比丘！轉輪聖王成就馬 *寶。」
比丘白佛言：「復以何緣<note n="e39.129"/>成就珠寶乎？」
世尊告曰：「於是，比丘！轉輪聖王出現世時，是時珠寶從東方來，而<note n="e39.130"/>有八角，四面有火<note n="e39.131"/>光，長一尺六寸。轉輪聖王見已，便作是念：此<note n="e39.132"/>珠寶極為殊妙，吾今<note n="e39.133"/>當試之。是時，轉輪聖王夜半悉<note n="e39.134"/>集四部之兵，以此摩尼寶舉著高幢頭，是時光明照彼國界十二由旬。爾時，城中人民之類，見此光<note n="e39.135"/>已，各各自相謂言：『日今已出，可理家事。』是時，轉輪聖王在殿上普見人民已，還入宮中。是時，轉輪聖王持此摩尼舉著宮內，內外悉明，靡不周遍。如是，比丘！轉輪聖王成就 *此珠寶也。」
爾時，比丘白佛言：「轉輪聖王云何成就玉女寶？」
世尊告曰：「比丘當知：若<note n="e39.136"/>轉輪聖王出現世時，自然有此玉女寶現，顏貌端正<note n="e39.137"/>，面如桃華色，不長不短，不白不黑，體性柔和，不行卒暴，口氣作憂<note n="e39.138"/>鉢華香，身作栴<note n="e39.139"/>檀香。恆侍從聖<note n="e39.140"/>王左右，不失時節，常以和顏悅色，視王顏貌。如是，比丘！轉輪聖王成就此玉女之寶<note n="e39.141"/>。」
是時，比丘白佛言：「轉輪聖<note n="e39.142"/>王云何成就居士寶？」
世尊告曰：「於是，比丘！轉輪聖王出現世時，便有此居士寶出現世間，不長不短，身體紅色，高才智達，無事不開<note n="e39.143"/>，又得天眼通。是時，居士來至王所，而白王言：『唯願聖王延壽無窮！若王欲須金、銀、珍寶者，盡當供給。』是時，居士以天眼觀有寶藏者、無寶藏者，皆悉見之，王有所須寶，隨時給施。是時，轉輪聖王欲試彼居士時，便將 *此居士度水，未至彼岸，便語居士言：『我今欲須金、銀、珍寶，正爾便辦。』長者報曰：『前至岸上當供給。』轉輪聖<note n="e39.144"/>王言：『我今此間須寶，不須至岸上。』是時，居士卽前長跪叉手向水，尋時水中七寶踊<note n="e39.145"/>出。是時，轉輪聖王語彼長者：『止！止！居士！更不須寶。』如是，比丘！轉輪聖王成就此居士寶也。」
是時，比丘白佛言：「轉輪聖王云何成就典兵之<note n="e39.146"/>寶？」
世尊告曰：「於是，比丘<note n="e39.147"/>！轉輪聖王出現世時，便有此<note n="e39.148"/>寶，自然來應，聰明蓋世，豫知人情，身體好<note n="e39.149"/>色，來至轉輪聖王所，白聖王言：『唯願聖王快自娛樂！若聖王欲須兵眾，正爾<note n="e39.150"/>給辦，進止之宜，不失時節。』是時，典兵寶隨王所念，雲<note n="e39.151"/>集兵眾，在王左右。是時，轉輪聖王欲試典兵寶。是<note n="e39.152"/>時，便作是念：使我兵眾正爾雲<note n="e39.153"/>集。尋時，兵眾在王門外。若轉輪聖王意欲使兵眾住便住，進便進。如是，比丘！轉輪聖王成就此典兵 *之寶。比丘當知：轉輪聖王成就此七寶。」
是時，彼比丘白世尊言：「轉輪聖王云何成就四<note n="e39.154"/>神足快得善利？」
佛告比丘：「於是，轉輪聖王顏貌端 *正，世之希有，出過世人，猶彼天子無能及者。是謂轉輪聖王成就此第一神足。
「復次，轉輪聖王聰明蓋世，無事不練，人中 *之雄猛，爾時智慧之豐，無過此轉輪聖王。是謂成就此第二神足。
「復次，比丘！轉輪聖王無復疾病，身體康強，所可飲食，自然消<note n="e39.155"/>化，無便利 *之患。是謂，比丘！轉輪聖王成就此第三之<note n="e39.156"/>神足。
「復次，比丘！轉輪聖王受<note n="e39.157"/>命極長，壽不可計，爾時人<note n="e39.158"/>之<note n="e39.159"/>命，無過轉輪聖王之壽。是謂，比丘！轉輪聖王成就此第四神足。是謂，比丘！轉輪聖王有此四神足。」
爾時，彼比丘白佛言：「若轉輪聖王命終之後，為生何處？」
世尊告曰：「轉輪聖王命終之後生三十三天，受命<note n="e39.160"/>千歲。所以然者，轉輪聖王自不殺生，復教他人使不殺生；自不竊盜，復教他人使不偷盜；自不淫泆，復教他人使不行淫；自不妄語，復教他人使不妄語；自行十善 *之法，復教他人使行十善。比丘當知：轉輪聖王緣此功德，命終之後生三十三天。」
爾時，彼比丘便作是念：轉輪聖王甚可貪慕。欲言是人，復非是人；然其實非天，又<note n="e39.161"/>施行天事，受諸妙樂，不墮三惡趣。若我今日持戒勇猛，所有之福，使將來 *之世得作轉輪聖王者，不亦快哉！
爾時，世尊知彼比丘心中所念，告彼比丘曰：「今在如來前勿作是念。所以然者，轉輪聖王雖成就七寶，有四神足，無能及者，猶不<note n="e39.162"/>免三惡之趣：地獄、畜生、餓鬼之道。所以然者，轉輪聖王不得四禪、四神足<note n="e39.163"/>，不得四諦，由此因緣，復墮三惡趣。人身甚為難得，遭值八難，求出甚難；生正國中，亦復不易；求善良友，亦復不易；欲與善知識相遇，亦復不易；欲從如來法中學道者，亦復難遇；如來出現，甚不可遭；所演法教，亦復如是，解脫、四<note n="e39.164"/>諦及四非常，實不可得聞。轉輪聖王於此四法，亦不得究竟。若，比丘！如來出現世時，便有此七寶出現世間。如來七覺意寶，至無<note n="e39.165"/>邊究竟，天、人所譽，比丘今日善修梵行，於此現身得盡苦際，用此轉輪聖王七寶乎？」
爾時，彼比丘聞如來如是之教，在閑靜之處，思惟道教，所以族姓子，剃除鬚髮，出家學道，欲修無上正業：生死已盡，梵行已立，所作已辦，更不復受有，如實知之。爾時，彼比丘便成羅<note n="e39.166"/>漢。
爾時，彼比丘聞佛所說，歡喜奉行！
<sid n="353"/><note n="e39.167"/>
聞如是：
一時，尊者童真迦葉<note n="e39.168"/>在舍衛國晝闇園<note n="e39.169"/>中。
是時，迦葉夜半而經行。爾時，有天來至迦葉所，在虛空中語迦葉言：「比丘當知：此舍夜便有煙，晝日火然。婆羅門語智者曰：『汝今持<note n="e39.170"/>刀鑿山，當<note n="e39.171"/>鑿山時，必當見有負物，當拔濟之。汝當<note n="e39.172"/>鑿山，當鑿山時，必當見山，汝今當捨山。汝今當鑿山，當鑿山時，必<note n="e39.173"/>見蝦蟆，今<note n="e39.174"/>當捨蝦蟆。汝今當鑿山，當鑿山時，當見肉聚，已見肉聚，當捨離之。汝今當鑿山，當鑿山時，當見枷，已見枷，便捨離之。汝今當鑿山， *已鑿山，當見二道，已見二道，當捨離之。汝今當鑿山，*已鑿山，當見樹枝，已見樹枝，當捨離之。汝今當鑿山，已鑿山，當<note n="e39.175"/>見龍，已見龍，勿<note n="e39.176"/>共語，當自歸命，慕<note n="e39.177"/>令得所。』比丘！當善思念此義；設不解者，便往至舍衛城，到世尊所，而問此義。若如來有所說者<note n="e39.178"/>，善念行之。所以然者，我今亦不見有人、沙門、婆羅門、魔、若魔天能解此義者，除如來及如來弟子，若從我聞。」
是時，迦葉報天曰：「此事甚佳！」
爾時，迦葉清旦至世尊所，到已，頭面禮足，在一面坐，以此因緣，具白世尊。爾時，迦葉問世尊曰：「今當問如來義。天之所說，何所趣向？何以故舍夜<note n="e39.179"/>有煙，晝便火然？何以故名為婆羅門？何以故名為智者？又言鑿山者，其義何所趣向？言刀者，亦所不解？何以故名為負物？又言山者，其義云何？何以故復言蝦蟆？何以故復言肉聚？何以故復言枷？何以故復<note n="e39.180"/>言二道？樹枝義其義云何？何以故<note n="e39.181"/>名龍？」
世尊告曰：「舍者，卽是形體也，四大色所造，受父母血脈漸漸長大，恆當養食，不令有乏，是分散法<note n="e39.182"/>。夜有煙者，眾生之類心之所念是<note n="e39.183"/>。晝日火然者，身、口、意所造行是也。婆羅門者，是阿羅漢也。智者，是學人也。鑿山者，精進之心是也。刀者，智慧是也。負物者，是五結也<note n="e39.184"/>。山者，是憍慢也。蝦蟆者，瞋恚心是也<note n="e39.185"/>。肉聚者，貪欲是也。枷者，五欲是也<note n="e39.186"/>。二道者，疑是也。樹枝者，是無明也<note n="e39.187"/>。龍者，是<note n="e39.188"/>如來、至真、等正覺是。彼天所說，其義如是。汝今當熟思惟，不久當盡有漏。」
爾時，迦葉受如來如是之<note n="e39.189"/>教，在閑靜 *之處，而自修行，所以族姓子，剃<note n="e39.190"/>除鬚髮，出家學道者，欲修梵行：生死已盡，梵行已立，所作已辦，更不復受胎，如實知之<note n="e39.191"/>。爾時，迦葉便成阿<note n="e39.192"/>羅漢。
爾時，迦葉聞佛所說，歡喜奉行！
<sid n="354"/><note n="e39.193"/>
聞如是：
一時，佛在羅閱城迦蘭陀竹園所，與大比丘眾五百人俱。
滿願子<note n="e39.194"/>亦將五百比丘遊本生處。爾時，世尊於羅閱城九十日夏坐已，漸漸在人間遊化，來至舍衛城中祇樹給孤獨園。爾時，眾多比丘各散在人間遊化<note n="e39.195"/>，亦來至世尊所。到已，頭面禮足，在一面坐。
爾時，世尊問諸比丘：「汝等為在何處夏坐？」
諸比丘對曰：「在本所生處而受夏坐。」
世尊告曰：「汝等所生之處比丘之中，能自行阿練若，復能稱譽阿練若；自行乞食，復教他人使行乞食，不失時宜；自著補納<note n="e39.196"/>衣，復教他人<note n="e39.197"/>使著補 *納衣；自修知足，亦復歎譽知足之行；自行少欲，亦復歎說少欲之行；自樂閑靜之處，復教他人在閑靜之<note n="e39.198"/>處；自守其行，復教他人使守其行；己身戒具清淨，復教他人使修其戒；己身三昧成就，復教他人使行三昧；己身智慧成就，復教他人使行智慧；己身解脫成就，復教他人使行解脫；己身解脫見慧成就，復教他人使行此法，身能教化不有厭足，說法無懈倦<note n="e39.199"/>。」
爾時，諸比丘白世尊言：「比丘滿願子於此諸比丘中，堪任教化，己身修阿練若行，亦復歎譽阿練若行；己身著補 *納衣，少欲知足，精進勇猛，乞食，樂閑靜 *之處，戒、三昧、智慧、解脫、解脫見慧成就，復教他人使行此法，自能教化，說法無厭足。」
爾時，世尊與諸比丘說微妙法。是時，諸比丘聞佛說法已，小停<note n="e39.200"/>左右，便從座<note n="e39.201"/>起，遶佛三匝，便退而去。
爾時，舍利弗去世尊不遠，結跏趺坐，正身正意，繫念在前。爾時，舍利弗便作是念：今滿願子快得善利。所以然者，諸梵行比丘歎譽其德，然復世尊稱可其語，亦不逆之。我當何日與彼人得共相見，與其<note n="e39.202"/>談論？
是時，滿願子於本生處，教化周訖；漸漸人間教化，來至世尊所，頭面禮足，在一面坐。爾時，世尊漸與說法。是時，滿願子聞說法已，卽從 *座起，頭面禮足，便退而去，以尼師檀<note n="e39.203"/>著右肩上，往詣晝闇園中。
爾時，有一比丘，遙見滿願子以尼師 *檀著右肩上，至彼園中。見已，卽往至舍利弗所，白舍利弗言：「世<note n="e39.204"/>尊常所歎滿願子<note n="e39.205"/>方至如來所，從佛聞法，今詣園中，尊者<note n="e39.206"/>宜知是時。」
是時，舍利弗聞比丘語，卽從 *座起，以尼師 *檀著右肩上，往至彼園中。
是時，滿願子在一樹下結跏趺坐，舍利弗亦復在一樹下端坐思惟。是時<note n="e39.207"/>，舍利弗便<note n="e39.208"/>從 *座起，往至滿願子所。到已，共相問訊，在一面坐。爾時，舍利弗問滿願子曰：「云何，滿願子！為由世尊得修梵行為弟子乎？」
滿願子報曰<note n="e39.209"/>：「如是，如是。」
時，舍利弗復問曰<note n="e39.210"/>：「復因世尊得修清淨戒乎？」
滿願子言：「非也。」
舍利弗言：「為由心清淨於如來所，而修梵行乎？」
滿願子報曰：「非也。」
舍利弗言：「為見清淨於如來所，得修梵行乎？」
滿願子報曰：「非也。」
舍利弗言：「云何為無猶豫，得修梵行乎？」
滿願子報曰：「非也。」
舍利弗曰：「為由行跡清淨，得修梵行乎？」
滿願子報曰：「非也。」
舍利弗言：「云何於道之中，智修<note n="e39.211"/>清淨，得修梵行乎？」
滿願子報曰：「非也。」
舍利弗言：「云何知見清淨，得修梵行乎？」
滿願子報曰：「非也。」
舍利弗言：「我今所問：『於如來所，得修梵行乎？』汝復報吾言：『如是。』吾復問：『智慧、心清淨，道知見清淨，得修梵行耶？』汝復<note n="e39.212"/>言：『非也。』汝<note n="e39.213"/>今云何於如來所，得修梵行耶？」
滿願子報曰：「戒清淨義者，能使心清淨；心清淨義者，能使見清淨；見清淨義者，能使無猶豫清淨；無猶豫清淨義者，能使行跡清淨；行跡清淨義者，能使道清淨；道清淨義者，能使知見清淨；知見清淨義者，能使入涅槃義。是謂於如來所得修梵行。」
舍利弗言：「汝今所說義何所趣向？」
滿願子言：「我今當引譬喻解此義。智者以譬喻解此義，智者<note n="e39.214"/>自寤<note n="e39.215"/>，猶如今日波斯匿王，從舍衛城至婆<note n="e39.216"/>祇國，兩國中間布七乘車。是時，波斯匿王出城先乘一車；至第二車，卽乘第第車，復捨第一車；小復前行，乘第三車而捨第二車；小復前行，乘第四車而捨第三車；小復前行，乘第五車而捨第四車；又復前行，乘第六車而捨第五車；又復前行，乘第七車而<note n="e39.217"/>捨第六車，入 *婆祇國。是時，波斯匿王以<note n="e39.218"/>至宮中。設有人問：『大王今日為乘何等車來至此宮？』彼王欲何報？」
舍利弗報言：「設當有人問者，當如是報曰：『吾出舍衛城，先乘第一車至第二車，復捨第二車乘第三車，復捨第<note n="e39.219"/>三車乘第四車，復捨 *第四車乘第五車，復捨 *第五車乘第六車，復捨 *第六車乘第七車，至 *婆祇國。所以然者，皆由前車至第二車，展轉相因，得至彼國。』設有人問者，應當作是報之。」
滿願<note n="e39.220"/>子報曰：「戒清淨義，亦復如是，由心清淨，得見清淨；由見清淨，得至除猶豫清淨；由無猶豫義，得至行跡清淨；由行跡清淨義，得至道清淨；由道清淨義，得至知見清淨；由知見清淨義，得至涅槃<note n="e39.221"/>義，於如來所得修梵行。所以然者，戒清淨義者，是受入之貌，然如來說使除受入；心清淨義亦是受入之貌，然如來說除受入；乃至知見之義亦是受入，如來說除受入，乃至涅槃，如來所得修梵行。若當戒清淨，於如來所得修梵行者，凡夫之人亦當取滅度。所以然者，凡夫之人亦有此戒法。世尊所說者，以次成道，得至涅槃界，非獨戒清淨，得至滅度，猶如有人<note n="e39.222"/>欲上七重樓上，要當以次而至，戒清淨義，亦復如是，漸漸至心，由心至見，由見至無猶豫，由無猶豫，得至淨<note n="e39.223"/>於行跡，由淨行跡得至於道，由於淨道得至知見，由淨知見得至涅槃。」
是時，舍利弗卽<note n="e39.224"/>稱：「善哉！善哉！快說此義。汝今為名何等？諸比丘梵行之人，稱汝何等號？」
滿願子言：「我今名為滿願子，母姓彌多那尼<note n="e39.225"/>。」
舍利弗言：「善哉！善哉！滿願子！賢聖法中實無等倫。懷抱甘露，演布無窮，我今所問甚深之義，汝盡演說。設當諸梵行人以首戴行世間，猶不能得報其恩。其有來親近問訊者，彼人快得善利。我今亦得其<note n="e39.226"/>善利，承受其教。」
滿願子報曰：「善哉！善哉！如汝所言。汝今為名何等？諸比丘為何等<note n="e39.227"/>號？」
舍利弗報曰：「我名憂波提舍<note n="e39.228"/>，母名舍利，諸比丘號吾為舍利弗。」
滿願子言：「我今與大人共論，先亦不知法之大主來至此間，設當知尊者舍利弗來至此者，亦無此辯共相酬答。然尊問此甚深之義，尋時發遣<note n="e39.229"/>。善哉！舍<note n="e39.230"/>利弗！佛弟子中最為上首，恆以甘露法味而自娛樂。設當諸梵行人，以首戴尊者舍利弗行世間，從歲至歲，猶不能報斯須之恩。其有眾生來問訊尊者、親近者，彼人快得善利，我等亦快得善利。」
爾時，二賢在彼園<note n="e39.231"/>共如是論議<note n="e39.232"/>。
是時，二人各聞所說，歡喜<note n="e39.233"/>奉行！
等法及晝度，水及城 *郭喻，
識‧均頭‧二輪，波<note n="e39.234"/>蜜及七車。
增壹阿 *含經卷第三十三<note n="e39.235"/>  