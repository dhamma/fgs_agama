高幢品第二十四之一
<font color="#800000"><b>（二○五）</b></font><note n="e24.2"/>
聞如是：
一時，佛在舍衛國祇樹給孤獨園。
爾時，世尊告諸比丘：「昔者，天帝釋告三十三天：『卿等若入大戰中時，設有恐怖畏懼之心者，汝等還顧視我高廣之幢，設見我幢者，便無畏怖。若不憶我幢者，當憶伊沙天王<note n="e24.3"/>幢；以<note n="e24.4"/>憶彼幢者，所有畏怖，便自消滅。若不憶我幢，及不憶伊沙幢者，爾時當憶婆留那<note n="e24.5"/>天王幢；以<note n="e24.6"/>憶彼幢，所有恐怖，便自消滅。』
「我今亦復告汝等：設有比丘、比丘尼、優婆塞、優婆夷，若有畏怖衣毛;竪者，爾時當念我身，此是如來、至真、等正覺、明行成為、善逝、世間解、無上士、道法御、天人師，號佛、眾祐，出現於世。設有恐怖衣毛;竪者，便自消滅。
「若復不念我者，爾時當念於法。如來法者甚為微妙，智者所學；以<note n="e24.7"/>念法者，所有恐怖，便自消滅。
「設不念我，復不念法，爾時當念聖眾。如來聖眾極為和順，法法成就：戒成就、三昧成就、智慧成就、解脫成就、解脫見<note n="e24.8"/>慧成就。所謂四雙八輩，此是如來聖眾，可敬可事，世間福田，是謂如來聖眾。爾時若念僧已，所有恐怖，便自消滅。
「比丘當知：釋提桓因猶有淫、怒、癡，然三十三天念其主卽無恐怖，況復如來無有欲<note n="e24.9"/>、怒、癡<note n="e24.10"/>心，當念有恐怖乎？若有比丘有恐怖者，便自消滅。是故，諸比丘！當念三尊：佛、法、聖眾。如是，諸比丘！當作是學！」
爾時，諸比丘聞佛所說，歡喜奉行！
<font color="#800000"><b>（二○六）</b></font><note n="e24.11"/>
聞如是：
一時，佛在舍衛國祇樹給孤獨園。
爾時，拔祇<note n="e24.12"/>國界有鬼，名為毗沙。在彼國界，極為兇<note n="e24.13"/>暴。殺民無量，恆日殺一人，或日殺二人、三人、四人、五人、十人、二十人<note n="e24.14"/>、三十人、四十人、五十人。爾時，諸鬼神、羅剎充滿彼國。
是時，拔祇人民<note n="e24.15"/>皆共集聚<note n="e24.16"/>，而作是說：「我等可得避此國至他國界，不須住此。」
是時，毗沙惡鬼知彼人民心之所念，便語彼人民曰：「汝等莫離此處至他邦土，所以然者，終不免<note n="e24.17"/>吾手。卿等日日持一人祠吾，吾便<note n="e24.18"/>不觸擾汝。」
是時，拔祇人民日取一人祠彼惡鬼。是時，彼<note n="e24.19"/>鬼食彼人<note n="e24.20"/>已，取骸骨擲<note n="e24.21"/>著他方山中，然彼山中骨滿溪<note n="e24.22"/>谷。
爾時，有長者名善覺，在彼住止，饒財多寶，積財千億，騾、驢<note n="e24.23"/>、駱駝不可稱計，金、銀、珍寶、車渠、馬瑙、真珠、虎珀亦不可稱計<note n="e24.24"/>。爾時，彼長者有兒，名那優羅。唯有一子，甚愛敬<note n="e24.25"/>念，未曾離目前。爾時，有此限制：「那優羅小兒，次應祠鬼。」
是時，那優羅父母沐浴此小兒，與著好衣，將至冢間，至彼鬼所。到已，啼哭喚呼，不可稱計，並作是說：「諸神！地神！皆共證明：我等唯有此一子，願諸神明<note n="e24.26"/>當證明此；及二十八大鬼神王當共護此，無令有厄<note n="e24.27"/>；及四天王咸共歸命，願擁護此兒，使得免濟；及釋提桓因亦向歸命，願濟此兒命；及梵天王亦復歸命，願脫此命；諸有鬼神護世者亦向歸命，使脫此厄；諸如來弟子漏盡阿羅漢，我今亦復歸命，使脫此厄；諸辟支佛無師自覺亦復自歸，使脫此厄；彼如來今亦自歸，不降者降，不度者度，不獲者獲，不脫者脫，不般涅槃者使般涅槃，無救者與作救護，盲者作眼目，病者作大醫王，若天、龍、鬼神、一切人民、魔及魔天，最尊、最上，無能及者，可敬可貴，為人作良祐福田，無有出如來上者。然如來當鑒察之，願如來當照此至心！」是時，那優羅父母;卽以此兒付鬼已，便退而去。
爾時，世尊以天眼清淨，復以天耳徹聽，聞有此言，那優羅父母啼<note n="e24.28"/>哭不可稱計。爾時，世尊以神足力，至彼山中惡鬼住處。時，彼惡鬼集在雪山北鬼神之處。是時，世尊入鬼住處而坐，正身正意，結跏趺坐。
是時，那優羅小兒漸以至彼惡鬼住處。是時，那優羅小兒遙見如來在惡鬼住處，光色炳然，正身正意，繫念在前，顏色端正<note n="e24.29"/>，與世有奇，諸根寂靜，得諸功德，降伏諸魔，如此諸德不可稱計。有三十二相、八十種好，莊嚴其身，如須彌山，出諸山頂，面如日月，亦如金山，光有遠照。見已，便起<note n="e24.30"/>歡喜心向於如來，便生此念：此必不是毗沙惡鬼。所以然者，我今見之，極有歡喜之心；設當是惡鬼者，隨意食之。
是時，世尊告曰：「那優羅！如汝所言，我今是如來、至真、等正覺，故來救汝，及降此惡鬼。」
是時，那優羅聞此語已<note n="e24.31"/>，歡喜踊躍，不能自勝，便來至世尊所，頭面禮足，在一面坐。
是時，世尊與說妙義，所謂論者：施論、戒論、生天之論，欲為穢惡，漏不淨行，出家為要，去諸亂想。爾時，世尊以<note n="e24.32"/>見那優羅小兒心意歡喜，意性柔軟，諸佛世尊常所說法：苦、集<note n="e24.33"/>、盡、道，是時世尊具與彼說。彼卽於座<note n="e24.34"/>上，諸塵垢盡，得法眼淨。彼 *以見法、得法、成就諸法；承受諸法，無有狐疑，解如來教，歸佛、法、聖眾，而受五戒。
是時，毗沙惡鬼還來到本住<note n="e24.35"/>處。爾時，惡鬼遙見世尊端坐思惟，身不傾動。見以<note n="e24.36"/>，便興恚怒，雨雷電霹靂向如來所，或雨刀<note n="e24.37"/>劍；未墮地之頃，便化作<note n="e24.38"/>優鉢蓮華。是時，彼鬼倍復瞋恚，雨諸山河石壁；未墮地之頃，化作種種飲食。是時，彼鬼復化作大象，吼喚<note n="e24.39"/>向如來所。爾<note n="e24.40"/>時，世尊復化作師子王。是時，彼鬼倍<note n="e24.41"/>化作師子形向如來所。爾時，世尊化作大火聚。是時，彼鬼倍復瞋恚，化作大龍而有七首。爾時，世尊化作大金翅鳥<note n="e24.42"/>。是時，彼鬼便生此念：我今所有神力，今 *以現之，然此沙門衣毛不動，我今當往問其深義。
是時，彼鬼問世尊曰：「我今毗沙<note n="e24.43"/>欲問深義，設不能報我者，當持汝兩腳擲著海南。」
世尊告曰：「惡鬼當知：我自觀察，無天<note n="e24.44"/>及人民、沙門、婆羅門、若人、非人，能持我兩腳擲海南者。但今欲問義者，便可問之。」
是時，惡鬼問曰：「沙門！何等是故行？何等是新行？何等是行滅？」
世尊告曰：「惡鬼當知：眼是故行，曩時所造，緣痛成行；耳、鼻、口<note n="e24.45"/>、身、意，此是故行，曩時所造，緣痛成行。是謂，惡鬼！此是故行。」
毗沙鬼曰：「沙門！何等是新行？」
世尊告曰：「今身所造身三<note n="e24.46"/>、口四<note n="e24.47"/>、意三<note n="e24.48"/>。是謂，惡鬼！此是新行。」
時惡鬼曰：「何等是行滅？」
世尊告曰：「惡鬼當知：故行滅盡，更不興起，復不造行，能取此行，永 *以不生，永盡無餘，是謂行滅。」
是時，彼鬼白世尊曰：「我今極飢，何故奪我食？此小兒是我所食。沙門！可歸我此小兒。」
世尊告曰：「昔我未成道時，曾為菩薩，有鴿投我，我尚不惜身命，救彼鴿厄。況我今日已<note n="e24.49"/>成如來，能捨此小兒令汝食噉？汝今惡鬼盡其神力，吾終不與汝此小兒。云何，惡鬼！汝曾迦葉佛<note n="e24.50"/>時，曾作沙門，修持梵行，後復犯戒，生此惡鬼。」爾時，惡鬼承佛威神，便憶曩昔所造諸行。
爾時，惡鬼至世尊所，頭面禮足，並作是說：「我今愚惑，不別真偽，乃生此心向於如來，唯願世尊受我懺悔！」如是三、四。
世尊告曰：「聽汝悔過，勿復更犯。」爾時，世尊與毗沙鬼說微妙法，勸令歡喜。
時，彼惡鬼手擎數千兩金，奉上世尊，白世尊曰：「我今以此山谷施招提僧<note n="e24.51"/>，唯願世尊與我受之，及此數千兩金！」如是再三。
爾時，世尊;卽受此山谷，便說此偈：
「園果施清涼<note n="e24.52"/>，及作水橋樑<note n="e24.53"/>；
設能造大船，及諸養生具。
晝夜無懈息<note n="e24.54"/>，獲福不可量；
法義戒成就，終後生天上。」
是時，彼鬼白世尊曰：「不審世尊更有何教？」
世尊告曰：「汝今捨汝本形，著三衣，作沙門，入拔祇城，在在處處作此教令：『諸賢當知：如來出世，不降者降，不度者度，不解脫者令知解脫，無救者與作救護，盲者作眼目，諸天、世人、天、龍、鬼神、魔、若魔天、若人、非人，最尊、最上，無與等者，可敬、可貴，為人作良祐福田。今日度那優羅小兒及降毗沙惡鬼，汝等可往至彼受化。』」
對曰：「如是，世尊！」
爾時，毗沙鬼作沙門，披<note n="e24.55"/>服著三法衣，入諸里巷，作此教令：「今日世尊度那優羅小兒，及<note n="e24.56"/>降伏毗沙惡鬼，汝等可往受彼教誨。」
當於爾時，拔祇國界人民熾盛。是時<note n="e24.57"/>，長者善覺聞此語已，歡喜踊躍，不能自勝，將八萬四千人民眾生<note n="e24.58"/>，至彼<note n="e24.59"/>世尊所，到已，頭面禮足，在一面坐。爾時，拔祇人民或有禮足者，或有擎手者。爾時，八萬四千之眾，已在一面坐。
是時，世尊漸與說微妙之法，所謂論者：施論、戒論、生天之論，欲不淨想，漏為大患。爾時，世尊觀察彼八萬四千眾，心意歡悅。諸佛世尊常所說法：苦、 *集、盡、道，普與彼八萬四千眾而說此法，各於座上，諸塵垢盡，得法眼淨。猶如白淨之衣，易染<note n="e24.60"/>為色。此八萬四千眾亦復如是，諸塵垢盡，得法眼淨，得法、見法、分別諸法，無有狐疑，得無所畏，自歸三尊：佛、法、聖眾，而受五戒。
爾時，那優羅父長者白世尊曰：「唯願世尊當受我請！」
爾時，世尊默然受請，時彼長者 *以見世尊默然受已，卽<note n="e24.61"/>從 *座起，頭面禮足，退還所在，辦種種飲食，味若干種<note n="e24.62"/>，清旦自白：「時到。」
爾時，世尊到時，著衣持鉢，入拔祇城，至長者家，就座而坐。是時，長者 *以見世尊坐定，自手<note n="e24.63"/>斟酌，行種種飲食。 *以見世尊食訖，行清淨水已，便<note n="e24.64"/>取一座，在如來前坐，白世尊曰：「善哉！世尊！若四部之眾，須衣被、飲食、牀臥具、病瘦醫藥，盡使在我家取之。」
世尊告曰：「如是，長者！如汝所言。」
世尊𣈳與長者說微妙之法， *以說法竟，便從 *座起而去。
爾時，世尊如屈伸<note n="e24.65"/>臂頃，從拔祇不現，還來至舍衛祇洹<note n="e24.66"/>精舍。爾時，世尊告諸比丘：「若四部之眾，須衣被、飲食、牀臥具、病瘦醫藥者，當從那優羅父舍取之。」
爾時，世尊復告比丘：「如我今日優婆塞中第一弟子，無所愛惜，所謂那優羅父是。」
爾時，諸比丘聞佛所說，歡喜奉行！
<font color="#800000"><b>（二○七）</b></font><note n="e24.67"/>
聞如是：
一時，佛在釋翅尼拘留園中，與大比丘眾五百人俱。
爾時，釋種諸豪姓者數千人<note n="e24.68"/>眾，往詣世尊所，到已，頭面禮足，在一面坐。爾時，諸釋白世尊曰：「今日當作王治領此國界，我等種姓便為不朽，無令轉輪聖王位於汝斷滅。若當世尊不出家者，當於天下作轉輪聖王，統四天下，千子具足。我等種姓名稱遠布：轉輪聖王出於釋姓。以是故，世尊！當作王治，無令王種斷絕。」
世尊告曰：「我今正是王身，名曰法王。所以然者，我今問汝：云何，諸釋！言轉輪聖王七寶具足，千子勇猛？我今於三千大千剎土中，最尊、最上，無能及者，成就七覺意寶，無數千聲聞之子以為營從。」
爾時，世尊便說此偈：
「今用此位為？得已後復失；
此位最為勝，無終無有始。
以<note n="e24.69"/>勝無能奪，此勝最為勝；
然佛無量行，無跡誰跡將。
「是故，諸瞿曇<note n="e24.70"/>！當求方便，正法王治。如是，諸釋！當作是學！」
爾時，諸釋聞佛所說，歡喜奉行！
<font color="#800000"><b>（二○八）</b></font><note n="e24.71"/>
聞如是：
一時，佛在舍衛國祇樹給孤獨園。
爾時，有一比丘至世尊所，頭面禮足，在一面坐。爾時，彼比丘白世尊曰：「頗有此色，恆在不變易耶？久在<note n="e24.72"/>於世，亦不移動？頗有痛、想、行、識，恆在不變易耶？久存於世，亦不移動耶<note n="e24.73"/>？」
世尊告曰：「比丘！無有此色，恆在不變易，久存於世者。亦復無痛、想、行、識，恆在不變易，久存於世者。若復，比丘！當有此色，恆在不變易，久存於世者，則梵行之人，不可分別。若<note n="e24.74"/>痛、想、行、識，久存於世<note n="e24.75"/>，不變易者，梵行之人，不可分別。是故，比丘！以色不可分別，不久存於世故<note n="e24.76"/>。是故，梵行之人乃能分別盡於苦本，亦無痛、想、行、識，不久存<note n="e24.77"/>於世。是故，梵行乃可分別盡於苦本。」
爾時，世尊取少許土，著爪<note n="e24.78"/>上，語彼比丘曰：「云何，比丘！見此 *爪上土不？」
比丘對曰：「唯然，見已<note n="e24.79"/>，世尊！」
佛告比丘：「設當有爾許色恆在<note n="e24.80"/>於世者，則梵行之人不可分別得盡苦際。以是，比丘！以無爾許色在，便得行梵行，得盡苦本<note n="e24.81"/>。所以然者，比丘當知：我昔曾為大王，領四天下，以法治化，統領人民，七寶具足。所謂七寶者：輪寶、象寶、馬寶、珠寶、玉女寶、居士寶、典兵寶。
「比丘當知：我於<note n="e24.82"/>爾時，作此轉輪聖王，領四天下，有八萬四千神象，象名菩呼。復有八萬四千羽寶<note n="e24.83"/>之車，或用師子皮覆，或用狼狗<note n="e24.84"/>皮覆者，盡懸幢高蓋。復有八萬四千高廣之臺，猶如天帝所居之處。復有八萬四千講堂，如法講堂之比。復有八萬四千玉女之眾，像如天女。復有八萬四千高廣之座，皆用金銀七寶廁間。復有八萬四千衣被服<note n="e24.85"/>飾，皆是文繡柔軟<note n="e24.86"/>。復有八萬四千飲食之具，味若干種。
「比丘當知：我爾時，乘一大象，色極白好，口有六牙，金銀校<note n="e24.87"/>具，身能飛行，亦能隱形，或大、或小，象名菩呼。我爾時，乘一神馬，毛尾朱<note n="e24.88"/>色，行不身動，金銀校<note n="e24.89"/>飾，身能飛行，亦能隱形，或大、或小，馬名毛王。
「我於爾時，八<note n="e24.90"/>萬四千高廣之臺，住一臺中，臺名須尼摩，純金所作。爾時，我在一講堂中止宿，講堂名法說，純金所造。我於爾時，乘一寶羽<note n="e24.91"/>之車，車名最勝，純金所造。我於爾時，將一玉女，左右使令亦如姊妹。我於爾時，於八萬四千高廣之座，在一座上，金銀、瓔珞不可稱計。我於爾時，著一妙服，像如天衣。所食之食，味如甘露。當於爾時，我作轉輪聖王，時八萬四千神象朝朝來至，門外多有傷害，不可稱計。我於爾時，便作是念：此八萬四千神象朝朝來至，門外多有傷害，不可稱計，我今意中欲使分為二分，四萬二千朝朝來賀。
「爾時，比丘！我<note n="e24.92"/>作是念：昔作何福？復作何<note n="e24.93"/>德？今得此威力，乃至於是。復作是念：由三事因緣故，使我獲此福祐。云何為三？所謂惠施、慈仁、自守。比丘當觀：爾時諸行永滅無餘，爾時遊於欲意無有厭足。所謂厭足，於賢聖戒律乃為厭足。云何，比丘！此色有常耶？無常耶？」
比丘對曰：「無常也，世尊！」
「若復無常，為變易法，汝可得生此心，此是我許，我是彼所乎？」
對曰：「不也，世尊！」
「痛、想、行、識是常也<note n="e24.94"/>？是<note n="e24.95"/>無常耶？」
比丘對曰：「無常也，世尊！」
「設使無常，為變易法，汝可得生此心：此是我許，我是彼<note n="e24.96"/>所。」
對曰：「不也，世尊！」
「是故，比丘！諸所有色，過去、當來、今現在者，若大、若小，若好、若醜，若遠、若近，此色亦非我所，我亦非彼所，此是智者之所覺<note n="e24.97"/>也。諸所有痛，過去、當來、今現在，若遠、若近，此痛亦非我所，我亦非彼所，如是智者之所覺知。比丘當作是觀：若聲聞之人，厭患於眼，厭患於色，厭患眼識，若緣眼生苦樂，亦復厭患。亦厭患<note n="e24.98"/>於耳，厭於聲<note n="e24.99"/>，厭於耳識，若依耳識生苦樂者，亦復厭患。鼻、舌、身<note n="e24.100"/>、意、法亦復厭患。若依意生苦樂者，亦復厭患；已厭患，便解脫；已解脫，便得解脫之智：生死已盡，梵行已立，所作已辦，更不復受有，如實知之。」
爾時，彼比丘得世尊如是之教，在閑靜之<note n="e24.101"/>處，思惟自修，所以族姓子，剃<note n="e24.102"/>除鬚髮，著三法衣，離家修無上梵行：生死已盡，梵行已立，所作已辦，更不復受有，如實知之。是彼比丘便成阿羅漢。
爾時，彼比丘聞佛所說，歡喜奉行！
<font color="#800000"><b>（二○九）</b></font><note n="e24.103"/>
聞如是：
一時，佛在摩竭國道場樹下，初始得佛。
爾時，世尊便作是念：我今 *以得此甚深之法，難解、難了、難曉、難知，極微極妙智所覺知，我今當先與誰說法，使解吾法者是誰？爾時，世尊便作是念：羅勒迦藍諸根純熟，應先得度，又且待<note n="e24.104"/>我<note n="e24.105"/>有法。作此念已<note n="e24.106"/>，虛空中有天白世尊曰：「羅勒迦藍死已七日。」
是時，世尊復作念曰：何其苦哉！不聞吾法，而取命終；設當聞吾法者，卽得解脫。
是時，世尊復作是念：我今先與誰說法，使得解脫？今鬱頭藍弗先應得度，當與說之，聞吾法已，先得解脫<note n="e24.107"/>。世尊作是念，虛空中有天語言：「昨日夜半， *以取命終。」是時，世尊便<note n="e24.108"/>作是念：鬱頭藍弗何其苦哉！不聞吾法，而取命過；設得聞吾法者，卽得解脫。
爾時，世尊復作是念：誰先聞法而得解脫？是時，世尊重更思惟，五比丘<note n="e24.109"/>多所饒益，我初生時，追隨吾後。是時，世尊復作是念：今五比丘竟為所在？卽以天眼觀五比丘，乃在波羅㮈<note n="e24.110"/>仙人鹿園所止之處，我今當往先與五比丘說法，聞吾法已，當得解脫。
爾時，世尊七日之中熟視道樹，目未曾眴。爾時，世尊便說此偈：
「我今此坐<note n="e24.111"/>處，經歷生死苦；
執御智慧斧，永斷根元<note n="e24.112"/>栽。
天王來至此，及諸魔怨<note n="e24.113"/>屬；
復以方便降，令著解脫冠。
今於此樹下，坐於金剛牀；
 *以獲一切智，逮無所<note n="e24.114"/>礙慧。
我坐此樹下，見生死之苦；
已卻死 *元本，老病永無餘。」
爾時，世尊說此偈已，便從 *座起而去，欲向波羅㮈國。
是時，優毗伽<note n="e24.115"/>梵志遙見世尊光色炳然，翳日月明，見已，白世尊曰：「瞿曇師主！今為所在？為依何人出家學道？恆喜說何法教？為從何來？為欲所至？」
爾時，世尊向彼梵志，而說此偈：
「我成阿羅漢，世間最無比；
天及世間人，我今最為上。
我亦無師保，亦復無與等；
獨尊無過者，冷而無復溫。
今當轉法輪，往詣加<note n="e24.116"/>尸邦；
今以甘露藥，開彼盲冥者。
波羅㮈國界， *加尸國王土；
五比丘住處，欲說微妙法。
使彼早成道，及得漏盡通；
以除惡法元<note n="e24.117"/>，是故最為勝。」
時，彼梵志歎吒，儼<note n="e24.118"/>頭叉手，彈指含笑，引道<note n="e24.119"/>而去。時<note n="e24.120"/>，世尊往詣波羅㮈。
是時，五比丘遙見世尊來。見已，各共論議：「此是沙門瞿曇從遠而來，情性錯亂，心不專精<note n="e24.121"/>。我等勿復共語，亦莫起迎，亦莫請坐。」
爾時，五人便說此偈：
「此人不應敬，亦莫共親<note n="e24.122"/>視；
勿復稱善來，亦莫請使坐。」
爾時，五人說此偈已，皆共默然。爾時，世尊至五比丘所，漸漸欲至。時，五比丘漸起來迎，或與敷座<note n="e24.123"/>者，或與取水者。爾時，世尊;卽前就坐，作是思惟：此是愚癡之人，竟不能全其本限。爾時，五比丘稱世尊為卿。
是時，世尊告五比丘曰：「汝等莫卿<note n="e24.124"/>無上至真、等正覺<note n="e24.125"/>。所以然者，我今已成無上至真、等正覺，已獲甘露善。自專念聽吾法語。」
爾時，五比丘白世尊曰：「瞿曇！本苦行時，尚不能得上人之法，況復今日意情<note n="e24.126"/>錯亂，言得道乎？」
世尊告曰：「云何，五人！汝等曾聞吾妄語乎？」
五比丘曰：「不也，瞿曇！」
世尊告曰：「如來、等正覺已得甘露，汝等悉共專心，聽吾說法。」是時，世尊便復作是念：我今堪任降此五人。
是時，世尊告五比丘：「汝等當知：有此四諦。云何為四？苦諦、苦 *集諦、苦盡諦、苦出要諦。彼云何名為苦諦？所謂生苦、老苦、病苦、死苦、憂悲惱苦、愁憂苦痛，不可稱記<note n="e24.127"/>。怨憎會苦、恩愛別苦、所欲不得，亦復是苦。取要言之，五盛陰苦，是謂苦諦。
 「云<note n="e24.128"/>何苦 *集諦？所謂受愛之分，集<note n="e24.129"/>之不倦<note n="e24.130"/>，意常貪著，是謂苦集<note n="e24.131"/>諦<note n="e24.132"/>。
「彼云何苦盡諦？能使彼愛滅盡無餘，亦不更生，是謂苦盡諦。
「彼云何名為苦出要諦？所謂賢聖八品道。所謂等<note n="e24.133"/>見、 *等治、  *等語、*等業、 *等命、 *等方便、 *等念、 *等定。是謂名為四諦之法。
「然復，五比丘！此四諦之法，苦諦者，本未聞法<note n="e24.134"/>，眼生、智生、明生、覺生、光生、慧生<note n="e24.135"/>。復次<note n="e24.136"/>，苦諦者，實、定，不虛不妄，終不有異；世尊之所說，故名為苦諦。苦 *集諦者，本未聞法，眼生、智生、明生、覺生、光生、慧生。復次，苦 *集諦者，實、定，不虛不妄，終不有異；世尊之所說，故名為苦 *集諦。苦盡諦者，本未聞法，眼生、智生、明生、覺生、慧生、光生。復次，苦盡諦者，實、定，不虛不妄，終不有異；世尊之所說，故名為苦盡諦。苦出要諦者，本未聞法，眼生、智生、明生、覺生、光生、慧生。復次，苦出要諦者，實、定，不虛不妄，終不有異；世尊之所說，故名為苦出要諦。
「五比丘當知：此四諦者，三轉十二行<note n="e24.137"/>，如實不知者，則不成無上正真、等正覺。以我分別此四諦三轉十二行，如實知之，是故成無上至真、等正覺。」
爾時，說此法時，阿若拘鄰諸塵垢盡，得法眼淨。
是時，世尊告拘鄰曰：「汝今 *以逮法、得法？」
拘鄰報曰：「如是，世尊！ *以得法、逮法。」
是時，地神聞此語已，作是唱：「今<note n="e24.138"/>如來在波羅㮈國<note n="e24.139"/>轉法輪。諸天、世人、魔、若魔天、人及非人所不能轉者，今日如來轉此法輪，阿若拘鄰 *已得甘露之法。」
是時，四天王從地神聞唱令聲，復傳<note n="e24.140"/>告曰：「阿若拘鄰 *以得甘露之法。」
是時，三十三天復從四天王聞，豔天從三十三天聞，乃至兜術天展轉聞聲，乃至梵天亦復聞聲：「如來在波羅㮈轉法輪，諸天、世人、魔、若魔天、人及非人所不轉者，今日如來轉此法輪。」爾時，便名為阿若拘鄰。
爾時，世尊告五比丘：「汝等二人住受教誨，三人乞食；三人所得食者，六人當共食之。三人住受教誨，二人往乞食；二人所得食者，六人當取食之。」爾時教誨，此時成無生涅槃法，亦成無生、無病、無老、無死。是時，五比丘盡成阿羅漢。是時，三千大千剎土有五阿羅漢，佛為第六。
爾時，世尊告五比丘：「汝等盡共人間乞食，慎莫獨行。然復眾生之類，諸根純熟，應得度者，我今當往優留毗村聚<note n="e24.141"/>，在彼說法。」
爾時，世尊便往至優留毗村 *聚所。爾時，尼連河<note n="e24.142"/>側有迦葉<note n="e24.143"/>在彼止住，知天文、地理，靡不貫博，算數樹葉皆悉了知，將五百弟子，日日教化。去迦葉不遠有石室，於石室<note n="e24.144"/>中，有毒龍在彼止住。
爾時，世尊至迦葉所，到已，語迦葉言：「吾欲寄在石室中一宿；若見聽者，當往止住。」
迦葉報曰：「我不愛惜，但彼有毒龍，恐相傷害耳！」
世尊告曰：「迦葉！無苦！龍不害吾；但見聽許，止住一宿。」
迦葉報曰：「若欲住者，隨意往住！」
爾時，世尊𣈳往石室，敷座而宿，結跏趺坐，正身正意，繫念在前。是時，毒龍見世尊坐，便吐火毒<note n="e24.145"/>。爾時，世尊入慈三昧，從慈三昧起，入焰光三昧。爾時，龍火、佛光一時俱作。
爾時，迦葉夜起，瞻視星宿，見石室中，有大火光。見已，便告弟子曰：「此瞿曇沙門容貌端 *正，今為龍所害，甚可憐愍<note n="e24.146"/>！我先亦有此言：『彼有惡龍，不可止宿。』」
是時，迦葉告五百弟子：「汝持水瓶，及輿<note n="e24.147"/>高梯，往救彼火，使彼沙門得濟此難！」
爾時，迦葉將五百弟子，往詣石室，而救此火；或持水灑者，或施梯者，而不能使火時滅，皆是如來威神所致。爾時，世尊入慈三昧，漸使彼龍無復瞋恚。時，彼惡龍心懷恐怖，東西馳走，欲得出石室，然不能得出石室。是時，彼惡龍來向如來，入世尊鉢中住。
是時，世尊以右手摩惡龍身，便說此偈：
「龍出甚為難，龍與龍共集；
龍勿起害心，龍出甚為難。
過去恆沙數，諸佛般涅槃；
汝竟不遭遇，皆由瞋恚火。
善心向如來，速捨此恚毒；
已除瞋恚毒，便得生天上。」
增壹阿含<note n="e24.148"/>經卷第十四<note n="e24.149"/> 