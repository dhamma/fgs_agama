　（二一○）中阿含<note n="m210.1"/>晡利多品法樂比丘尼經<note n="m210.2"/>第九（第五後誦<note n="m210.3"/>）
我聞如是：
一時，佛遊舍衛國，在勝林給孤獨園。
爾時，毘舍佉優婆夷<note n="m210.4"/>往詣法樂比丘尼<note n="m210.5"/>所，稽首禮足，卻坐一面，白法樂比丘尼曰：「賢聖<note n="m210.6"/>！欲有所問，聽我問耶？」
法樂比丘尼答曰：「毘舍佉！欲問便問，我聞已當思。」
毘舍佉優婆夷便問曰：「賢聖！自身<note n="m210.7"/>，說自身，云何為自身耶？」
法樂比丘尼答曰：「世尊說五盛陰<note n="m210.8"/>，自身色盛陰，覺、想、行、識盛陰，是謂世尊說五盛陰。」
毘舍佉優婆夷聞已，歎曰：「善哉！善哉！賢聖！」毘舍佉優婆夷歎已，歡喜奉行！
復問曰：「賢聖！云何為自身見<note n="m210.9"/>耶？」
法樂比丘尼答曰：「不多聞愚癡凡夫不見善知識，不知聖法，不御聖法。彼<note n="m210.10"/>見色是神<note n="m210.11"/>，見神有色，見神中有色，見色中有神也。見覺、想、行、識是神，見神有識，見神中有識，見識中有神也，是謂自身見也。」
毘舍佉優婆夷聞已，歎曰：「善哉！善哉！賢聖！」毘舍佉優婆夷歎已，歡喜奉行！
復問曰：「賢聖！云何無身見耶？」
法樂比丘尼答曰：「多聞聖弟子見善知識，知聖法，善御聖法。彼不見色是神，不見神有色，不見神中有色，不見色中有神也。不見覺、想、行、識是神，不見神有識，不見神中有識，不見識中有神也，是謂無身見也。」
毘舍佉優婆夷聞已，歎曰：「善哉！善哉！賢聖！」毘舍佉優婆夷歎已，歡喜奉行！
復問曰：「賢聖！云何滅自身耶？」
法樂比丘尼答曰：「色盛陰斷無餘，捨、吐、盡、不染、滅、息、沒也。覺、想、行、識盛陰斷無餘，捨、吐、盡、不染、滅、息、沒也，是謂自身滅。」
毘舍佉優婆夷聞已，歎曰：「善哉！善哉！賢聖！」毘舍佉優婆夷歎已，歡喜奉行！
復問曰：「賢聖！陰說陰盛，陰說盛陰；陰卽是盛陰，盛陰卽是陰耶？為陰異、盛陰異耶？」
法樂比丘尼答曰：「或陰卽是盛陰，或陰非盛陰。云何陰卽是盛陰？若色有漏有受，覺、想、行、識有漏有受，是謂陰卽是盛陰。云何陰非盛陰？色無漏無受，覺、想、行、識無漏無受，是謂陰非盛陰。」
毘舍佉優婆夷聞已，歎曰：「善哉！善哉！賢聖！」毘舍佉優婆夷歎已，歡喜奉行！
復問曰：「賢聖！云何八支<note n="m210.12"/>聖道耶？」
法樂比丘尼答曰：「八 *支聖道者，正見……乃至正定，是謂為八，是謂八 *支聖道。」
毘舍佉優婆夷聞已，歎曰：「善哉！善哉！賢聖！」毘舍佉優婆夷歎已，歡喜奉行！
復問曰：「賢聖！八 *支聖道有為<note n="m210.13"/>耶？」
法樂比丘尼答曰：「如是八 *支聖道有為也。」
毘舍佉優婆夷聞已，歎曰：「善哉！善哉！賢聖！」毘舍佉優婆夷歎已，歡喜奉行！
復問曰：「賢聖！有幾聚耶？」
法樂比丘尼答曰：「有三聚<note n="m210.14"/>，戒聚、定聚、慧聚。」
毘舍佉優婆夷聞已，歎曰：「善哉！善哉！賢聖！」毘舍佉優婆夷歎已，歡喜奉行！
復問曰：「賢聖！八 *支聖道攝三聚，為三聚攝八 *支聖道耶？」
法樂比丘尼答曰：「非八 *支聖道攝三聚，三聚攝八 *支聖道。正語、正業、正命，此三道 *支聖戒聚所攝。正念、正定，此二道 *支聖定聚所攝。正見、正志、正方便，此三道 *支聖慧聚所攝。是謂非八 *支聖道攝三聚，三聚攝八 *支聖道。」
毘舍佉優婆夷聞已，歎曰：「善哉！善哉！賢聖！」毘舍佉優婆夷歎已，歡喜奉行！
復問曰：「賢聖！滅有對耶？」
法樂比丘尼答曰：「滅無對也。」
毘舍佉優婆夷聞已，歎曰：「善哉！善哉！賢聖！」毘舍佉優婆夷歎已，歡喜奉行！
復問曰：「賢聖！初禪有幾 *支耶？」
法樂比丘尼答曰：「初禪有五 *支，覺、觀、喜、樂、一心，是謂初禪有五 *支。」
毘舍佉優婆夷聞已，歎曰：「善哉！善哉！賢聖！」毘舍佉優婆夷歎已，歡喜奉行！
復問曰：「賢聖！云何斷？云何定相？云何定力？云何定功？云何修定耶？」
法樂比丘尼答曰：「若善心得一者，是謂定也。四念處，是謂定相也。四正斷，是謂定力也。四如意足，是謂定功也。若習此諸善法<note n="m210.15"/>，數數專修精勤者，是謂修定<note n="m210.16"/>也。」
毘舍佉優婆夷聞已，歎曰：「善哉！善哉！賢聖！」毘舍佉優婆夷歎已，歡喜奉行！
復問曰：「賢聖！有幾法生身死已，身棄塚間，如木無情？」
法樂比丘尼答曰：「有三法生身死已，身棄塚間，如木無情。云何為三？一者壽，二者暖，三者識，是謂三法生身死已，身棄塚間，如木無情。」
毘舍佉優婆夷聞已，歎曰：「善哉！善哉！賢聖！」毘舍佉優婆夷歎已，歡喜奉行！
復問曰：「賢聖！若死及入滅盡定<note n="m210.17"/>者，有何差別？」
法樂比丘尼答曰：「死者壽命滅訖，溫暖已去，諸根敗壞。比丘入滅盡定者壽不滅訖，暖亦不去，諸根不敗壞。若死及入滅盡定者，是謂差別。」
毘舍佉優婆夷聞已，歎曰：「善哉！善哉！賢聖！」毘舍佉優婆夷歎已，歡喜奉行！
復問曰：「賢聖！若入滅盡定及入無想定<note n="m210.18"/>者，有何差別？」
法樂比丘尼答曰：「比丘入滅盡定者，想及知滅；入無想定者，想知不滅。若入滅盡定及入無想定者，是謂差別。」
毘舍佉優婆夷聞已，歎曰：「善哉！善哉！賢聖！」毘舍佉優婆夷歎已，歡喜奉行！
復問曰：「賢聖！若從滅盡定起及從無想定起者，有何差別？」
法樂比丘尼答曰：「比丘從滅盡定起時，不作是念：我從滅盡定起。比丘從無想定起時，作如是念：我為有想？我為無想？若從滅盡定起及從無想定起者，是謂差別。」
毘舍佉優婆夷聞已，歎曰：「善哉！善哉！賢聖！」毘舍佉優婆夷歎已，歡喜奉行！
復問曰：「賢聖！比丘入滅盡定時，作如是念：我入滅盡定耶？」
法樂比丘尼答曰：「比丘入滅盡定時，不作是念：我入滅盡定。然本如是修習心，以是故如是趣向。」
毘舍佉優婆夷聞已，歎曰：「善哉！善哉！賢聖！」毘舍佉優婆夷歎已，歡喜奉行！
復問曰：「賢聖！比丘從滅盡定起，作如是念：我從滅盡定起耶？」
法樂比丘尼答曰：「比丘從滅盡定起時，不作是念：我從滅盡定起。然因此身及六處緣命根，是故從定起。」
毘舍佉優婆夷聞已，歎曰：「善哉！善哉！賢聖！」毘舍佉優婆夷歎已，歡喜奉行！
復問曰：「賢聖！比丘從滅盡定起已，心何所樂？何所趣？何所順耶？」
法樂比丘尼答曰：「比丘從滅盡定起已，心樂離、趣離、順離。」
毘舍佉優婆夷聞已，歎曰：「善哉！善哉！賢聖！」毘舍佉優婆夷歎已，歡喜奉行！
復問曰：「賢聖！有<note n="m210.19"/>幾覺耶？」
法樂比丘尼答曰：「有三覺，樂覺、苦覺、不苦不樂覺。此何緣有耶<note n="m210.20"/>？緣更樂有。」
毘舍佉優婆夷聞已，歎曰：「善哉！善哉！賢聖！」毘舍佉優婆夷歎已，歡喜奉行！
復問曰：「賢聖！云何樂覺，云何苦覺，云何不苦不樂覺耶？」
法樂比丘尼答曰：「若樂更樂所觸生，身心樂善覺，是覺謂樂覺也。若苦更樂所觸生，身心苦不善覺，是覺謂苦覺也。若不苦不樂更樂所觸<note n="m210.21"/>生，身心不苦不樂，非善非不善覺，是覺謂不苦不樂覺。」
毘舍佉優婆夷聞已，歎曰：「善哉！善哉！賢聖！」毘舍佉優婆夷歎已，歡喜奉行！
復問曰：「賢聖！樂覺者，云何樂，云何苦，云何無常，云何災患，云何使耶？苦覺者，云何樂，云何苦，云何無常，云何災患，云何使耶？不苦不樂覺者，云何樂，云何苦，云何無常，云何災<note n="m210.22"/>患，云何使耶？」
法樂比丘尼答曰：「樂覺者，生樂住樂，變易苦，無常者𣈳是災患，欲使<note n="m210.23"/>也。苦覺者，生苦住苦，變易樂，無常者卽是災患，恚使也。不苦不樂覺者，不知苦、不知樂，無常者卽是變易，無明使也。」
毘舍佉優婆夷聞已，歎曰：「善哉！善哉！賢聖！」毘舍佉優婆夷歎已，歡喜奉行！
復問曰：「賢聖！一切樂覺欲使耶？一切苦覺恚使耶？一切不苦不樂覺無明使耶？」
法樂比丘尼答曰：「非一切樂覺欲使也，非一切苦覺恚使也，非一切不苦不樂覺無明使也。云何樂覺非欲使耶？若比丘離欲、離惡不善之法，有覺、有觀，離生喜、樂，得初禪成就遊，是謂樂覺非欲使也。所以者何？此斷欲故。云何苦覺非恚使耶？若求上解脫樂，求願悒悒<note n="m210.24"/>生憂苦，是謂苦覺非恚使也。所以者何？此斷恚故。云何不苦不樂覺非無明使耶？樂滅、苦滅，喜、憂<note n="m210.25"/>本已滅，不苦不樂、捨、念、清淨，得第四禪成就遊，是謂不苦不樂覺非無明使也。所以者何？此斷無明故。」
毘舍佉優婆夷聞已，歎曰：「善哉！善哉！賢聖！」毘舍佉優婆夷歎已，歡喜奉行！
復問曰：「賢聖！樂覺者有何對耶？」
法樂比丘尼答曰：「樂覺者以苦覺為對。」
毘舍佉優婆夷聞已，歎曰：「善哉！善哉！賢聖！」毘舍佉優婆夷歎已，歡喜奉行！
復問曰：「賢聖！苦覺者有何對耶？」
法樂比丘尼答曰：「苦覺者以樂覺為對。」
毘舍佉優婆夷聞已，歎曰：「善哉！善哉！賢聖！」毘舍佉優婆夷歎已，歡喜奉行！
復問曰：「賢聖！樂覺苦覺者有何對耶？」
法樂比丘尼答曰：「樂覺苦覺者以不苦不樂為對。」
毘舍佉優婆夷聞已，歎曰：「善哉！善哉！賢聖！」毘舍佉優婆夷歎已，歡喜奉行！
復問曰：「賢聖！不苦不樂覺者有何對耶？」
法樂比丘尼答曰：「不苦不樂覺者以無明為對。」
毘舍佉優婆夷聞已，歎曰：「善哉！善哉！賢聖！」毘舍佉優婆夷歎已，歡喜奉行！
復問曰：「賢聖！無明者有何對耶？」
法樂比丘尼答曰：「無明者以明為對。」
毘舍佉優婆夷聞已，歎曰：「善哉！善哉！賢聖！」毘舍佉優婆夷歎已，歡喜奉行！
復問曰：「賢聖！明者有何對耶？」
法樂比丘尼答曰：「明者以涅槃為對。」
毘舍佉優婆夷聞已，歎曰：「善哉！善哉！賢聖！」毘舍佉優婆夷歎已，歡喜奉行！
復問曰：「賢聖<note n="m210.26"/>！涅槃者有何對耶？」
法樂比丘尼告曰：「君欲問無窮事，然君問事不能得窮我邊也。涅槃者，無對也。涅槃者，以無;mso-ascii-font-family:&quot;Times New Roman&quot;;mso-hansi-font-family:&quot;Times New Roman&quot;;mso-bidi-font-family:&quot;Times New Roman&quot;;mso-font-kerning:1.0pt;mso-ansi-language:EN-US;mso-fareast-language:ZH-TW;羂<note n="m210.27"/>、過  *;mso-ascii-font-family:&quot;Times New Roman&quot;;mso-hansi-font-family:&quot;Times New Roman&quot;;mso-bidi-font-family:&quot;Times New Roman&quot;;mso-font-kerning:1.0pt;mso-ansi-language:EN-US;mso-fareast-language:ZH-TW;羂、 *;mso-ascii-font-family:&quot;Times New Roman&quot;;mso-hansi-font-family:&quot;Times New Roman&quot;;mso-bidi-font-family:&quot;Times New Roman&quot;;mso-font-kerning:1.0pt;mso-ansi-language:EN-US;mso-fareast-language:ZH-TW;羂滅訖<note n="m210.28"/>，以此義故，從世尊行梵行。」
於是，毘舍佉優婆夷聞法樂比丘尼所說，善受善持，善誦習已，卽從座<note n="m210.29"/>起，稽首禮法樂比丘尼足，繞三匝而去。
於是，法樂比丘尼見毘舍佉優婆夷去後不久，往詣佛所，稽首佛足，卻坐<note n="m210.30"/>一面，與毘舍佉優婆夷所共論者，盡向佛說，叉手向佛，白曰：「世尊！我如是說、如是答，非為誣謗世尊耶？說真實、說如法、說法次法耶？於如法中，非有相違、有諍、有咎耶？」
世尊答曰：「比丘尼！汝如是說、如是答，不誣謗我。汝說真實，說如法、說法次法，於如法中而不相違，無<note n="m210.31"/>諍咎也。比丘尼！若毘舍佉優婆夷以此句、以此文來問我者，我為毘舍佉優婆夷亦以此義、以此句、以此文而答彼也。比丘尼！此義如汝所說，汝當如是持。所以者何？此說卽是義故。」
佛說如是，法樂比丘尼及諸比丘聞佛所說，歡喜奉行！
法樂比丘尼經第九竟<note n="m210.32"/>（三千四十九字<note n="m210.33"/>）