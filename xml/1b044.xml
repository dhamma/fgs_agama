<sid n="m44"/>　　（四四） *中阿含習相應品念經<note n="m44.21"/>第三（ *初一日誦）
我聞如是：
一時，佛遊舍衞國，在勝林給孤獨園。
爾時，世尊告諸比丘：「若比丘多忘無正智，便害正念正智；若無正念正智，便害護諸根、護戒、不悔、歡悅、喜、止、樂、定、見如實、知如真、厭、無欲、解脫；若無解脫，便害涅槃。若比丘不多忘有正智，便習正念正智；若有正念正智，便習護諸根、護戒、不悔、歡悅、喜、止、樂、定、見如實、知如真、厭、無欲、解脫；若有解脫，便習涅槃。」
佛說如是，彼諸比丘聞佛所說，歡喜奉行！
念經第三竟<note n="m44.22"/>（一百五十一字<note n="m44.23"/>）