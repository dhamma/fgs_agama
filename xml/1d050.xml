禮三寶品第五十<note n="e50.3"/>
<font color="#800000"><b>（四四四）</b></font><note n="e50.4"/>
聞如是：
一時，佛在舍衛國祇樹給孤獨園。
爾時，世尊告諸比丘：「若善男子、善女人欲禮拜如來神寺者，當行十一法禮如來寺。云何為十一？興勇猛意，有所堪故；意不錯亂，恆一心故；當念專意，諸止觀故；諸念永息，入三昧故；意及無量，由智慧故；意難觀察，由其形故；意淡<note n="e50.5"/>然靜，由威儀故；意無流馳，以名稱故；意無想像，由其色故；梵音難及，由柔軟響故。諸比丘！若善男子、善女人欲拜如來寺，當具此十一法<note n="e50.6"/>禮<note n="e50.7"/>如來神寺，長夜之中獲德<note n="e50.8"/>無量。如是，比丘！當作是學！」
爾時，諸<note n="e50.9"/>比丘聞佛所說，歡喜奉行！
<font color="#800000"><b>（四四五）</b></font><note n="e50.10"/>
聞如是：
一時，佛在舍衛國祇樹給孤獨園。
爾時，世尊告諸比丘：「若善男子、善女人欲行禮法，當念十一事，然後禮法。云何名<note n="e50.11"/>為十一？有慢當除慢；夫正法者，於欲而除渴愛想；夫正法者，於欲而除欲；夫正法<note n="e50.12"/>能斷生死淵<note n="e50.13"/>流；夫行正法獲平等法；然此正法斷諸惡趣；尋此正法得至善處；夫正法者，能斷愛網；行正法者，從有至無；行正法者，明靡不照；夫正法者，至涅槃界。若善男子、善女人欲行禮法，當思惟此十一法，然後便獲福無量，長夜之中受福無限。如是，比丘！當作是學！」
爾時，諸比丘聞佛所說，歡喜奉行！
<font color="#800000"><b>（四四六）</b></font><note n="e50.14"/>
聞如是：
一時，佛在舍衛國祇樹給孤獨園。
爾時，世尊告諸比丘：「若善男子、善女人修禮僧者，當專十一法，然後乃當禮僧。云何為十一？如來眾者，正法成就；如來聖眾上下和合；如來僧者，法法成就；如來聖眾戒成就、三昧成就、智慧成就、解脫成就、解脫見慧成就；如來聖眾能掌護三寶；如來聖眾能降伏外道異學；如來聖眾是一切眾生良友福田。若善男子、善女人欲禮僧者，當思惟此十一法，長夜之中獲福無量。如是，比丘！當作是學！」
爾時，諸比丘、天、龍、鬼神、乾沓和、阿須倫、迦留羅、甄陀羅、摩休勒天及人民，聞佛所說，歡喜奉行！
<font color="#800000"><b>（四四七）</b></font><note n="e50.15"/>
聞如是：
一時，婆伽婆<note n="e50.16"/>在摩竭國<note n="e50.17"/>蜜𠽮<note n="e50.18"/>羅<note n="e50.19"/>城東大天園<note n="e50.20"/>中止，與大比丘僧千二百五十人俱。
爾時，世尊食後起，與阿難共於樹園中經行，佛便笑。阿難心念：如來、無所著、等正覺不妄笑，今何以笑？必當有意，我當問之。阿難整衣服，右膝著地，叉手問佛：「如來、無所著、等正覺不妄笑，今何以笑？必當有意，願聞笑意！」
佛語阿難：「我當為汝說。過去賢劫初，於此中間有轉輪聖王主<note n="e50.21"/>四天下，名曰大天<note n="e50.22"/>，長壽無病，端正勇猛，治以正法，不枉人民，有自然七寶。何等為七？一者輪寶，二者象寶，三者馬寶，四者珠寶，五者女<note n="e50.23"/>寶，六者主藏寶，七者典兵寶。」佛語阿難：「此大天王為童子時八萬四千歲，作太子時八萬四千歲，登聖王位八萬四千歲。」
阿難問佛：「云何為輪寶？」
佛語阿難：「月十五日，月盛滿<note n="e50.24"/>時，王沐浴清淨，與婇女上東樓上，東向視，有千輻金輪。輪高七仞為一多羅<note n="e50.25"/>；多羅者，獨挺樹，以樹<note n="e50.26"/>為限，高七多羅，純以紫磨金為輪。王見輪已，心念：此輪好輪，願得提<note n="e50.27"/>之耶<note n="e50.28"/>？念已，輪卽就王左手，便舉移右手中。王語此輪曰：『諸不伏者，為我伏之；非我地者，為我取之；如法，非不如法。』語竟<note n="e50.29"/>，輪還住空，輞東向，轂北向。王敕左右具四種兵；具兵已，卽將兵眾，逐輪立空，隨輪東引，巡行盡東界；暮則王與兵眾，宿於輪下。
「東界諸小王皆來朝覲，所貢皆以金鉢盛銀粟，銀鉢盛金粟：『善來，大王！此東界土地、珍寶、人民盡是王有，願當停駕住此，我等當稟承天教！』大天王答諸小王曰：『汝等欲承我教者，各還本國以十善教民，勿行枉橫。』誡敕已訖，輪卽於海上，迴<note n="e50.30"/>轉<note n="e50.31"/>乘雲<note n="e50.32"/>而行。海中自然開道，廣一由延。王與四種兵隨輪如前巡行南界。南界諸小王亦來朝覲，皆以金鉢盛銀粟，銀鉢盛金粟，貢上曰：『善來，天王！此南界土地、珍寶、人民盡是王有，願<note n="e50.33"/>停駕住此，我等<note n="e50.34"/>當稟承天命！』大天答諸王曰：『汝等欲承我命者，各還本土，以十善教民，勿行枉橫。』誡敕已訖，輪則西迴案<note n="e50.35"/>行西界。西界諸王貢獻勸請，如南方已<note n="e50.36"/>訖，輪<note n="e50.37"/>復北迴巡行北界。北界諸王亦皆朝覲，貢獻勸請，盡如前法。周遊<note n="e50.38"/>四日，遍閻浮提四海<note n="e50.39"/>，還本土<note n="e50.40"/>蜜*𠽮羅城，於宮門前虛空中住，高七多羅，輞東向，王便入宮。」
佛語阿難：「大天得輪寶如此。」
阿難復問佛：「大天得象寶復云何？」
佛語阿難：「大天以後十五日，月盛滿時，沐浴清淨，從諸婇女上東樓上，東向觀見空中，有白象王名滿呼<note n="e50.41"/>，乘虛而來，七肢<note n="e50.42"/>平跱，口有六牙，頭上金冠，金為瓔珞，以真珠交絡其體，左右佩金鈴。象有神力，變形自在。大天見之，心自念曰：我得此象可耶？當使有所為。念訖，象便立空中於王前，王卽教以五事。王復念曰：當試此象為能以不？至明日日出，王<note n="e50.43"/>乘此象，須臾之間，周遍四海，還到本處，於宮門東，東向立<note n="e50.44"/>。阿難！大天所得象寶如此。」
阿難復問佛：「大天所得馬寶復云何？」
佛語阿難：「大天到後十五日，月盛滿時，沐浴清淨，從諸婇女上西樓上，西向視，見有紺馬王，名婆羅含<note n="e50.45"/>，乘空<note n="e50.46"/>而來，行不動身，頭上金冠，寶為瓔珞，披<note n="e50.47"/>珠交絡，左右垂鈴。馬有神力，變形自在。大天見之，自<note n="e50.48"/>念言：得此乘之可也<note n="e50.49"/>？念訖，至王<note n="e50.50"/>前。王便乘欲<note n="e50.51"/>試之，至明日日出，王乘東行，須臾之頃，周遍四海，還至本國，住宮門西，西向而立。阿難！大天所獲馬寶<note n="e50.52"/>如此。」
阿難問佛：「大天所得珠寶復云何？」
佛語阿難：「大天<note n="e50.53"/>至後十五日，月盛滿時，沐浴清淨，將諸婇女上東樓上，東向視，見有神珠，珠長一尺六寸，有八楞，作紺琉璃色，乘 *空而來，高七多羅。大天見之，心念曰：得此珠觀之可 *也？如念獲之。王<note n="e50.54"/>欲試之，至夜半<note n="e50.55"/>，合四種兵，以珠懸於幢頭，出城而遊，珠照辟方十二由延，兵眾相見，如晝無異，珠光所及，人民驚起，皆言：『天明。』王; 卽還宮<note n="e50.56"/>，以幢豎之宮內<note n="e50.57"/>，內外常明與晝不異。阿難！大天所獲珠寶如此。」
阿難問佛：「大天所得玉女寶復云何？」
佛語阿難：「大天至十五日，月盛滿時，沐浴清淨，從諸婇女上東樓上，東向視，見有剎帝利女寶，名曼那呵利<note n="e50.58"/>，端正無比，姝妙嚴淨，不長、不短，不麁、不細，不白、不黑，冬則溫煖，夏則清涼，身毛孔中出栴檀香，口出憂<note n="e50.59"/>鉢蓮花香，亦無女人眾惡姿態，情性調和，先意承旨<note n="e50.60"/>，乘虛而來，逕至王所。阿難！大天所獲玉女寶如是。」
阿難問佛：「大天所得主藏寶者<note n="e50.61"/>復云何？」
佛語阿難：「大天至十五日，月盛滿時，沐浴清淨，將諸婇女上北樓上，北向觀，見主藏臣，名阿羅咃吱<note n="e50.62"/>，端正姝妙，不長、不短、不肥、不瘦，身黃金色，髮紺青<note n="e50.63"/>色，眼白黑分明，又能視<note n="e50.64"/>見地<note n="e50.65"/>伏藏七寶，有主者為護之，無主者取共<note n="e50.66"/>王用，聰明智慧，善有方謀，乘虛而來，逕詣王前，而謂王曰：『自今已往<note n="e50.67"/>，王快可自樂，勿復憂愁，我當給王寶<note n="e50.68"/>，不令有乏。』王便試藏臣，與之乘船獨共入海。王謂藏臣者言<note n="e50.69"/>：『吾欲得金銀財寶。』藏臣者<note n="e50.70"/>白王：『還至岸邊，當給財寶。』王曰：『吾欲得水中寶，不用岸上者。』主藏臣者<note n="e50.71"/>便從座<note n="e50.72"/>起，整衣服，跪右膝，叉手禮水，水中卽自然出金頂<note n="e50.73"/>，大如車轂，須臾滿船。王曰：『可止！勿復上金，船將欲沒。』阿難！大天所獲典寶臣如此。」
阿難復問佛：「大天所得典兵將軍者復云何？」
佛語阿難：「大天至十五日，月盛滿時，沐浴清淨，將諸婇女上南樓上，南向視，見<note n="e50.74"/>南方有大將軍，名<note n="e50.75"/>比毗那<note n="e50.76"/>，端正姝好，髮如真珠色，身猶綠色，不長、不短，不肥、不瘦，眼能徹視，知他人心念，軍策變謀，進退<note n="e50.77"/>知時，乘虛而來，逕詣王所，謂王曰：『願王自恣<note n="e50.78"/>快樂，莫憂天下，征伐四方，臣自辦之！』王欲試之，半夜思惟：欲合四種兵。念訖，四<note n="e50.79"/>兵盡集。王復念：欲使東引。軍即東引，王在中央，將軍在前， *四兵圍繞<note n="e50.80"/>。王念欲往<note n="e50.81"/>卽 *往，王念欲還卽還。阿難！大天所獲典兵將軍寶如此。」佛語阿難：「大天所獲七寶如此。」
佛語阿難：「大天王治天下遂久，便語梳頭侍者，名<note n="e50.82"/>劫北<note n="e50.83"/>：『若有白髮者，便拔示我。』劫 *北視髮遂久，見有一白髮，便白王曰：『前所敕者，今已白見<note n="e50.84"/>。』王曰：『拔來示我。』劫 *北卽以金鑷拔取白髮，置王手<note n="e50.85"/>中。王捉白髮，便說斯偈<note n="e50.86"/>：
『我身首上，生此毀莊；
身使來召，入道時到<note n="e50.87"/>。』
「王心念曰：我已極人五欲，今當出家，下鬚髮，被<note n="e50.88"/>法服。召太子長生告曰：『童子！吾頭已有白髮出，世間五欲吾已厭之，今欲求天所欲，我今欲剃鬚髮，著法服，出家為道。汝當領國政，立長為太子；好養劫 *北，使伺白髮；白髮出者，以國付太子，如我出家，下鬚髮，被法服。』王告太子：『我今以此<note n="e50.89"/>聖王<note n="e50.90"/>位，殷勤累汝，當使聖位世世相紹，莫使種斷；種斷者，便為邊地人也。若斷善行者，便生無法處。』大天王誡敕已，便以國付太子長生，給劫 *北田業。」
佛語阿難：「大天王於此城，於此園，於此地，下鬚髮，著法服入道，於此處八萬四千歲，行四梵行：慈、悲、喜、護，於是壽終得生梵天。大天出家七日後，女寶命終。
「長生登位已，至十五日，月盛滿時，將諸婇女上東樓上，東向視，見有玉女端正如前，乘虛而來。長生還服七寶。王長生已領國政，統四天下。長生復語劫 *北：『從今而<note n="e50.91"/>去，為我梳頭時，見<note n="e50.92"/>白髮，輒來白我。』登聖王位，遂經八萬四千歲，白髮復生，劫 *北白王：『素髮已生。』王曰：『拔來著吾掌中。』劫 *北卽以金鑷拔置王手中。王執白髮，卽說偈曰：
『我身首上，生此毀莊；
身使來召，入道時到。』
「王心念曰：我已極人五欲，今當出家，下鬚髮，被法服。卽召太子冠髻<note n="e50.93"/>告曰：『童子！吾已頭白，世間五欲吾已厭之，當求天欲，我今欲出家為道，剃除鬚髮，被著法服。汝當領國政，立長為太子；好養劫 *北，使伺白髮<note n="e50.94"/>；白髮出者，以國付太子，如我出家，下鬚髮，被法服。』王告太子：『我今以此聖王位，殷勤累汝，當使聖王位，世世相紹，莫使種斷；種斷者，便為邊地人也。若斷善行者，便生無法處。』長生王誡<note n="e50.95"/>敕已，卽以國付太子冠 *髻，給劫 *北田業。」
佛語阿難：「長生王亦於此城、此園、此地，下鬚髮，著法服入道，於此處八萬四千歲，行四梵行：慈、悲、喜、護也<note n="e50.96"/>，於是壽終得生梵天。」
佛語阿難：「王長生出家之後七日之中，七寶自然化去。冠 *髻王憂愁不樂。諸臣見王不悅，便問王曰：『天王何以不悅？』王答諸臣曰：『以七寶化去故也！』諸臣白王：『王勿以<note n="e50.97"/>為憂。』王曰：『何得不憂也<note n="e50.98"/>？』臣等啟曰：『父王梵行，近在園中，可往諮<note n="e50.99"/>承，必當誨王致寶之法。』王; 卽敕：『嚴駕！』諸臣便嚴駕訖，便白王<note n="e50.100"/>。王與羣臣乘七寶車，以五物為幟：寶冠、羽蓋、劍、扇<note n="e50.101"/>、寶屐。左右臣從，進詣園所。到則下車，廢<note n="e50.102"/>卻五物，步入園門，前至父王所<note n="e50.103"/>，稽首禮足，卻住一面，叉手白言：『王所有七寶，今皆化去。』父先定坐，聞所啟白，仰頭答曰：『童子！夫聖王法，不恃父之所有也，汝自行法承<note n="e50.104"/>之。』
「王復問曰：『轉輪聖王以何法化？』父便答曰：『敬法、重法、念法、養法、長法、熾法、大法，行此七法者，便應聖王治 *也，可以致寶也。』王復問曰：『云何敬法……乃<note n="e50.105"/>至大法 *也？』父答曰：『當學給賜貧窮，教民孝養二親，四時八節以時祭祠，誨以忍辱，除淫、嫉、癡行，此七法者，乃應聖王法也。』王卽受教，辭退卻禮，遶<note n="e50.106"/>七匝已，便引還歸。於是，王輒承父命，奉行七法，宣令遠近，祇崇王教。王便開藏，給賜貧窮，侍養孤老，四方之民，莫不奉承。於是，王以十五日，月盛滿時，沐浴清淨，將諸婇女上東樓上，東向視，見有千輻紫磨金輪，輪高七多羅，去地亦七多羅，乘虛而來，住於空中。「王心念曰：願得此輪可乎？輪卽下至王左手，復移之於右手。王語此輪：『諸不伏者，為我伏之；非我地者，為我取之；如法，非不如法。』王便以手投<note n="e50.107"/>輪還之虛空，於宮門東，輞東向，轂北<note n="e50.108"/>向而住空中。輪後次有白象，次有紺馬，次有神珠，次有玉女，次有主藏，次有將軍，此七寶出，如大天王，比試亦如是。逕<note n="e50.109"/>八萬四千歲竟，王賜劫 *北，并敕太子及付國事，出家入道，皆如前王法。」
佛語阿難：「此冠髻王於此城園地，下鬚髮，被法服，八萬四千歲，修四梵行：慈、悲、喜、護，於是壽盡亦生梵天。」
佛告<note n="e50.110"/>阿難：「大天<note n="e50.111"/>王子孫相紹，乃至八萬四千歲<note n="e50.112"/>轉輪聖王位善種不斷。最後聖王名荏<note n="e50.113"/>，治以正法，為人聰明，審諦不忘<note n="e50.114"/>，相有三十二，色猶紅蓮花，好喜布施，供養沙門、婆羅門，侍養孤老，賑給貧窮。於四城門及城中央，置設庫藏，金銀、雜寶、象、馬、車乘、衣服、床褥、病瘦醫藥、香華、飲食，諸孤獨者皆給妻婦，種種惠施隨人所欲。王於六齋之日，具敕內外皆持八關；於斯之日，首陀會天當<note n="e50.115"/>悉來下，授<note n="e50.116"/>其八戒；帝釋、三十三天皆歎其國人民<note n="e50.117"/>：『快哉！善利！乃值斯法王耶！種種惠施，恣民所欲，又能清潔齋戒無闕。』天帝釋告諸天子：『欲得見荏王不？』咸言：『欲見，可使來至此。』釋提桓因卽敕窮鼻尼<note n="e50.118"/>天女：『汝詣蜜𠽮<note n="e50.119"/>羅城，告荏王曰：卿！大得善利也，此間諸天皆歎卿功德巍巍，為吾致問殷勤。此諸天子甚思相見，暫可屈意來至於此？』
「窮鼻尼受教便下，如人屈伸臂頃，忽然在王殿前，虛空中立。王侍一婇女，於殿上坐，思念世間，欲使一切皆得安隱，無眾苦患。窮鼻尼於空中，彈指覺之。王舉頭見殿上光明，聞其聲曰：『我是釋提桓因侍者，故遣我詣王。』王答曰：『不審天帝何所約敕？』天女答曰：『天帝致意殷勤，此諸天子讚卿功德，預思相見，可暫屈意？』王默然許之。天女便還白天帝曰：『已達宣命，許當馳詣。』天帝卽敕侍御嚴駕七寶飛行馬車，下到<note n="e50.120"/>蜜*𠽮羅城，迎於荏王。侍御受教，卽駕馬車，忽然便下。
「王與羣臣會於都坐，車當王前，於空中止，御者告曰：『天帝今遣車相迎，諸天子儼然相待，便可上車，勿復顧戀。』諸臣大小，聞王當去，僉然不悅，皆起而立，叉手白言：『王去之後，臣等何所承命？』王答曰：『卿等勿憂，吾去之後，施惠、齋戒、養民、治國，如吾在時，我比還不久。』王誡敕訖，車卽下地，王便上車。
侍御問王：『當從何道？』王曰：『此言何謂？』侍御答曰：『夫行有兩道：一者惡道，二者善道。行惡者，從惡道到苦處；修善者，遊善道至樂處。』王曰：『今日行道，善惡皆欲從之<note n="e50.121"/>。』御者聞之，久乃寤<note n="e50.122"/>曰：『甚善！大王！』御者便引在兩道之中，善惡悉覩，逕<note n="e50.123"/>詣三十三天。
「天帝及諸天子遙見王來，釋提桓因曰：『善來，大王！』命令共坐。」
佛語阿難：「王便就天帝坐，王與帝釋貌相<note n="e50.124"/>、被服、音聲一揆。諸天子心中念言：『何者帝釋？何者為王？』又復念曰：『人法當眴，而俱不眴？』各懷愕然，無以別之。天帝見諸天有疑心，復念言：『我當留王使住，然後乃 *寤耳！』帝釋謂諸天子：『卿等欲使我留王住此不？』諸天子曰：『實欲使住。』天帝謂荏：『大王！可住此不？我當供給五欲。』因是諸天乃識。
「人王<note n="e50.125"/>白天帝曰：『正爾，便為給賜已，願諸天子壽命無極。』賓主請讓，如是至三，帝釋謂王：『何以不住？』王答曰：『我當出家修道，今在天上無緣學道。』天帝曰：『胡為作道？』王曰：『被父王遺令，若白髮生，法當出家。』釋<note n="e50.126"/>聞遺令入道，默然不對。王於天上，須臾之間，五欲自恣，方之世間已十二年。
「王將欲別，與諸天子說審諦法。釋<note n="e50.127"/>敕侍御：『汝送荏王還於本國。』侍御受教，卽<note n="e50.128"/>嚴駕，駕訖，白王曰：『王可上車。』於是，王便與帝釋及諸天子告<note n="e50.129"/>別<note n="e50.130"/>，卽上車，循本道而歸，到蜜*𠽮羅宮，侍御卽還天上。王下數日，復敕劫 *北：『若見白髮，便<note n="e50.131"/>白我。』數日之中，頭上白髮<note n="e50.132"/>，劫北<note n="e50.133"/>以金鑷拔白髮，置王手中。王見已，便說偈曰：
『我身頭上，生此毀莊；
身使來召，入道時到。』
「王心念：我已極人五欲，今當出家，剃鬚髮，被法服。王𣈳召太子善盡告曰：『吾白髮已出，世間五欲吾已厭之，當求天欲，當下鬚髮，被法服，出家入道。童子！今以國事付汝，好養劫 *北；若<note n="e50.134"/>白髮出者，以國付太子，出家入道。童子！今以此聖王位累汝，莫使種斷；種斷者，便為邊地人也。』」
佛語阿難：「荏王卽付太子國政，給劫 *北田業已，於此城園地，下鬚髮，被法服，出家修道。修道之後於七日中，輪、珠化去，象、馬、玉女、長者、將軍，皆悉無常。王於園中八萬四千歲，行四梵行：慈、悲、喜、護，命終生梵天。其後善盡王不承父業，正法替廢，由是七寶不復來應，善行不繼，五減遂至：人民短命、薄色、少力、多病、無智。五減以<note n="e50.135"/>至，轉復貧困，困<note n="e50.136"/>窮竊盜相糺<note n="e50.137"/>，詣王啟曰：『此人不與取。』王卽敕外行刑國人。聞不與取，王輒殺之，皆咸<note n="e50.138"/>其惡，各興利刀；刀自此始造，由是殺生從此起，便有兩惡出。次復淫犯他妻；夫主共諍，自言我不，便成四惡；兩舌遘鬥，是為五惡；鬥則相罵，是為六惡；言不至誠，是為七惡；嫉他和合，是為八惡；含忿色變，是為九惡；心懷疑亂，是為十惡。十惡已具，五減轉增。」
佛語阿難：「欲知爾時大天王在賢劫初興者不？則我是也。阿難！欲知爾時八萬四千年<note n="e50.139"/>王名荏<note n="e50.140"/>，治政無枉者，則汝是也。欲知爾時最後名善盡王，暴逆不道，斷聖王種者，調達是也。阿難！汝於往時，承繼大天轉輪聖王之善嗣，使其紹立不絕<note n="e50.141"/>者，汝之功也，如法，非不如法。阿難！我今是無上法王，今我<note n="e50.142"/>遺無上善法，殷勤囑累汝。汝<note n="e50.143"/>是釋種子，莫作邊地人，莫為斷種行。」
阿難問佛：「何以故當作斷種行？」
佛語阿難：「大天王雖行善法，未得漏盡，未<note n="e50.144"/>出世間，未得度，未得斷欲，未得破二十一<note n="e50.145"/>結，六十二見未除，三垢<note n="e50.146"/>未淨，未得神通，未得解脫真道，不<note n="e50.147"/>得涅槃。大天所行善法，不過生梵天。
「阿難！我<note n="e50.148"/>明法究竟無為，我法得到真際，天、人之上。我法無漏、無欲、滅度、神<note n="e50.149"/>通、解脫、真沙門、至涅槃。阿難！我今以是無上道<note n="e50.150"/>法，殷勤囑累汝，莫增減<note n="e50.151"/>我法，莫作邊地人也！若有現行聲聞，阿難！設有斷此法者，便為邊地人 *也！若能興此法者，便為佛長子，卽為眷屬成就。阿難！汝當成就眷屬，莫作滅族行。阿難！我前後所說法，盡囑累汝。汝當學是！」
佛說是已，阿難歡喜奉行！
<font color="#800000"><b>（四四八）</b></font><note n="e50.152"/>
聞如是：
一時，佛在舍衛國祇樹給孤獨園。
爾時，世尊告諸比丘：「有四大泥黎<note n="e50.153"/>之人。云何為四？所謂末佉梨罪人，帝舍比丘是大罪人，提婆達兜是大罪人，瞿波離<note n="e50.154"/>比丘是大罪人。末佉梨罪人者，身出火光，長六十肘。帝舍罪人者，身出火光，長四十肘。提婆達兜罪人者，身出火光，長三十肘。瞿波離罪人者，身出火光，長二十肘。
「比丘當知：末佉梨教無數眾生使行邪見顛倒之想，計有無之想。帝舍愚人者，斷諸聖眾應器<note n="e50.155"/>遺餘。提婆達兜愚人者，鬥亂眾僧，殺阿羅漢比丘尼<note n="e50.156"/>，起害意向於如來。瞿波離罪人者，誹謗舍利弗、目乾<note n="e50.157"/>連。
「又復，比丘！末佉梨罪人教無數眾生，使行邪見，身壞命終，墮焰<note n="e50.158"/>光泥*黎中。帝舍罪人，斷聖眾應器遺餘，身壞命終，墮等害地獄中。提婆達兜罪人者，起謀害心向於如來，身壞命終，墮阿<note n="e50.159"/>鼻地獄中。瞿波離罪人者，由其誹謗舍利弗、目 *乾連，身壞命終，墮鉢投<note n="e50.160"/>摩地獄中。
「末佉離<note n="e50.161"/>罪人者，是時獄卒生拔其舌背著<note n="e50.162"/>脊上。所以然者，由其曩昔教無數眾生使行邪見。
「帝舍大罪人者，是時獄卒生擗其身，鎔銅灌壞其心，又以熱鐵丸，使令吞之。所以然者，由其斷應器遺餘故。
「提婆達兜罪人者，以熱鐵輪，轢壞其身，又以鐵杵㕮咀其<note n="e50.163"/>體，羣暴惡象蹹蹈其身，又復大熱鐵山鎮押<note n="e50.164"/>面<note n="e50.165"/>上，舉身為熱銅葉<note n="e50.166"/>所裹。所以然者，由其曩昔鬥亂聖眾，壞和合僧故，致鐵輪轢斷其頭。又此<note n="e50.167"/>提婆達兜愚人，教彼太子使害父王，由是果報故，使鐵杵破壞其身。又彼提婆達兜愚癡之<note n="e50.168"/>人，飲象使醉往害如來，由是果報，羣象蹹蹈其體。又彼提婆達兜惡人，上耆闍崛山顛<note n="e50.169"/>，執石擲佛，由斯果報故，使<note n="e50.170"/>熱鐵山鎮 *押其面。然彼提婆達兜愚人，殺阿羅漢比丘尼，由斯果報故<note n="e50.171"/>，使熱銅鐵 *葉纏裹其身。
「比丘當知：瞿波離罪人者，在彼蓮華地獄中，千具犁牛以<note n="e50.172"/>犁其舌。所以然者，由其謗誹舍利弗、目<note n="e50.173"/>連故，由此因緣果報，使千具犁牛而壞其舌。
「又復<note n="e50.174"/>，比丘！末佉 *離罪人者，身出火光，長六十肘。若有眾生興起此念：當<note n="e50.175"/>拔濟饒益此人。取四大海水，高四十肘，澆灌其身，然彼海水尋時消盡，焰不增減。猶如<note n="e50.176"/>熱鐵 *葉火燒四日，有人來以四渧<note n="e50.177"/>水澆，然水尋時消盡。此亦如是，若有人來以四<note n="e50.178"/>大海水澆彼人身，欲令無為，終不可果。所以然者，由彼罪<note n="e50.179"/>過極深重故。
「然彼帝舍罪人，身出火光，長四十肘。設有眾生愍念此人，以三大海水澆灌其身，然彼海水尋時消盡，火 *焰不減，其猶有人以三 *渧水著熱𨫼上，水尋消 *減，不得久停。此亦如是，若以三大海水澆帝舍身上，水尋時滅，火終不<note n="e50.180"/>增減。
「提婆達兜罪人，身出火光，長三十肘。若有眾生，興起愛念之心，欲使提婆達兜身永處無為，以二大海水澆灌其身，水尋時盡，火終不滅，猶如以二 *渧水著熱𨫼上，終無增減。提婆達兜愚人亦<note n="e50.181"/>如是，以二大海水澆灌其身，水尋時盡，火終不滅，提婆達兜身體苦痛如斯。
「瞿波離罪人，身出火光，長二十肘。設有眾生愍念斯人，取一大海水澆灌其身，然彼海水尋時消盡，火終不滅，猶如一 *渧水著熱𨫼上，尋時消盡，不得久停。瞿波離比丘亦復<note n="e50.182"/>如是，罪報所牽，故受斯罪。是謂，比丘！此四種人受罪極重，當自盡意<note n="e50.183"/>遠離斯患，承諸賢聖等修梵行者。如是，仁者！當作斯學！」
爾時，諸比丘聞佛所說，歡喜奉行！
<font color="#800000"><b>（四四九）</b></font><note n="e50.184"/>
聞如是：
一時，佛在舍衛國祇樹給孤獨園。
爾時，世尊告諸比丘：「我今明曉地獄，亦知趣地獄之徑，亦復知彼地獄眾生之本。設復眾生造諸惡不善之行，身壞命終，入地獄中，我亦知之。又復，比丘！我亦知明曉畜生，亦知趣畜生之道，亦復知畜生之本，作諸惡元<note n="e50.185"/>，生彼者亦悉曉了。我今亦知餓鬼之道，其有作惡根元<note n="e50.186"/>者，生餓鬼中，我亦知之。我今亦知人道向人之趣，其有眾生得人身者，我亦知之。我亦知趣天之道，其有眾生作諸德本，生彼天上，我亦知之。我亦知涅槃之趣，其有眾生有漏盡成無漏，心解脫、智慧解脫，於現法中而取證果<note n="e50.187"/>，我亦知之。
「比丘當知：我知地獄之趣，以何因緣而說斯言乎？」
佛告諸比丘：「我今觀察眾生心意，所謂此人身壞命終，應入地獄中。然<note n="e50.188"/>後時觀此人 *以入地獄中，受苦酸酷拷<note n="e50.189"/>掠無數，愁憂苦惱不可稱計<note n="e50.190"/>。猶如一大火坑無有塵煙，設有人來逕趣斯處，又且有目之士觀此人所趣，必當墜火終不虛也。然復後時觀此人 *以墮火坑，吾所謂人者 *以墮火坑。今<note n="e50.191"/>觀察眾生心意所念，必入地獄不疑。如我後時觀察此人， *以定入地獄，受苦酸酷不可稱 *計。云何斯人 *以入地獄？是謂我觀趣地獄眾生作諸惡行不善之業，身壞命終，入地獄中，我悉知之。吾所說者，正謂此耳！
「我知畜生之道，亦知趣畜生者，以何緣本而說此乎？於是，比丘！我觀察眾生心中所念，此人身壞命終，生畜生中。又<note n="e50.192"/>我後時觀察此人， *以生畜生中，愁憂苦惱不可稱計。云何斯人 *以墮畜生中乎？猶如村落有大圊<note n="e50.193"/>廁，屎滿其中。設有斯人徑趣斯處，有目之士，見斯人來徑趣斯處，此人不久徑墮于廁。然<note n="e50.194"/>後時觀此人已墮于<note n="e50.195"/>廁，受厄窮困不可稱 *計。云何斯人已墮 *于廁？我今觀眾生類亦復如是，斯人命終應生畜生中。又復後<note n="e50.196"/>時觀已生畜生中，受苦無量。我今觀畜生眾生皆悉明了。我所說者<note n="e50.197"/>，正謂此耳！
「我亦知餓鬼眾生，餓鬼之道，其<note n="e50.198"/>身壞命終，生餓鬼者，我亦知之。其有眾生身壞命終，趣餓鬼之道，我悉知之。我復於<note n="e50.199"/>後時觀見此眾生， *以入餓鬼受苦痛、樂痛<note n="e50.200"/>。云何斯人以入餓鬼中乎？猶如大村落側有一大樹，生危嶮之處，枝葉凋<note n="e50.201"/>落。設有人來，往<note n="e50.202"/>趣斯處，有目之士遙觀此人，必趣樹下<note n="e50.203"/>不疑。復於<note n="e50.204"/>後時觀此人<note n="e50.205"/>，或坐、或臥，受其苦樂之報。云何斯人 *以至樹下坐臥乎？今我<note n="e50.206"/>觀眾生之類亦復如是，身壞命終，必趣餓鬼不疑，受其苦樂之報不可稱 *計。我知餓鬼趣，餓鬼之道，皆悉分明。我所說者，正謂此耳！
「我知人道，亦知趣人道，其<note n="e50.207"/>有造行，身壞命終，生人中者，我亦知之。於是，比丘！我觀眾生類心中所念，此人必<note n="e50.208"/>當身壞命終，應生人中。我復於後時觀此人已生人中。云何斯人已生人中？猶如村落側有一大樹，在平正處<note n="e50.209"/>，多諸陰<note n="e50.210"/>涼。若有人直從一道來，有目之士見已便知之，斯人所趣向，定至此樹不疑。我復於後時觀此人，已至此樹，受樂無量。云何斯人得至斯處？此亦如是。我觀眾生心意所念 *亦如是，身壞命終，必生人中不疑。我復於後時觀此人已生人中受樂無量。我知人趣，亦知趣人之道。今生人中者，我亦知之。我所說者，正謂此耳！「我亦知天，亦知趣天之道，其有眾生作諸功業生天<note n="e50.211"/>者，我亦知之。以何因緣而說此乎？我今觀眾生之類心中所念，此人必當身壞命終，生善處天上。然於<note n="e50.212"/>後時觀此人身壞命終，生善處天上，於彼受自然之福，快樂無比。是謂斯人已生天上，於彼受自然之福，快樂無比。猶如村落側<note n="e50.213"/>有好高廣講堂，彫<note n="e50.214"/>文刻鏤，懸繒幡蓋，香汁灑地，敷好坐具，氍毹<note n="e50.215"/><a href="javascript:newWindow('images/1a002-3.bmp')"><font color="#000080">[; mso-bidi-language:AR-SA">翕</span><span lang="EN-US" style="font-size:12.0pt;font-family:&quot;Times New Roman&quot;;mso-fareast-font-family:新細明體;mso-bidi-language:AR-SA">*</span><span style="font-size:12.0pt;font-family:新細明體;mso-ascii-font-family:&quot;Times New Roman&quot;;mso-hansi-font-family:&quot;Times New Roman&quot;;mso-bidi-font-family:&quot;Times New Roman&quot;;mso-font-kerning:1.0pt;mso-ansi-language:EN-US;mso-fareast-language:ZH-TW;mso-bidi-language:AR-SA">毛]</span></font></a>㲪，文繡綩綖。若有人直從一道來，有目之士直從一道來，此人所趣向，定至高廣講堂必<note n="e50.216"/>不疑。復於後時觀見此人，已到講堂上，或坐、或臥，於中受福快樂無比。此亦如是，吾今觀眾生類身壞命終，應生善處天上，於彼受樂快不可計。云何斯人 *以生善處天上乎？我知天道，趣天之路乎？我所說者，正謂此耳！
「我今知涅槃，亦知涅槃之道，亦知眾生應般涅槃者。或有眾生盡有漏成無漏，心解脫、智慧解脫，現身取證而自遊化，我悉知之。由何因緣而說此乎？於是，比丘！我觀眾生類心中所念，此人盡有漏成無漏，心解脫、智慧解脫，是謂斯人 *以盡有漏成無漏。猶如去村落不遠有大池，水<note n="e50.217"/>極清徹，若有人直從一道來，有目之士遙見斯人來，知此人必至池水不疑，又 *於後時觀<note n="e50.218"/>此人已至池水，沐浴澡洗，除諸穢汙，去諸垢坌<note n="e50.219"/>，在側而坐，亦不與人共相諍競。我今觀眾生類亦復如是，盡有漏成無漏，心解脫、智慧解脫：生死已盡，梵行已立，所作已辦，名色知如真<note n="e50.220"/>。是謂斯人已至此處，我知涅槃之<note n="e50.221"/>道。亦知眾生般涅槃者，皆悉知之。如來、至真、等正覺有此之智、無畏、力具，皆悉成就。如來智無有量，如來能觀過去無限無量不可計事，皆悉知之。將來現在無限無量皆悉分別。是故，比丘！當求方便，具<note n="e50.222"/>足十力、無畏。如是，比丘！當作是學！」
爾時，諸比丘聞佛所說，歡喜奉行！
<font color="#800000"><b>（四五○）</b></font><note n="e50.223"/>
聞如是：
一時，佛在舍衛國祇樹給孤獨園。
爾時，世尊告諸比丘：「依雪山上有大高廣之樹，五事長大。云何為五？根不移動，皮極厚大，枝節遠<note n="e50.224"/>蔭，靡所<note n="e50.225"/>不覆，葉極茂盛<note n="e50.226"/>。是謂，比丘！依雪山上有此大樹極為俊好。今善男子、善女人亦復如是，依豪族之處<note n="e50.227"/>，五事長益。云何為五？所謂信長益、戒長益、聞長益、施長益、慧長益<note n="e50.228"/>。是謂，比丘！信善男子、善女人依豪族家，成就此五事。是故，比丘！當求方便，成就信、戒、聞、施、智慧。」
爾時，世尊便說斯<note n="e50.229"/>偈：
「猶如雪山樹，五事功德成；
根皮枝節廣，陰<note n="e50.230"/>葉極茂盛。
有信善男女<note n="e50.231"/>，五事功德成；
信戒聞惠施，智慧遂增益<note n="e50.232"/>。
「如是，比丘！當作是學！」
爾時，諸比丘聞佛所說，歡喜奉行！
<font color="#800000"><b>（四五一）</b></font><note n="e50.233"/>
聞如是：
一時，佛在舍衛國祇樹給孤獨園。
爾時，茂羅破羣<note n="e50.234"/>比丘與諸比丘尼共相遊處，然諸比丘尼亦復好樂共相遊處。其<note n="e50.235"/>有人民稱譏茂羅破羣比丘者，是時諸比丘尼極懷瞋恚，愁憂不悅。若復有人毀呰<note n="e50.236"/>諸比丘尼者，是時破羣比丘亦復愁憂不悅。是時，眾多<note n="e50.237"/>比丘告破羣比丘曰：「汝今云何親近諸比丘尼？諸比丘尼亦復與汝交接？」
破羣報曰：「我今解如來所說教誡<note n="e50.238"/>，其有犯淫者，罪不足言。」
眾多比丘復告曰：「止！止！比丘！勿作斯言。莫誹謗如來言教，其誹謗如來言教者，罪咎不少。又復世尊無數方便說淫之穢，其有習淫，使無罪者，終無此理。汝今可捨此惡見，備於長夜受苦無量。」然此破羣比丘故與交通，而不改其行。
爾時，眾多比丘往至世尊所，頭面禮足，而白世尊言：「舍衛城中有一比丘，名曰破羣，與諸比丘尼共相交接，然諸比丘尼亦與破羣比丘交接往來。我等往彼勸喻使改其行，然彼二人遂更增益，不捨此顛倒之見，亦不順正法之業。」
爾時，世尊告一比丘：「汝往至彼<note n="e50.239"/>破羣比丘所，云：『如來喚卿<note n="e50.240"/>。』」
爾時，比丘受如來教，卽往到<note n="e50.241"/>破羣比丘所：「汝當知之，如來喚卿。」
破羣比丘聞彼比丘語，卽往到世尊所，頭面禮足，在一面坐。爾時，世尊問彼比丘曰：「汝審親近諸比丘尼耶？」
彼比丘對曰：「如是，世尊！」
佛告比丘：「汝為比丘，云何與比丘尼共相交接？汝今是族姓子，剃除鬚髮，著三法衣，以信堅固，出家學道。」
破羣比丘白佛言：「唯然，世尊！我是族姓子，以信堅固，出家學道。」
佛告比丘：「非汝之法，云何與比丘尼共相交接？」
破羣比丘白佛言：「我聞如來所說，其習淫者，其<note n="e50.242"/>罪蓋不足言。」
佛告比丘：「汝愚人！云何說如來習淫無罪？我無數方便說淫之穢汙。汝今云何作是語：『如來說淫無罪』？汝<note n="e50.243"/>好守護口過，無令長夜恆受其罪。」
佛告之曰：「汝今且止！須吾更問諸比丘。」
爾時，世尊告諸比丘曰：「汝等頗聞吾與諸比丘說淫無罪乎？」
諸比丘對曰：「唯然，世尊！不聞如來說淫無罪。所以然者，如來無數方便說淫之穢汙。設言無罪，此義不然。」
佛告諸比丘：「善哉！善哉！諸比丘！如汝所言，我無數方便說淫之穢汙。」
爾時，世尊重告諸比丘曰：「汝等當知：若有愚人習於法行，所謂契經、祇夜<note n="e50.244"/>、偈、授決、因緣、本末、譬喻、生、方等、未曾有、說、廣普；雖誦斯法，不解其義；以不觀察其義，亦不順從其法，所應順法終不從其行。所以誦斯法者，從欲與人共競諍，意計勝負，亦不自為己有所濟及，彼誦法已，則犯制限。猶如有人出彼村落欲求惡蛇。彼若見極大之蛇，到已，以左手摩抆<note n="e50.245"/>其尾，然彼蛇迴頭螫蜇其手，由此緣報，便致命終。此亦如是，若有愚人翫習其法，十二部經靡不斟酌，亦不觀察其義。所以然者，由不究竟正法義故。
「於是，若有善男子將護翫習其法：契經、祇 *夜、偈、授決、因緣、本末、譬喻、生、方等、未曾有、說、廣普；彼人誦此法已，深解其義； *以解彼深義之法，順從其教，無所違失。所以誦法者，不以勝負之心，與彼競諍。所以誦習法者，欲自纂修有察<note n="e50.246"/>及。所以誦法者，果有<note n="e50.247"/>所願，由此因緣，漸至涅槃。猶如有人出彼村落，求覓惡蛇。彼見蛇已，手執鐵鉗，先鑷<note n="e50.248"/>其頭，後便捉項<note n="e50.249"/>，不令動搖；設彼惡蛇迴尾欲害彼人，終無所至。所以然者，諸<note n="e50.250"/>比丘！由其捉 *項故。此善男子亦復如是，誦習、誦<note n="e50.251"/>讀，靡不周遍，觀察其義，順從其法，終無<note n="e50.252"/>違失，漸漸由此因緣，得至涅槃。所以然者，由其執正法故。是<note n="e50.253"/>故，諸比丘！其有解吾義者，當念奉行；其不解者，重來問我，如來方<note n="e50.254"/>今現在，後悔無益！」
爾時，佛告諸比丘：「設有比丘在大眾中而作是說：『如來所說禁戒，我悉解了，其習淫者，罪蓋不足言。』彼比丘當語斯比丘：『止！止！莫作斯言！莫誹謗如來言說斯語，如來終不說此言。』若此比丘改其所犯者善；若不改其行者，復當再三諫之。設當改者善，設不改者墮。若復 *諸比丘隱匿其事，不使露現者，諸人皆墮。是謂，比丘！我之禁戒。」
爾時，諸比丘聞佛所說，歡喜奉行！
<font color="#800000"><b>（四五二）</b></font><note n="e50.255"/>
聞如是：
一時，佛在舍衛國祇樹給孤獨園。
爾時，生漏梵志往至世尊所，共相問訊，在一面坐。爾時，生漏梵志白世尊曰：「為有幾劫過去？」
佛告梵志：「過去諸劫不可稱計。」
梵志白佛：「為可計數不乎？沙門瞿曇恆說三世。云何為三？所謂過去、將來、現在。沙門瞿曇亦知過去、當來、現在之世，唯願沙門演說劫數之義！」
佛告梵志：「若當我說因此劫，復次此劫，我既滅度，汝取命終，不知劫數之義。所以然者，如今人壽短促，極壽不過百年。計百年中數劫者，我取<note n="e50.256"/>滅度，汝既命終，終不知劫數之義。梵志當知：如來亦有此知<note n="e50.257"/>，具足分別劫數，眾生壽命長短，受其苦樂，皆悉分明。今當與汝引譬，智者以譬喻得解。猶如恆沙之數，亦無有限，無有量，不可計算，過去劫者其數如是，不可稱計，不可籌量。」
梵志白佛：「當來劫頗有幾數？」
佛告梵志：「亦如<note n="e50.258"/>恆沙之數，無有齊畔，不可稱計，非算所及。」
梵志復問佛：「頗有現在劫、成<note n="e50.259"/>敗劫乎？」
佛告梵志：「有此成劫、敗劫，非一劫、百劫，猶如器皿<note n="e50.260"/>在危地，終不安住；設當住者要當顛倒。諸世界方域亦復如是，或有劫成，或有劫敗，此數亦復叵計為幾劫成，為幾劫敗。所以然者，生死長遠無有邊際。眾生以無明結覆<note n="e50.261"/>蓋，漂浪流滯，從今世至後世，從後<note n="e50.262"/>世至今世，長夜受苦惱，當可厭患去離此惱。是故，梵志！當作是<note n="e50.263"/>學！」
爾時，生漏梵志白世尊言：「沙門瞿曇！甚奇！甚特！知過去當來劫數之義。我今重復自歸沙門瞿曇，唯願沙門瞿曇聽為優婆塞，盡其形壽不敢復殺，乃至飲酒<note n="e50.264"/>！」
爾時，生漏梵志聞佛所說，歡喜奉行！
<font color="#800000"><b>（四五三）</b></font><note n="e50.265"/>
聞如是：
一時，佛在羅閱城耆闍崛山中，與大比丘眾五百人俱。
爾時，有一異比丘白世尊言：「劫頗有邊際乎？」
佛告比丘：「方便引譬，然劫數無窮盡。過去久遠，於此賢劫中，有佛出，號曰俱<note n="e50.266"/>樓孫至真、等正覺。爾時，此耆闍崛山更有姓號。爾時，羅閱城<note n="e50.267"/>人民之類，上此耆闍崛山中<note n="e50.268"/>，四日四夜，行乃徹頂。又復，比丘！拘那含<note n="e50.269"/>牟尼佛時，此耆闍崛山更有姓號。爾時，羅閱城人民之類，三日三夜，行乃至此山頂。迦葉如來出現於世，此耆闍崛山更有姓號。時，羅閱城人民之類，二日二夜，行乃至此山頂。如我今日釋迦文佛出現於世，此山名耆闍崛山，須臾之頃乃到此山頂。若彌勒如來出現於世，此山亦名耆闍崛山。所以然者，諸佛神力咸使此<note n="e50.270"/>山在。
「比丘！當以方便，知劫有衰盡，不可稱計。然劫有二種：大劫、小劫。若於劫中無佛出世，爾時復有辟支佛出世，此名為小劫。若如來於劫中出世，爾時彼劫中無有辟支佛出現於世，此名為大劫。比丘！當以此方便，知劫數長遠，不可稱計。是故，比丘！當憶此劫數之義！」
爾時，異比丘聞佛所說，歡喜奉行！
增壹阿含經卷第四十八<note n="e50.271"/> 