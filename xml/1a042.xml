<sid n="1128"/><note n="s42.1"/>
如是我聞：
一時，佛住舍衛國祇樹給孤獨園。
時，波斯匿<note n="s42.2"/>王來詣佛所，稽首佛足，退坐一面，白佛言：「世尊！應施何等人？」
佛言：「大王！隨心所樂處。」
波斯匿王復白佛言：「應施何處，得大果報？」
佛言：「大王！此是異問。所問『應施何處？』此問則異。復問『施何處，應得大果？』此問復異。我今問汝，隨意答我。大王！譬如此國臨陣戰鬪，集諸戰士，而有一婆羅門子，從東方來，年少幼稚，柔弱端正，膚白髮黑，不習武藝，不學術策，恐怖退弱，不能自安，不忍敵觀，若刺若射，無有方便，不能傷彼。云何，大王！如此士夫，王當賞不？」
王白佛言：「不賞，世尊！」
「如是，大王！有剎利童子從南方來，鞞舍<note n="s42.3"/>童子從西方來，首陀羅<note n="s42.4"/>童子從北方來，無有伎<note n="s42.5"/>術，皆如東方婆羅門子，王當賞不？」
王白佛言：「不賞，世尊！」
佛告大王：「此國集軍臨戰鬪時，有婆羅門童子從東方來，年少端正，膚白髮黑，善學武藝，知鬪術法，勇健無畏，苦戰不退，安住諦觀，運戈能傷，能破巨敵。云何，大王！如此戰士，加重賞不？」
王白佛言：「重賞，世尊！」
「如是，剎利童子從南方來，鞞舍童子從西方來，首陀羅童子從北方來，年少端正，善諸術藝，勇健堪能，苦戰却敵，皆如東方婆羅門子。如是戰士，王當賞不？」
王白佛言：「重賞，世尊！」
佛言：「大王！如是沙門、婆羅門遠離五支，成就五支，建立福田。施此田者，得大福利，得大果報。何等為捨離五支？所謂貪欲蓋，瞋恚、睡眠、掉悔、疑蓋，已斷已知，是名捨離五支。何等為成就五支？謂無學戒身成就，無學定身、慧身、解脫身、解脫知見身，是名成就五支。大王！如是捨離五支，成就五支，建立福田。施此田者，得大果報。」爾時，世尊復說偈言：
「運戈猛戰鬪，堪能勇士夫，
為其戰鬪故，隨功重加賞；
不賞名族冑，怯劣無勇者。
忍辱修賢良，見諦建福田，
賢聖律儀備，成就深妙智。
族冑雖卑微，堪為施福田，
衣食錢財寶，牀臥等眾具，
悉應以敬施，為持淨戒故。
人表林野際，穿井給行人，
溪澗施橋梁，逈路造房舍，
戒德多聞眾，行路得止息。
譬如重雲起，雷電聲振<note n="s42.6"/>耀，
普雨於壤土，百卉悉扶踈<note n="s42.7"/>，
禽獸皆歡喜，田夫並欣樂。
如是淨信心，聞慧捨慳垢，
錢財豐飲食，常施良福田，
高唱增歡<note n="s42.8"/>愛<note n="s42.9"/>，如雷雨良田。
功德注流澤，霑<note n="s42.10"/>洽施主心；
財富名稱流，及涅槃大果。」
佛說此經已，波斯匿王聞佛所說，歡喜隨喜，作禮而去。
<sid n="1129"/><note n="s42.11"/>
如是我聞：
一時，佛住舍衛國祇樹給孤獨園。
時，波斯匿王來詣佛所，稽首佛足，退坐一面，白佛言：「云何，世尊！為婆羅門死還生自姓婆羅門家，剎利、鞞舍、首陀羅家耶？」
佛言：「大王！何得如是？大王當知：有四種人。何等為四？有一種人，從冥入冥<note n="s42.12"/>；有一種人，從冥入明<note n="s42.13"/>；有一種人，從明入冥<note n="s42.14"/>；有一種人，從明入明<note n="s42.15"/>。
「大王！云何為一種人從冥入冥？謂有人生卑姓家，若生旃陀羅<note n="s42.16"/>家、魚獵家、竹作家、車師家，及餘種種下賤工巧業家，貧窮活<note n="s42.17"/>命，形體憔悴<note n="s42.18"/>，而復修行卑賤之業<note n="s42.19"/>，亦復為人下賤作使，是名為冥。處斯冥中，復行身惡行、行口惡行、行意惡行，以是因緣，身壞命終，當生惡趣，墮泥梨<note n="s42.20"/>中。猶如有人從闇入闇，從廁入廁，以血洗血，捨惡受惡；從冥入冥者亦復如是，是故名為從冥入冥。
「云何名為從冥入明？謂有世人生卑姓家，……乃至為人作諸鄙業，是名為冥。然其彼人於此冥中，行身善行、行口善行、行意善行，以是因緣，身壞命終，生於善趣，受天化生。譬如有人登牀跨馬，從馬昇象；從冥入明亦復如是，是名有人從冥入明。
「云何有人從明入冥？謂有世人生富樂家──若剎利大姓、婆羅門大姓家、長者大姓家，及餘種種富樂家生，多諸錢財，奴婢、客使，廣集知識，受身端正，聰明黠慧，是名為明。於此明中，行身惡行、行口惡行、行意惡行，以是因緣，身壞命終，生於惡趣，墮 *泥梨中。譬如有人從高樓下乘於大象，下象乘馬，下馬乘轝，下轝坐床，下床墮地，從地落坑；從明入冥者亦復如是。
「云何有人從明入明？謂有世人生富樂家，……乃至形相端嚴，是名為明。於此明中，行身善行、行口善行、行意善行，以是因緣，身壞命終，生於善趣，受天化生。譬如有人從樓觀至樓觀，如是……乃至從牀至牀；從明入明者亦復如是，是名有人從明入明。」爾時，世尊復說偈言：
「貧窮困苦者，不信增瞋恨，
慳貪惡邪想，癡惑不恭敬；
見沙門道士，持戒多聞者，
毀呰<note n="s42.21"/>而不譽<note n="s42.22"/>，障他施及受；
如斯等士夫，從此至他世，
當墮 *泥梨中，從冥入於冥。
若有貧窮人，信心、少瞋恨<note n="s42.23"/>，
常生慚愧心，惠施離慳垢<note n="s42.24"/>；
見沙門梵志、持戒多聞者，
謙虛而問訊，隨宜善供給，
勸人令施與，歎施及受者；
如是修善人，從此至他世，
善趣上生天<note n="s42.25"/>，從冥而入明。
有富樂士夫，不信、多瞋恨，
慳貪嫉<note n="s42.26"/>惡想，邪惑不恭敬；
見沙門梵志，毀 *呰而不 *譽，
障他人施惠，亦斷受施者；
如是惡士夫，從此至他世，
當生苦地獄，從明入冥中。
若有富士夫，信心、不瞋恨，
常起慚愧心，惠施離瞋浱<note n="s42.27"/>；
見沙門梵志、持戒多聞者，
先奉迎問訊，隨宜給所須，
勸人令供養，歎施及受者；
如是等士夫，從此至他世，
生三十三天，從明而入明。」
佛說此經已，波斯匿王聞佛所說，歡喜隨喜，作禮而去。
<sid n="1130"/><note n="s42.28"/>
如是我聞：
一時，佛住舍衛國祇樹給孤獨園。
時，波斯匿王白日<note n="s42.29"/>身蒙塵土，來詣佛所，稽首佛足，退坐一面。
佛言：「大王！從何所來？」
波斯匿王白佛言：「世尊！彼<note n="s42.30"/>灌頂王<note n="s42.31"/>法，人中自在，精勤方便。王領大地，統理王事，周行觀察，而來至此。」
佛告大王：「今問大王，隨意答我。譬如有人從東方來，有信<note n="s42.32"/>有緣，未曾虛妄，而白王言：『我東方來，見一石山，極方廣大，不穿不壞，亦無缺壞，磨地而來，一切眾生草木之類悉磨令碎。』南、西、北方亦<note n="s42.33"/>有人來，有信有緣，亦不虛妄，而白王言：『我見石山，方<note n="s42.34"/>廣高大，不斷不壞，亦不缺壞，磨地而來，眾生草木悉皆磨碎。』大王！於意云何？如是像貌大恐怖事，嶮<note n="s42.35"/>惡相殺，眾生運盡，人道難得，當作何計？」
王白佛言：「若如是者，更無餘計，唯當修善，於佛法、律專心方便。」
佛告大王：「何故說言：『嶮惡恐怖於世卒起，眾生運盡，人身難得，唯當行法、行義、行福，於佛法教，專精<note n="s42.36"/>方便。』何以不言：『灌頂王位為眾<note n="s42.37"/>人<note n="s42.38"/>首，堪能自在。』王於大地，事務眾人，當須營理耶？」
王白佛言：「世尊！為復閑時言：『灌頂王位為眾人首，王於大地，多所經營，以言鬪言，以財鬪財，以象鬪象，以車鬪車，以步鬪步，當於爾時，無有自在，若勝若伏。』是故我說：『嶮惡恐怖卒起之時，眾生運盡，人身難得，無有餘計，唯有行義、行法、行福，於佛法教專心歸依。』
 佛告大王：「如是！如是！經常磨迮，謂惡劫、老、病、死<note n="s42.39"/>，磨迮眾生。當作何計？正當修義、修法、修福、修善、修慈，於佛法中精勤方便。」爾時，世尊而說偈言：
「如有大石山，高廣無缺壞，
周遍四方來，磨迮此大地；
非兵馬呪術，力所能防禦，
惡劫、老、病、死，常磨迮眾生。
四種大族姓、栴陀羅獵師、
在家及出家、持戒、犯戒者，
一切皆磨迮，無能救護者。
是故慧士夫，觀察自己利，
建立清淨信，信佛、法、僧寶，
身口心清淨，隨順於正法，
現世名稱流，終則生天上。」
佛說此經已，波斯匿王聞佛所說，歡喜隨喜，作禮而去。
<sid n="1131"/><note n="s42.40"/>
如是我聞：
一時，佛住舍衛國祇樹給孤獨園。
時，波斯匿王來詣佛所，稽首佛足，退坐一面。時，有尼乾子<note n="s42.41"/>七人、闍祇羅<note n="s42.42"/>七人、一舍羅<note n="s42.43"/>七人，身皆麁大，彷徉行住祇洹門外。
時，波斯匿王遙見斯等彷徉門外，卽從座起，往至其前，合掌問訊，三自稱名<note n="s42.44"/>言：「我是波斯匿王、拘薩羅王。」
爾時，世尊告波斯匿王：「汝今何故恭敬斯等，三稱姓名，合掌問訊？」
王白佛言：「我作是念：世間若有阿羅漢者，斯等則是。」
佛告波斯匿王：「汝今且止！汝亦不知是阿羅漢、非阿羅漢，不得他心智故。且當親近觀其戒行，久而可知，勿速自決！審諦觀察，勿但洛莫<note n="s42.45"/>！當用智慧，不以不智；經諸苦難，堪能自辨<note n="s42.46"/>；交契計挍，真偽則分。見說知明，久而則知，非可卒識，當須<note n="s42.47"/>思惟，智慧觀察！」
王白佛言：「奇哉！世尊！善說斯理，言：『久相習，觀其戒行，……乃至見說知明。』我有家人，亦復出家，作斯等形相，周流他國，而復來還，捨其被服，還受五欲。是故當知世尊善說，應與同止，觀其戒行，……乃至言說知<note n="s42.48"/>有智慧。」
爾時，世尊而說偈言：
「不以見形相，知人之善惡；
不應暫相見，而與同心志。
有現<note n="s42.49"/>身口密，俗心不斂攝；
猶如;鍮石銅，塗以真金色。
內懷鄙雜心，外現聖威儀，
遊行諸國土，欺誑於世人。」
佛說此經<note n="s42.50"/>已，波斯匿王聞佛所說，歡喜隨喜，作禮而去。
<sid n="1132"/><note n="s42.51"/>
如是我聞：
一時，佛住舍衛國祇樹給孤獨園。
時，波斯匿王為首，幷七國王<note n="s42.52"/>及諸大臣悉共集會，作如是論議：「五欲之中，何者第一？」有一人言：「色最第一。」又復有稱聲、香、味、觸為第一者。中有人言：「我等人人各說第一，竟<note n="s42.53"/>無定判<note n="s42.54"/>，當詣世尊，問如<note n="s42.55"/>此義。如世尊說，當共憶持。」
爾時，波斯匿王為首，與七國王、大臣、眷屬來詣佛所，稽首佛足，退坐一面，白佛言：「世尊！我等七王與諸中臣如是論議：『五欲功德，何者為勝？』其中有言色勝、有言聲勝、有言香勝、有言味勝、有言觸勝，竟無決定。來問世尊，竟何者勝？」
佛告諸王：「各隨意適，我悉有餘說，以是因緣，我說五欲功德。然自有人於色適意，止<note n="s42.56"/>愛一色，滿其志願，正<note n="s42.57"/>使過上有諸勝色，非其所愛，不觸不視<note n="s42.58"/>，言己<note n="s42.59"/>所愛最為第一，無過其上。如愛色者，聲、香、味、觸亦皆如是。當其所愛，輒言最勝，歡喜樂著，雖更有勝過其上者，非其所欲，不觸不視，唯我愛者最勝最妙，無比無上。」
爾時，座中有一優婆塞，名曰栴檀<note n="s42.60"/>，從座起，整衣服，偏袒右肩，合掌白佛：「善說！世尊！善說！善逝！」
佛告優婆塞：「善說！栴檀！快說！栴檀！」
時，栴檀優婆塞;卽說偈言：
「央伽族姓王，服珠瓔珞<note n="s42.61"/>鎧，
摩竭<note n="s42.62"/>眾慶集，如來出其國；
名聞普流布，猶如雪山王，
如淨水<note n="s42.63"/>蓮華，清淨無瑕穢，
隨日光開敷，芬香熏其國。
央耆國明顯，猶如空中日<note n="s42.64"/>，
觀如來慧力，如夜然炬火，
為眼為大明，來者為決疑。」
時，諸國王歎言：「善說！栴檀優婆塞！」
爾時，七王脫七寶上衣，奉優婆塞。
時，彼七王聞佛所說，歡喜隨喜，從座起去。
爾時，栴檀優婆塞知諸王去已，從座起，整<note n="s42.65"/>衣服，偏袒右肩，合掌白佛：「今七國王遺我七領上衣，唯願世尊受此七衣，以哀愍故！」
爾時，世尊為哀愍故，受其七衣，栴檀優婆塞歡喜隨喜，作禮而去。
<sid n="1133"/><note n="s42.66"/>
如是我聞：
一時，佛住舍衛國祇樹給孤獨園。
時，波斯匿王其體肥大，舉體流汗，來詣佛所，稽首佛足，退坐一面，氣息長喘。
爾時，世尊告波斯匿王：「大王身體極肥盛！」
大王白佛言：「如是，世尊！患身肥大，常以此身極肥大故，慚恥厭苦。」
爾時，世尊;卽說偈言：
「人當自繫念，每食知節量；
是則諸受薄，安消而保壽。」
時，有一年少，名;欝多羅，於會中坐。時，波斯匿王告;欝多羅：「汝能從世尊受向所說偈，每至食時，為我誦不？若能爾者，賜金錢十萬，亦常與食。」
;欝多羅白王：「奉教當誦！」
時，波斯匿王聞佛所說，歡喜隨喜，作禮而去。
時，;欝多羅知王去已，至世尊前，受所說偈，於王<note n="s42.67"/>食時，食食為誦，白言大王：「如佛、世尊、如來、應、等正覺所知所見，而說斯偈：
『人當自繫念，每食知節量；
是則諸受薄，安消而保壽。』」
如是，波斯匿王漸至後時，身體𦟛細，容貌端正，處樓閣上，向佛住處合掌恭敬，右膝著地，三說是言：「南無敬禮世尊、如來、應、等正覺，南無敬禮世尊、如來、應、等正覺，與我現法利益、後世利益、現法後世利益，以其飯食知節量故。」
<sid n="1134"/><note n="s42.68"/>
如是我聞：
一時，佛住舍衛國。
時，有年少阿修羅<note n="s42.69"/>來詣佛所，於佛面前麁惡不善語，瞋罵呵責。
爾時，世尊卽說偈言：
「不怒勝瞋恚，不善以善伏，
惠施伏慳貪，真言壞妄語。
不罵亦不虐，常住賢聖心；
惡人住瞋恨，不動如石山<note n="s42.70"/>。
起瞋恚能持，勝制狂馬車<note n="s42.71"/>；
我說善御士，非彼攝繩<note n="s42.72"/>者。」
時，年少阿修羅白佛言：「瞿曇！我今悔過，如愚如癡，不辯<note n="s42.73"/>不善，於瞿曇面前訶罵毀辱。」如是懺悔已，時，阿修羅聞佛所說，歡喜隨喜，作禮而去。
<sid n="1135"/><note n="s42.74"/>
如是我聞：
一時，佛住舍衛國祇樹給孤獨園。
時，有年少賓耆迦婆羅門來詣佛所，於世尊面前作麁惡不善語，瞋罵呵責。
爾時，世尊告年少賓耆迦：「若於一時吉星之日，汝當會諸宗親眷屬耶？」
賓耆白佛：「如是，瞿曇！」
佛告賓耆：「若汝宗親不受食者，當如之何？」
賓耆白佛：「不受食者，食還屬我。」
佛告賓耆：「汝亦如是，如來面前作𡸜惡不善語，罵辱呵責，我竟不受，如此罵者，應當屬誰？」
賓耆白佛：「如是，瞿曇！彼雖不受，且以相贈，則便是與。」
佛告賓耆：「如是不名更相贈遺，何得便為相與？」
賓耆白佛：「云何名為更相贈遺，名為相與？云何名不受相贈遺，不名相與？」
佛告賓耆：「若當如是罵則報罵，瞋則報瞋，打則報打，鬪則報鬪，名相贈遺，名為相與。若復，賓耆！罵不報罵，瞋不報瞋，打不報打，鬪不報鬪，若如是者，非相贈遺，不名相與。」
賓耆白佛：「瞿曇！我聞古昔婆羅門長老宿重行道大師所說：『如來、應、等正覺，面前罵辱，瞋恚呵責，不瞋不怒。』而今瞿曇有瞋恚耶？」
爾時，世尊卽說偈言：
「無瞋何有瞋？正命以調伏，
正智心解脫，慧者無有瞋。
以瞋報瞋者，是則為惡人；
不以瞋報瞋，臨敵伏難伏；
不瞋勝於瞋，三偈如前說。」
爾時，年少賓耆白佛言：「悔過！瞿曇！如愚如癡，不 *辯不善，而於沙門瞿曇面前麁惡不善語，瞋罵呵責。」聞佛所說，歡喜隨喜，作禮而去。
<sid n="1136"/><note n="s42.75"/>
如是我聞：
一時，佛住舍衛國東園鹿子母講堂<note n="s42.76"/>。
爾時，世尊晡時從禪覺，詣講堂東蔭蔭中，露地經行。
時，有健罵婆羅豆婆遮婆羅門<note n="s42.77"/>來詣佛所，世尊面前作麁惡不善語，罵詈呵責。世尊經行，彼隨世尊後行。世尊經行已竟，住於一處，彼<note n="s42.78"/>婆羅門言：「瞿曇伏耶？」
爾時，世尊卽<note n="s42.79"/>說偈言：
「勝者更增怨，伏者臥不安；
勝伏二俱捨，是得安隱眠。」
婆羅門白言：「瞿曇！我今悔過，如愚如癡，不 *辯不善，何於瞿曇面前作麁惡不善語，罵詈呵責？」
時，婆羅門聞佛所說，歡喜隨喜，復道而去。
<sid n="1137"/><note n="s42.80"/>
如是我聞：
一時，佛住舍衛國東園鹿子母講堂<note n="s42.81"/>。世尊晨朝著衣持鉢，入舍衛城乞食。時，健罵婆羅豆婆遮婆羅門<note n="s42.82"/>遙見世尊，作麁惡不善語，瞋罵呵責，把土坌佛。時，有逆風，還吹其土，反自坌身。
爾時，世尊卽說偈言：
「若人無瞋恨，罵辱以加者，
清淨無結垢，彼惡還歸己；
猶如土坌彼，逆風還自污。」
時，彼婆羅門白佛言：「悔過！瞿曇！如愚如癡，不善不 *辯，何於瞿曇面前; 麁惡不善語，瞋罵呵責？」
時，婆羅門聞佛所說，歡喜隨喜，復道而去。
<sid n="1138"/><note n="s42.83"/>
如是我聞：
一時，佛在拘薩羅人間遊行，至舍衛國祇樹給孤獨園。
時，有婆羅門名曰違義<note n="s42.84"/>，聞沙門瞿曇從拘薩羅國人間遊行，至舍衛國祇樹給孤獨園。聞已，作是念：我當往詣沙門瞿曇所，聞所說法，當反其義。作是念已，往詣精舍，至世尊所。
爾時，世尊無量眷屬圍繞說法。世尊遙見違義婆羅門來，卽默然住。
違義婆羅門白佛言：「瞿曇說法，樂欲聞之！」
爾時，世尊卽說偈言：
「違義婆羅門，未能解深義；
內懷嫉恚心，欲為法留難。
調伏違反心，諸不信樂意；
息諸障礙<note n="s42.85"/>垢，則解深妙說。」
時，違義婆羅門作是念：沙門瞿曇已知我心。聞佛所說，歡喜隨喜，從座起而去。
<sid n="1139"/><note n="s42.86"/>
如是我聞：
一時，佛住舍衛國祇樹給孤獨園。世尊晨朝著衣持鉢，入舍衛城乞食。
時，有不害<note n="s42.87"/>婆羅門來詣佛所，白佛言：「世尊！我名不 *害，為稱實不？」
佛告婆羅門：「如是稱實者，若身不 *害，若口不 *害，若心不 *害，則為稱實。」爾時，世尊卽說偈言：
「若心不殺害，口、意亦俱然；
是則為離害，不恐怖眾生。」
佛說此經已，不 *害婆羅門聞佛所說，歡喜隨喜，復道而去。
<sid n="1140"/><note n="s42.88"/>
如是我聞：
一時，佛住王舍城迦蘭陀竹園。世尊晨朝著衣持鉢，入王舍城乞食，次第行乞至火與<note n="s42.89"/>婆羅門舍。
火與婆羅門遙見佛來，卽具眾美飲<note n="s42.90"/>食，滿鉢與之。
如是二日、三日，乞食復至其舍。
火與婆羅門遙見佛來，作是念：禿頭沙門何故數來，貪美食耶？
爾時，世尊知火與婆羅門心念已，卽說偈言：
「上天<note n="s42.91"/>日日雨，田夫日夜耕，
數數殖<note n="s42.92"/>種子，是田數收穀。
如人數懷妊<note n="s42.93"/>，乳牛數懷犢，
數數有求者，則能數惠施。
數數惠施故，常得大名稱，
數數棄死屍，數數哭悲戀，
數數生數死，數數憂悲苦，
數數以火燒，數數諸蟲食。
若得賢聖道，不數受諸有，
亦不數生死，不數憂悲苦，
不數數火燒，不數諸蟲食。」
時，火與婆羅門聞佛說偈，還得信心，復以種種飲食滿鉢與之，世尊不受，以因說偈而施故，復說偈言：
「因為說偈法，不應受飲食；
當觀察自法，說法不受食。
婆羅門當知：斯則淨命活，
應以餘供養，純淨大仙人；
已盡諸有漏，穢法悉已斷，
供養以飲食，於其良福田；
欲求福德者，則我田為良！」
火與婆羅門白佛：「今以此食，應著何所？」
佛告婆羅門：「我不見諸天、魔、梵、沙門、婆羅門、天神、世人有能食此信施，令身安樂。汝持是食去棄於無蟲水中，及少生草地。」
時，婆羅門卽以此食持著無蟲水中，水卽<note n="s42.94"/>烟出，沸聲啾啾；譬如鐵丸燒令火色，擲著水中，水<span style="font-size: 12.0pt; font-family: 新細明體; mso-hansi-font-family: Times New Roman; mso-bidi-font-family: Times New Roman; mso-font-kerning: 1.0pt; mso-ansi-language: EN-US; mso-fareast-language: ZH-TW; mso-bidi-language: AR-SA">&#21373;&#28895;</span>起，沸聲啾啾，亦復如是。婆羅門持此飲食著水中，水<span style="font-size: 12.0pt; font-family: 新細明體; mso-hansi-font-family: Times New Roman; mso-bidi-font-family: Times New Roman; mso-font-kerning: 1.0pt; mso-ansi-language: EN-US; mso-fareast-language: ZH-TW; mso-bidi-language: AR-SA">&#21373;&#28895;</span>出，沸聲啾啾。於時火與婆羅門歎言：「甚奇！瞿曇！大德大力，能令此食而作神變。」
時，火與婆羅門因此飯食神變，得信敬心，稽首佛足，退住一面，白佛言：「世尊！我今可得於正法中出家、受具足，修梵行不？」
佛告婆羅門：「汝今可得於正法中出家、受具足。」
彼卽出家已，作是思惟：所以族姓子剃除髮鬚<note n="s42.95"/>，著袈裟衣，正信、非家、出家學道，……乃至得阿羅漢，心善解脫。
<sid n="1141"/><note n="s42.96"/>
如是我聞：
一時，佛住舍衛國祇樹給孤獨園。
時，舍衛國中婆肆吒<note n="s42.97"/>婆羅門女信佛、法、僧，歸佛、歸法、歸比丘僧。於佛、法、僧已離狐疑，於苦集<note n="s42.98"/>盡道亦離疑惑；見諦得果，得無間<note n="s42.99"/>慧。其夫是婆羅豆婆遮種姓婆羅門。每至左右所為作時，有小得失，卽稱南無佛，向如來所住方面，隨方合掌，三說是言：「南無多陀阿伽度、阿羅呵、三藐三佛陀<note n="s42.100"/>，身純金色
，圓光一尋，方身圓滿，如尼拘律樹<note n="s42.101"/>；善說妙法，牟尼之尊，仙人上首，是我大師！」
時，夫婆羅門聞之，瞋恚不喜，語其婦言：「為鬼著耶？無有此義，捨諸三明大德婆羅門，而稱歎彼禿頭沙門。黑闇之分，世所不稱。我今當往共汝大師論議，足知勝如。」
婦語夫言：「不見諸天、魔、梵、沙門、婆羅門、諸神、世人能共世尊、如來、應、等正覺──金色之身，圓光一尋，如尼拘律樹圓滿之身，言說微妙，仙人上首，我之大師共論議者。然今婆羅門且往，自可知之！」
時，婆羅門卽往詣佛<note n="s42.102"/>，面相問訊慰勞已，退坐一面，而說偈言：
「為殺於何等，而得安隱眠？
為殺於何等，令心得無憂？
為殺於何等，瞿曇所稱歎<note n="s42.103"/>？」
爾時，世尊知婆羅門心之所念，而說偈言：
「殺於瞋恨者，而得安隱眠。
殺於瞋恚者，而心得無憂。
瞋恚為毒本，能害甘種子；
能害於彼者，賢聖所稱歎；
若能害彼者，其心得無憂<note n="s42.104"/>。」
時，婆羅豆婆遮婆羅門聞佛所說，示教照喜，次第說法，謂說施，說戒，說生天法，說欲味著為災患煩惱，清淨出要，遠離隨順，福利清淨，分別廣說；譬如清淨白㲲note n="s42.105"/>，易為染色。如是，婆羅豆婆遮婆羅門卽於座上，於四聖諦得無間<note n="s42.106"/>等，所謂苦、集、滅、道。
是婆羅門見法、得法、知法、入法，度諸疑惑，不由他度，於正法、律得無所畏。卽從座起，偏露右肩，合掌白佛：「已度，世尊！已度，善逝！我今歸佛、歸法、歸比丘僧已，盡其壽命，為優婆塞，證知我！」
時，婆羅豆婆遮婆羅門聞佛所說，歡喜隨喜，作禮而去，還歸自家。
其婦優婆夷遙見夫來，見已，白言：「已與如來、應、等正覺──純金色身，圓光一尋，如尼拘律樹圓滿之身，妙說之上，仙人之首，大牟尼尊，為我大師共論議<note n="s42.107"/>耶？」
其夫答言：「我未嘗見諸天、魔、梵、沙門、婆羅門、諸神、世人有<note n="s42.108"/>能與如來、應、等正覺──真金色身，圓光一尋，如尼拘律樹圓滿之身，妙說之上，諸仙之首，牟尼之尊，汝之大師共論 *議也。汝今與我作好法衣，我持至世尊所出家學道。」
時，婦悉以鮮潔白 *㲲，令作法衣<note n="s42.109"/>。
時，婆羅門持衣往詣世尊所，稽首禮足，退住一面，白言<note n="s42.110"/>：「世尊！我今可得於世尊法中出家學道，修梵行不？」
佛告婆羅門：「汝今可得於此法、律出家學道，修諸梵行。」
𣈳出家已，獨靜思惟：所以善男子剃除鬚髮，著袈裟衣，出家學道，……乃至得阿羅漢，心善解脫。
<sid n="1142"/><note n="s42.111"/>
如是我聞：
一時，佛住舍衛國祇樹給孤獨園。
時，有魔瞿婆羅門<note n="s42.112"/>來詣佛所，與世尊面相問訊慰勞已，退坐一面，白佛言：「瞿曇！我於家中常行布施，若一人來，施於一人；若二人、三人，乃至百千，悉皆施與。我如是施，得多福不？」
佛告婆羅門：「汝如是施，實得大福。所以者何？以於家中常行布施，一人來乞，𣈳施一人；二人、三人，乃至百千，悉皆施與故，卽得大福。」
時，魔瞿婆羅門卽說偈言：
「在家所為作，布施復大會，
因此惠施故，欲求大功德。
今問於牟尼，我之所應知，
同梵天所見，為我分別說。
云何為解脫，勝妙之善趣？
云何修方便，得生於梵世？
云何隨樂施，生明勝梵天？」
爾時，世尊說偈答言：
「施者設大會，隨彼愛<note n="s42.113"/>樂施，
歡喜淨信心，攀緣善功德。
以其所建立，求離諸過惡，
遠離於貪欲，其心善解脫！
修習於慈心，其功德無量；
況復加至誠，廣施設大會？
若於其中間，所得諸善心，
正向善解脫，或餘純善趣，
如是勝因緣，得生於梵世。
如是之惠施，其心平等故，
得生於梵世，其壽命延長。」
時，魔瞿婆羅門聞佛所說，歡喜隨喜，從座起而去。
<sid n="1143"/><note n="s42.114"/>
如是我聞：
一時，佛住舍衛國祇樹給孤獨園。
時，有持華<note n="s42.115"/>蓋、著舍勒<note n="s42.116"/>導從婆羅門來詣佛所，與世尊面相問訊慰勞已，退坐一面，而說偈言：
「無非婆羅門，所行為清淨；
剎利修苦行，於淨<note n="s42.117"/>亦復乖。
三典<note n="s42.118"/>婆羅門，是則為清淨；
如是清淨者，不在餘眾生。」
爾時，世尊說偈答言：
「不知清淨道，及諸<note n="s42.119"/>無上淨，
於餘求淨<note n="s42.120"/>者，至竟無淨時。」
婆羅門白佛：「瞿曇說清淨道及無上清淨耶？何等為清淨道？何等為無上清淨？」
佛告婆羅門：「正見者為清淨道；正見修習多修習，斷貪欲、斷瞋恚、斷愚癡。若婆羅門貪欲永斷，瞋恚、愚癡永斷，一切煩惱永斷，是名無上清淨。正志、正語、正業、正命、正方便、正念、正定，是名清淨道；正定修習多修習已，斷貪欲、斷瞋恚、斷愚癡。若婆羅門貪欲永斷，瞋恚、愚癡永斷，一切煩惱永斷，是名無上清淨。」
婆羅門白佛言：「瞿曇說清淨道、無上清淨耶？瞿曇！世務多事，今且辭還。」
佛告婆羅門：「宜知是時。」
持華蓋著舍勒導從婆羅門聞佛所說，歡喜隨喜，從座起去。
<sid n="1144"/><note n="s42.121"/>
如是我聞：
一時，佛住舍衛國祇樹給孤獨園。
爾時，有異婆羅門來詣佛所，與世尊面相問訊慰勞已，退坐一面，而說偈言：
「云何為尸羅<note n="s42.122"/>？云何正<note n="s42.123"/>威儀？
云何為功德？云何名為業？
成就何等法，羅漢婆羅門？」
爾時，世尊說偈答言：
「宿命憶念智，見生天、惡趣，
得諸受生盡，牟尼明決定<note n="s42.124"/>。
知心善解脫，解脫一切貪，
具足於三明，三明婆羅門。」
佛說此經已，異婆羅門聞佛所說，歡喜隨喜，從座起而去。
<sid n="1145"/><note n="s42.125"/>
如是我聞：
一時，佛住舍衛國祇樹給孤獨園。
爾時<note n="s42.126"/>，世尊晨朝著衣持况，入舍衛城乞食，尊者阿難從世尊後。
時，有二老男<note n="s42.127"/>女，是其夫婦，年耆根熟，僂<note n="s42.128"/>背<note n="s42.129"/>如鉤，詣<note n="s42.130"/>里巷頭，燒糞掃處，俱蹲向火。
世尊見彼二老夫婦，年耆愚老， *僂背如鉤，俱蹲向火，猶如老鵠，欲心相視。見已，告尊者阿難：「汝見彼夫婦二人，年耆愚老，僂背<note n="s42.131"/>如鉤，俱蹲向火，猶如老鵠，欲心相視不？」
阿難白佛：「如是，世尊！」
佛告阿難：「此二老夫婦，於年少時盛壯之身，勤求財物者，亦可得為舍衛城中第一富長者；若復剃除鬚髮，著袈裟衣，正信、非家、出家學道，精勤修習者，亦可得阿羅漢第一上果。於第二分盛壯之身，勤求財物，亦可得為舍衛城中第二富者；若復剃除鬚髮，著袈裟衣，正信、非家、出家學道者，亦可得阿那含果證。若於第三分中年之身，勤求財物，亦可得為舍衛城中第三富者；若剃鬚髮，著袈裟衣，正信、非家、出家學道者，亦可得<note n="s42.132"/>為<note n="s42.133"/>斯陀含果證。若於第四分老年之身，勤求財物，亦可得為舍衛城中第四富者；若剃鬚髮，著袈裟衣，正信、非家、出家學道者，亦可得為須陀洹果證<note n="s42.134"/>。彼於今日，年耆根熟，無有錢財，無有方便，無所堪能，不復堪能，若覓錢財，亦不能得勝過人法。」
爾時，世尊復說偈言：
「不行梵行故，不得年少財；
思惟古昔事，眠地如曲弓。
不修於梵行，不得年少財；
猶如老鵠鳥，守死於空池！」
佛說此經已，尊者阿難陀聞佛所說，歡喜奉行！
<sid n="1146"/><note n="s42.135"/>
如是我聞：
一時，佛住舍衛國祇樹給孤獨園，……如上說。差別者，唯說異偈言：
「老死之所壞，身及所受滅，
唯有惠施福，為隨己資糧。
依於善攝護，及修禪功德，
隨力而行施，錢財及飲食，
於群則<note n="s42.136"/>眠覺，非為空自活。」
佛說此經已，彼婆<note n="s42.137"/>羅門聞佛所說，歡喜隨喜，作禮而去<note n="s42.138"/>。
雜阿含經卷第四十二