高<note n="e24.4"/>幢品第二十四<note n="e24.5"/>之三
（二一○）<note n="e24.6"/>
聞如是：
一時，佛在舍衛國祇樹給孤獨園。
爾時，世尊告諸比丘：「十五日中有三齋法<note n="e24.7"/>，云何為三？八日、十四日、十五日。
「比丘當知：或有是時，八日齋日，四天王遣諸輔臣，觀察世間，誰有作善惡者？何等眾生有慈孝父母、沙門、婆羅門及尊長者？頗有眾生好喜布施、修戒、忍辱、精進、三昧、演散<note n="e24.8"/>經義、持八關齋<note n="e24.9"/>者？具分別之。設無眾生孝順父母、沙門、婆羅門及尊長者，是時輔臣白四天王：『今此世間無有眾生孝順父母、沙門、道士，行四等心<note n="e24.10"/>，慈愍眾生。』時，四天王聞已，便懷愁憂，慘然不悅，是時四天<note n="e24.11"/>王卽往忉利天上，集善法講堂，以此因緣具白帝釋：『天帝當知：今此世間無有眾生孝順父母、沙門、婆羅門及尊長者。』是時，帝釋、三十三天聞斯語已，皆懷愁憂，慘然不悅，減諸天眾，增益阿須倫眾。
「設復有時，若世間眾生之類有孝順父母、沙門、婆羅門及尊長者<note n="e24.12"/>，持八關齋，修德清淨，不犯禁戒大如毛髮。爾時，使者歡喜踊躍，不能自勝，卽白四王：『今此世間無有眾生孝順父母、沙門、婆羅門及諸尊長。』天王聞已，甚懷喜悅，卽往釋提桓因所，以此因緣具白帝釋：『天帝當知：今此世間多有眾生孝順父母、沙門、婆羅門及諸尊長。』時，帝釋、三十三天皆懷歡喜，不能自勝，增益諸天眾，減損阿須倫眾，地獄拷掠自然休息，毒痛不行。
「若十四日齋日之時，遣太子下，察<note n="e24.13"/>行天下，伺<note n="e24.14"/>察人民，施行善惡，頗有眾生信佛、信法、信比丘僧，孝順父母、沙門、婆羅門及尊長者，好喜布施，持八關齋，閉塞六情<note n="e24.15"/>，防制五欲<note n="e24.16"/>。設無眾生修正<note n="e24.17"/>法者，孝順父母、沙門、婆羅門。爾時，太子白四天王。四天王聞已，便懷愁憂，慘然不悅，往至釋提桓因所，以此因緣具白天帝：『大王當知：今此世間無有眾生孝順父母、沙門、婆羅門及尊長者。』是時，天帝、三十三天皆懷愁憂，慘然不悅，減諸天眾，增益阿須倫眾。
「設復眾生有孝順父母、沙門、婆羅門及尊長者，持八關齋。爾時，太子歡喜踊躍，不能自勝，卽往白四天王：『大王當知：今此世間多有眾生孝順父母、沙門、婆羅門及諸尊長。』是時，四天王聞此語已，甚懷喜悅，卽往詣釋提桓因所，以此因緣具白天帝：『聖王當知：今此世間多有眾生孝順父母、沙門、婆羅門及諸尊長，受三自歸，慈心諫諍，誠信不欺。』時，天帝、四王及三十三天皆懷歡喜，不能自勝，增益諸天眾，減損阿須倫眾。
「比丘當知：十五日說戒之時，四天王躬自來下，案行天下，伺察人民。何等眾生孝<note n="e24.18"/>順父母、沙門、婆羅門及尊長者，好喜布施，持八關齋如來齋法。設無眾生孝順父母、沙門、婆羅門及尊長者，時<note n="e24.19"/>四天王便懷愁悒，慘然不悅，往至帝釋所，以此因緣具白天帝：『大<note n="e24.20"/>王當知：今此世間無有眾生孝順父母、沙門、婆羅門及諸尊長者。』是時，釋提桓因、三十三天皆懷愁憂，慘然不悅，減諸天眾，增益阿須倫眾。
「設復是時，眾生之類有孝順父母、沙門、婆羅門及諸尊長，持八關齋。爾時，四天王便懷歡喜，踊躍不能自勝，卽往帝釋所，以此因緣具白天帝：『 *大王當知：今此世間多有眾生孝順父母、沙門、婆羅門及諸尊長。』是時，釋提桓因、三十三天及四天王皆懷歡喜，踊躍不能自勝，增益諸天眾，減損阿須倫眾。」
爾時，世尊告諸比丘：「云何十五日<note n="e24.21"/>持八關<note n="e24.22"/>齋法？」
是時，諸比丘白世尊曰：「如來是諸法之王，諸法之印。唯願世尊當為諸比丘布演此義！諸比丘聞已，當奉行之。」
世尊告曰：「諦聽！諦聽！善思念之，吾當為汝具分別說。
「於是，比丘！若有善男子、善女人，於月八日、十四日<note n="e24.23"/>、十五日說戒、持齋時，到四部眾中，當作是語<note n="e24.24"/>：『我今齋日，欲持八關齋法，唯願尊者，當與我說之！』是時，四部之眾，當教與說八關齋法。先教作是語：『善男子！當自稱名字。』彼已稱名字，便當與說八關齋法。是時，教授者當教前人作是語：『我今奉持如來齋法，至明日清旦，修清淨戒，除去惡法。若身行<note n="e24.25"/>惡行，口吐惡語，意生惡念，身三、口四、意三諸有惡<note n="e24.26"/>行，已作、當作，或能以貪欲故所造，或能以瞋恚所<note n="e24.27"/>造，或能以愚癡所造，或能以豪族故所<note n="e24.28"/>造，或能因惡知識所造，或能今身、後身、無數身，或能不識佛、不識法，或能鬥亂<note n="e24.29"/>比丘僧，或能殺害父母諸尊師長，我今自<note n="e24.30"/>懺悔，不自覆藏，依戒、依法成其戒行，受八關如來齋法。
「『云何為八關齋法？持心如真人<note n="e24.31"/>，盡形壽不殺，無有害心，於眾生有慈心之念，我今字某，持齋至明日清旦，不殺、無有害心，有慈心於一切眾生。
「『如阿羅漢，無有邪念，盡形壽不盜，好喜布施，我今字某，盡形壽不盜，自今至明日持心。
「『如<note n="e24.32"/>真人，我今盡形<note n="e24.33"/>壽，不淫泆，無有邪念，恆修梵行，身體香潔，今日持不淫之戒，亦不念己妻，復不念他女人想，至明日清旦，無所觸犯。
「『如阿羅漢，盡形壽不妄語，恆知至誠，不欺他人，自今至明日不妄語，我自今以<note n="e24.34"/>後不復妄語。
「『如阿羅漢，不飲酒，心意不亂，持佛禁戒，無所觸犯，我今亦當如是，自今日至明旦，不復飲酒，持佛禁戒，無所觸犯。
「『如阿羅漢，盡形壽不壞齋法，恆以時食，少食知足，不著於味，我今亦如是，盡形壽不壞齋法，恆以時食，少食知足，不著於味，從今日至明旦。
「『如阿羅漢，恆不在高廣之牀上坐。所謂高廣之牀：金、銀、象牙之牀，或角牀、佛座、辟支佛座、阿羅漢座、諸尊師座。是時，阿羅漢不在此八種座，我亦上坐<note n="e24.35"/>不犯此坐。
「『如阿羅漢，不著香華、脂粉之飾，我今亦當如是，盡形壽不著香華、脂粉之好。
「『我今字某，離此八事，奉持八關齋法，不墮三惡趣。持是功德，不入地獄、餓鬼、畜生<note n="e24.36"/>八難<note n="e24.37"/>之中<note n="e24.38"/>，恆得善知識，莫與惡知識從事，恆得好父母家生，莫生邊地無佛法處，莫生長壽天上，莫與人作奴婢，莫作梵天，莫作釋身<note n="e24.39"/>，亦莫作轉輪聖王，恆生佛前。自見佛，自聞法，使諸根不亂。若我誓願向三乘<note n="e24.40"/>行，速成道果。』
「比丘當知：若有優婆塞、優婆夷<note n="e24.41"/>，持此八關齋法，彼善男子、善女人，當趣三道：或生人中，或生天上，或般涅槃。」
爾時，世尊便說此偈：
「不殺亦不盜，不淫不妄語；
避酒遠香花，著味犯齋者。
歌舞作倡伎，學捨如羅漢；
今持八關齋，晝夜不忘失。
不有生死苦<note n="e24.42"/>，無有周旋期；
莫與恩愛集，亦莫怨憎會。
願滅五陰苦，諸痛<note n="e24.43"/>生死惱；
涅槃無諸患，我今自歸之。
「是故，諸比丘！若有善男子、善女人，欲持八關齋離諸苦者，得<note n="e24.44"/>善處者，欲得盡諸漏入涅槃城者，當求方便，成此八關齋法。所以然者，人中榮位不足為貴，天上快樂不可稱計。若善男子、善女人，欲求無上之福者，當求方便，成此齋<note n="e24.45"/>法。
「我今重告敕汝，若有善男子、善女人，成八關齋者，欲求生四天王天<note n="e24.46"/>上，亦獲此願。持戒之人，所願者得，我以是故，而說此義耳！人中榮位不足為貴，若善男子、善女人，持八關齋者，身壞命終，生善處天上，亦生艷天<note n="e24.47"/>、兜術天、化自在天、他化自在天，終不有虛。所以然者，以其持戒之人所願者得。
「諸比丘！我今重告汝，若有男子、女人持八關齋者，生欲天者，生色天者，亦成其願。何以故爾？以其持戒之人所願者得。若復善男子、善女人，持八關齋，欲得生無色天者，亦果其願。
「比丘當知：若善男子、善女人，持八關齋者，欲生四姓<note n="e24.48"/>家者，亦復得生。又善男子、善女人，持八關齋人<note n="e24.49"/>，欲求作一方天子，二方、三方、四方天子，亦獲其願。欲求作轉輪聖王者，亦獲其願。所以然者，以其持戒之人所願者得。若善男子、善女人，欲求作聲聞、緣覺、佛乘者，悉成其願。吾今成佛由其持戒，五戒、十善，無願不獲。諸比丘！若欲成其道者，當作是學！」
爾時，諸比丘聞佛所說，歡喜奉行<note n="e24.50"/>！
<font color="#800000"><b>（二一一）</b></font><note n="e24.51"/>
聞<note n="e24.52"/>如是：
一時，佛在舍衛國祇樹給孤獨園。
爾時，世尊告諸比丘：「有三事現在前，爾時善男子、善女人獲福無量。云何為三？信現<note n="e24.53"/>在前，善男子、善女人獲福無量。若財現在前，爾時善男子、善女人獲福無量。若復持梵行<note n="e24.54"/>現在前，爾時善男子、善女人獲福無量。是謂，比丘！有此三事現在前，獲福無量！」
爾時，世尊便說此偈：
「信、財、梵難得，受者持戒人；
覺此三事已，智者隨時施。
長夜獲安隱，諸天恆扶將；
在彼自娛樂，五欲無厭足。
「以是<note n="e24.55"/>，諸比丘！若善男子、善女人，當求方便，成此三法。如是，諸比丘！當作是學！」
爾時，諸比丘聞佛所說，歡喜奉行！
<font color="#800000"><b>（二一二）</b></font><note n="e24.56"/>
聞如是：
一時，佛在拘深<note n="e24.57"/>城瞿師羅園<note n="e24.58"/>中。
爾時，拘 *深比丘恆好鬥訟，犯諸惡行，面相談說，或時刀杖相加。爾時，世尊清旦往詣彼比丘所。到已，世尊告彼比丘：「汝等比丘！慎莫鬥訟，莫<note n="e24.59"/>相是非。諸比丘！當共和合，共一師侶，同一水乳，何為鬥訟？」
爾時，拘 *深比丘白世尊曰：「唯願世尊勿憂此事！我當自<note n="e24.60"/>慮此理；如此過狀，自識其罪。」
世尊告曰：「汝等云何？為王種作道，為畏恐<note n="e24.61"/>故作道，為以世險<note n="e24.62"/>故作道耶？」
諸比丘對曰：「非也，世尊！」
世尊告曰：「云何，比丘！汝等豈非欲離生死，求無為道故作道乎？然五陰之身實不可保。」
諸比丘對曰：「如是，世尊！如世尊教。我等族姓子所以出家學道者，以求無為道，滅五陰身，是以<note n="e24.63"/>學道。」
世尊告曰：「諸比丘！不應作道而復鬥諍，手拳<note n="e24.64"/>相加，面相是非，惡聲相向。汝等當應成就此行：共同一法，共一師受，亦當行此六種之法，亦當行此身、口、意行，亦當行此供養諸梵行者。」
諸比丘對曰：「此是我等事，世尊勿足慮此事！」
爾時，世尊告拘 *深比丘：「云何，愚人！汝等不信如來語乎？方語如來勿慮此事，然汝等自當受此邪見之報。」
爾時，世尊重告彼比丘曰：「過去久遠，此舍衛城中有王名曰長壽王<note n="e24.65"/>，聰明黠慧，無事不知。然善明刀劍之法，又乏寶物，諸藏無<note n="e24.66"/>充，財貨減少，四部之兵，亦復不多，臣佐之屬，亦復減少。當於爾時，波<note n="e24.67"/>羅㮈國有王名梵摩達<note n="e24.68"/>，勇猛剛健，靡不降伏，錢財、七寶，悉皆滿藏，四部之兵，亦復不乏，臣佐具足。
「爾時，梵摩達王便作是念：此長壽王無有臣佐，又乏財貨，無有珍寶，我今可往攻伐<note n="e24.69"/>其國。爾時，梵摩達王卽便興兵，往 *伐其國。
「爾時，長壽王聞興兵攻 *伐其國，卽設方計。我今雖無七寶之財，臣佐之屬，四部之兵；彼王雖復多諸兵眾，如我今日一夫之力，足能壞彼百千之眾，殺害眾生，不可稱計，不可以一世之榮，作永世之罪。我今可出此城，更在他國，使無鬥諍。
「爾時，長壽王不語臣佐，將第一夫人，及將一人，出舍衛城，入深山中<note n="e24.70"/>。是時，舍衛城中臣佐、人民，以不見長壽王，便遣信使，往詣梵摩達王所，而作是說：『唯願大王來至此土，今長壽王莫知所在。』是時，梵摩達王來至迦尸<note n="e24.71"/>國中，而自治化。
「然長壽王有二夫人，皆懷妊<note n="e24.72"/>，臨欲在產。是時，夫人自夢在都市中生<note n="e24.73"/>，又日初出，四部之兵，手執五尺刀，各共圍遶<note n="e24.74"/>，而獨自產無有佐者。見已，便自驚覺，以此因緣白長壽王，王<note n="e24.75"/>告夫人曰：『我今在此深山之中，何緣乃當在舍衛城內，在都市中產乎？汝今欲生<note n="e24.76"/>者，當如鹿生。』是時，夫人曰：『設我不得如此產者，正爾取死。』是時，長壽王聞此語已，卽於其夜，更改衣服，不將人眾，入舍衛城。
「時，長壽王有一大臣，名曰善華<note n="e24.77"/>，甚相愛念。有小事緣出城，而見長壽王入城。時，彼善華大臣熟視王已，便捨而去，嘆息墮淚，復<note n="e24.78"/>道而行。時，長壽王便逐彼大臣，將在屏處而語言<note n="e24.79"/>：『慎莫出口。』大臣對曰：『如大王教，不審明王有何教敕？』長壽王曰：『憶我舊恩，便有反<note n="e24.80"/>復。』時臣對曰：『大王有教令，我當辦之。』長壽王曰：『我夫人者，昨夜夢在都<note n="e24.81"/>市中產，又有四部之兵而見<note n="e24.82"/>圍遶，生一男兒，極自端正。若不如夢產者，七日之中，當取命終。』大臣報曰：『我今<note n="e24.83"/>堪辦此事，如王來敕。』作此語已，各捨而去。
「是時，大臣便往至梵摩達王所。到已，而作是說：『七日之中，意欲觀看大王軍眾：象兵、馬兵、車<note n="e24.84"/>兵、步兵，竟為多少。』是時，梵摩達<note n="e24.85"/>敕左右曰：『時催上兵<note n="e24.86"/>眾，如善華語。』是時，善華大臣七日之中卽集兵眾，在舍衛都市中。是時，彼夫人七日之中，來在都市中。時，善華大臣遙見夫人來，便作是說：『善來，賢女！今正是時。』
「爾時，夫人見四部兵眾已，便懷歡喜，敕左右人，施張大幔。時，夫人日初出時，便生男兒，端正<note n="e24.87"/>無雙，世之希有。時，夫人抱兒還詣山中。時，長壽王遙見夫人抱兒而來，便作是語：『使兒老壽，受命無極。』夫人白王：『願王當與立字！』時，王卽以立字名曰：『長生<note n="e24.88"/>。』「時，長生太子年向八歲。父王長壽有小因緣入舍衛城。爾時，長壽王昔臣<note n="e24.89"/>劫比<note n="e24.90"/>，見王入城，從頭至足而熟觀視。見已，便往至梵摩達王所。到已，而作是說：『大王！極為放逸，長壽王者今在此城。』時，王瞋恚，敕左右人催收捕長壽王。
「是時，左右大臣將此劫 *比，東西求索。時，劫 *比遙見長壽王，便目<note n="e24.91"/>示語大臣曰：『此是長壽王。』卽前收捕，至梵摩達王所。到已，白言：『大王<note n="e24.92"/>！長壽王者此人身。』是國中人民，悉皆聞知捉<note n="e24.93"/>得長壽王身。
「時，夫人亦復聞長壽王為梵摩 *達所捉得。聞已，便作是念：我今復用活為？寧共大王一時同命。是時，夫人卽將太子入舍衛城。夫人語太子曰：『汝今更求活處。』時，長生太子聞已，默然不語。時，夫人徑往至梵摩達王所。王遙見來，歡喜踊躍，不能自勝，卽敕大臣：『將此夫人及長壽王，至四衢道頭，分作四分。』時，諸大臣受王教令<note n="e24.94"/>，將長壽王及夫人身，皆取返<note n="e24.95"/>縛，遶舍衛城，使萬民見。爾時，人民之類，莫不痛心！
「時，長生太子在大眾中，見將父母詣市取殺，顏色不變。時，長壽王還顧告長生曰：『汝莫見長，亦莫見短。』爾時，便說此偈：
『怨怨不休息，自古有此法；
無怨能勝怨，此法終不朽<note n="e24.96"/>。』
「是時，諸臣自相謂曰：『此長壽王極為愚惑，長生太子竟是何人，在我等前而說此偈？』時<note n="e24.97"/>，長壽王告諸臣曰：『我不愚惑，但其中智者乃明吾語耳！諸賢<note n="e24.98"/>當知：以我一夫之力，足能壞此百萬之眾。然我復作是念：此眾生類死者難數，不可以我一身之故，歷世受罪。怨怨不休息，自古有此法，無怨能勝怨，此法終不朽。』
「時，彼諸臣將長壽王及夫人身，到<note n="e24.99"/>四衢道頭，分作四分，卽而捨<note n="e24.100"/>去，各還所在。時，長生太子向暮收拾薪草，耶維<note n="e24.101"/>父母而去。
「爾時，梵摩達王在高樓上，遙見有小兒耶維長壽王及夫人身，見已，敕左右曰：『此必是長壽王親里<note n="e24.102"/>，汝催收捉來。』時，諸臣民卽往詣彼，未到之頃，兒已<note n="e24.103"/>走去。
「時，長生太子便作是念：此梵摩達王殺我父母，又住我國中，我今當報父母之怨。是時，長生太子便往至彈琴師所。到已，便作是說<note n="e24.104"/>：『我今欲學彈琴。』時琴師問曰：『今汝姓誰？父母為所<note n="e24.105"/>在？』小兒對曰：『我無父母，我本住此舍衛城中，父母早死。』琴師報曰：『欲學者便學之。』
「比丘當知：爾時，長生太子便學彈琴歌曲。時，長生太子素自聰明，未經數日，便能彈琴歌曲，無事不知。是時，長生太子抱<note n="e24.106"/>琴詣<note n="e24.107"/>梵摩達王所，在象廐中，非人之時而獨彈琴，並復清歌。
「爾時，梵摩達王在高樓上，聞彈琴歌曲之聲，便問<note n="e24.108"/>敕<note n="e24.109"/>左右人曰：『此何人在象廐中，而獨彈琴歌戲？』臣佐報曰<note n="e24.110"/>：『此舍衛城中有小兒，而獨彈琴歌戲<note n="e24.111"/>。』時，王告侍者曰：『可<note n="e24.112"/>約敕使此小兒來在此戲，吾欲見之<note n="e24.113"/>。』時，彼<note n="e24.114"/>使人喚<note n="e24.115"/>此小兒，來至王所。是時，梵摩達王問小兒<note n="e24.116"/>：『汝昨夜在象廐中彈琴乎？』對曰：『如是，大王！』梵摩達曰：『汝今可在吾側<note n="e24.117"/>，彈琴歌舞，我當供給衣被、飯<note n="e24.118"/>食。』
「比丘當知：爾時，長生太子在梵摩達前，彈琴歌舞，極為精妙。時，梵摩達王聞此琴音，極懷歡喜，便告長生太子：『當與吾守藏珍寶。』時，長生太子受王教敕，未曾有失，恆隨王意，先笑後語，恆認<note n="e24.119"/>王意。爾時，梵摩達王復告敕曰：『善哉！善哉！汝今作人極為聰明，今復敕汝宮內可否？汝悉<note n="e24.120"/>知之。』是時，長生太子在內宮中，以此琴音教諸妓女，亦復教<note n="e24.121"/>乘象、馬技<note n="e24.122"/>術，無事不知。
「是時，梵摩達意欲出遊園館<note n="e24.123"/>，共相娛樂，卽敕長生<note n="e24.124"/>，催駕寶羽<note n="e24.125"/>之車。時，長生太子卽受王教。令<note n="e24.126"/>尋駕寶羽<note n="e24.127"/>之車，被<note n="e24.128"/>象金銀鞍<note n="e24.129"/>勒，還來白王：『嚴駕已<note n="e24.130"/>辦，王知是時。』梵摩達王乘 *寶羽之車，使長生御之，及將四部兵眾。
「時，長生太子御車引導<note n="e24.131"/>，恆離大眾。時，梵摩達王問長生太子曰：『今日軍眾， *悉為所在？』長生對曰：『臣亦不知軍眾所在？』時王告曰：『可小停<note n="e24.132"/>住<note n="e24.133"/>，吾體疲極，欲小止息。』時，長生太子𣈳自 *停 *住，使王憩<note n="e24.134"/>息。比頃，軍眾未<note n="e24.135"/>至。
「比丘當知：爾時，梵摩達王卽枕太子長生膝上睡眠。時，長生太子 *以見王眠，便作是念：此王於我極是大怨，又<note n="e24.136"/>取我父母殺之<note n="e24.137"/>，加<note n="e24.138"/>住我國界，今不報怨者，何時當報怨<note n="e24.139"/>？我今正爾<note n="e24.140"/>斷其命根！時，長生太子右手自<note n="e24.141"/>拔劍，左手捉<note n="e24.142"/>王髮，然復作是念：我父臨欲命終時，而告我言：『長生當知：亦莫見長，亦莫見短。』 *加說此偈：
『怨怨不休息，自古有此法；
無怨能勝怨，此法終不朽。』
「我今捨此怨，卽還內劍。如是再三，復作是念：此王於我極是大怨， *又取我父母殺 *之， *加住我國<note n="e24.143"/>界<note n="e24.144"/>，今不報怨者，何日當剋？我今正爾斷其<note n="e24.145"/>命根，乃名為報怨。是時，復作<note n="e24.146"/>憶念：汝長生！亦莫見長，亦莫見短，父王有是教敕：『怨怨不休息，自古有此法；無怨能勝怨，此法終不朽。』我今可捨此怨，卽還內劍。
「是時，王梵摩達夢見長壽王兒長生太子，欲取我殺，卽便恐懼，尋時得覺。時<note n="e24.147"/>，長生太子曰：『大王！何故驚起，乃至於斯？』梵摩 *達曰：『向者睡眠，夢見長壽王兒長生太子拔劍欲取吾殺，是故驚耳！』
「是時，長生太子便作是念：今此王 *已知我是長生太子，卽右手拔劍，左手捉髮，而語王曰<note n="e24.148"/>：『我今正是長壽王兒長生太子。然王是我大怨， *又取我父母殺之<note n="e24.149"/>，加住我國界，今不報怨，何日當剋？』時，梵摩達王卽向長生而作是說：『我今命在汝手，願垂原<note n="e24.150"/>捨，得全生命！』長生報曰：『我可活王，然王不全我命。』王報長生：『唯<note n="e24.151"/>願垂濟，吾終不取汝殺！』
「是時，長<note n="e24.152"/>生太子與王共作言誓：『俱共相濟命者，終不相害。』比丘當知：爾時，長生太子卽活王命。是時，梵摩達王語長生太子言：『願太子還與我嚴駕*寶羽之車，還詣國界。』是時，太子卽嚴駕 *寶羽之車，二人共乘，徑來至舍衛城。
「時，王梵摩達卽集羣臣而作是說：『設卿等見長壽王兒，欲取何為？』其中或有大臣而作是說：『當斷手足。』或有言：『當分身三段。』或有言：『當取殺之。』是時，長生太子在王側坐，正身正意，思惟來言。時，梵摩達王躬自手捉長生太子，語諸人言：『此是長壽王兒長生太子，此人身是。卿等勿得復有<note n="e24.153"/>語，敢有所說。所以然者，長生太子見活吾命，吾亦活此人命。』時，諸羣臣聞此語已，歎未曾有：『此王、太子甚奇！甚<note n="e24.154"/>特！乃<note n="e24.155"/>能於怨而不報怨。』
「時，梵摩達王問長生曰：『汝應取我殺，何故見放，復不殺之，將有何因緣？今願聞之。』長生對曰：『大王！善聽！父王臨欲命終之時，而作是說：汝今亦莫見長，亦莫見短。又作是語：怨怨不休息，自古有此法；無怨能勝怨，此法終不朽。是時，羣臣聞父王此語，皆相謂言：此王<note n="e24.156"/>狂惑，多有所說，長生者竟是何人？長壽王對曰：卿等當知：其中有智之人，乃明此語耳！憶父王<note n="e24.157"/>此語已，是故全王命根<note n="e24.158"/>耳！』梵摩達王聞此語已，甚奇所作，歎未曾有，乃能守亡父教敕，不有所墮。
「時，梵摩達王語太子曰：『汝今所說之義，吾猶不解，今可與吾說其義，使得意解。』時，長生太子對曰：『大王！善聽！我當說之：梵摩達王取長壽王殺；設復長壽王本所有羣臣極有親者，亦當取王殺之；設復梵摩達王所有臣佐，復當取長壽王臣佐殺之，是謂怨怨終不斷絕。欲使怨斷者，唯有無報人<note n="e24.159"/>，我今觀此義已，是故不害王也。』是時，梵摩達王聞此語已，甚懷踴躍，不能自勝。此王太子極為聰明，乃能廣演其義。
「時，王梵摩達卽向懺悔：『是我罪過，而取長壽王殺之。』卽自脫天冠與長生使著。復加<note n="e24.160"/>嫁女，還付<note n="e24.161"/>舍衛<note n="e24.162"/>國土、人民，尋付長生使領。王還<note n="e24.163"/>波羅  *㮈治。
「比丘當知：然古昔諸王有此常法；雖有此諍國之法，猶相堪忍，不相傷害。況<note n="e24.164"/>汝等比丘，以信堅固，出家學道，捨貪欲、瞋恚、愚癡心<note n="e24.165"/>，今復諍競不相和順，各不相忍而不懺改。諸比丘！當以此因緣，知鬥非其宜然。同一師侶，共一水乳，勿共鬥訟。」
爾時，世尊便說此偈：
「無鬥無有諍，慈心愍一切；
無患於一切，諸佛所歎譽。
「是故<note n="e24.166"/>，諸比丘！當修行忍辱。如是，諸比丘！當作是學！」
是時，拘 *深比丘白世尊曰：「唯願世尊，勿慮此事！我等自當分明此法。世尊！雖有此語，其事不然。」是時，世尊便捨而去，詣跋耆<note n="e24.167"/>國。
爾時，跋耆國中有三族姓子：阿那律、難提、金毗羅。然彼族姓子，共作制限：其有出乞食者，後住者便掃灑地使淨，事事不乏。其得食來者分與使食，足者則善，不足者隨意所如。有遺餘者，瀉<note n="e24.168"/>著器中，便捨而去。若復最後乞食來者，足者則善，不足者便取器中食而自著鉢中。爾時，便取水瓶，更著水安置<note n="e24.169"/>一處，;卽當一日掃除房舍。復更在閑靜之處，正身正意，繫念在前，思惟妙法。然復彼人終不共語，各自寂然。
爾時，尊者阿那律思惟欲不淨想，念恃<note n="e24.170"/>喜安而遊初禪。是時，難提、金毗羅知阿那律心中所念，亦復思惟欲不淨想，念 *恃喜安而遊初禪。若復尊者阿那律思惟二禪、三禪、四禪，爾時尊者難提、金毗羅亦復思惟二禪、三禪、四禪。若復尊者阿那律思惟空處<note n="e24.171"/>、識處<note n="e24.172"/>、不用處、有想無想<note n="e24.173"/>處，是時尊者難提、金毗羅<note n="e24.174"/>亦復思惟空處、識處、不用處、有想無想處。若復尊者阿那律思惟滅盡定<note n="e24.175"/>，爾時尊者難提、 *金毗羅亦復思惟滅盡定。如此諸<note n="e24.176"/>法，諸賢思惟此法。
爾時，世尊往師子國<note n="e24.177"/>中。爾時，守國人<note n="e24.178"/>遙見世尊來，便作是說：「沙門勿來入<note n="e24.179"/> *國中。所以然者，此 *國中有三族姓子，名阿那律、難提、金毗羅，慎莫觸嬈！」
是時，尊者阿那律以天眼清淨及天耳通，聞守 *國人與世尊作如是說，使世尊不得入 *國。是時，尊者阿那律卽出告守門人曰：「勿遮！世尊今來，欲至此看。」
是時，尊者阿那律尋入告金毗羅曰：「速來！世尊今在門外。」
是時，尊者三人卽從三昧起，往至世尊所。到已，頭面禮足，在一面住。各自稱言：「善來，世尊！」尊者阿那律前取世尊鉢，尊者難提前敷座，尊者金毗羅取水與世尊洗足。
爾時，世尊告阿那律曰：「汝等三人在此和合，無有他念，乞食如意乎？」
阿那律曰：「如是，世尊！乞食不以為勞。所以然者，若我思惟初禪時，爾時難提、金毗羅亦復思惟初禪。若我思惟二禪<note n="e24.180"/>、三禪、四禪、空處、識處、不用處、有想無想處、滅盡三昧，爾時難提、金毗羅亦復思惟 *二禪、三禪、四禪、空處、識處、不用處、有想無想處、滅盡定。如是，世尊！我等思惟此法。」
世尊告曰：「善哉！善哉！阿那律！汝等<note n="e24.181"/>頗有是時，更得上人法乎？」
阿那律報曰：「如是，世尊！我等更得上人法<note n="e24.182"/>。」
世尊告曰：「何者是上人之法？」
阿那律曰：「有此妙法，出上人法上，若復我等以慈心，遍滿一方，二方、三方、四方亦復如是，四維上下亦復如是，一切中一切，以慈心遍滿其中，無數無限，不可稱計，而自遊戲。復以悲<note n="e24.183"/>心、喜心、護心，遍滿一方，二方、三方、四方亦復如是，四維上下而自遊戲。是謂，世尊！我等更得此上人之法。」
爾時，尊者難提、金毗羅語阿那律曰：「我等何日至汝許問此義乎？今在世尊前而自稱說。」
阿那律曰：「汝等亦未曾至我許而問此義？但諸天<note n="e24.184"/>來至我所而說此義。是故，在世尊前而說此義耳！但我長夜之中知諸賢心意，然諸賢<note n="e24.185"/>得此三昧故，在世尊前說此語耳！」
爾時，說此法時，長壽大將至世尊所，頭面禮足，在一面坐。是時，長壽大將白世尊曰：「今日，世尊與此諸人而說法乎？」
是時，世尊以此因緣具向長壽大將說之。
是時，大將白世尊曰：「跋耆大國快得大利，有此三族姓子而自遊化：阿那律、難提、金毗羅。」
世尊告曰：「如是，大將！如汝所言，跋耆大國快得善利。且捨跋耆大國，摩竭大國快得善利，乃有此三族姓子，若當摩竭大國人民之類，憶此三族姓子，便長夜獲安隱。大將當知：若<note n="e24.186"/>縣邑城郭有此三<note n="e24.187"/>族姓子者，彼城郭之中，人民之類，長夜獲安隱<note n="e24.188"/>。此三族姓子所生之家，亦獲大利，乃能生此上尊之人，彼父母五種親族，若當憶此三人者，亦獲大利。若復天、龍、鬼神憶此三族姓子者，亦獲大利。若有人歎說阿羅漢者，亦當歎說此三人。若有人歎說無貪欲、無愚癡、無瞋恚者，亦當歎說此三人。若有人歎說此福田者，亦當歎說此三人。如我於三阿僧祇劫所行勤苦，成無上道，使此三人成此法義。是故，大將！當於此三族姓子，起歡喜心。如是，大將！當作是學！」
爾時，大將聞世尊所說，歡喜奉行！
<font color="#800000"><b> （二一三）</b></font><note n="e24.189"/>
聞如是：
一時，佛在舍衛國祇樹給孤獨園。
爾時，世尊告諸比丘：「有三結使<note n="e24.190"/>，繫縛眾生，不能從此岸至彼岸。云何為三？所謂<note n="e24.191"/>身邪<note n="e24.192"/>、戒盜、疑。
「彼<note n="e24.193"/>云何名為<note n="e24.194"/>身邪結<note n="e24.195"/>？所謂計身有我，生吾我之<note n="e24.196"/>想，有眾生想，有命、有壽、有人、有士夫、有緣、有著，是謂名為身 *邪之結。
「彼<note n="e24.197"/>云何名為疑結？所謂有我耶？無我耶？有生耶？無生耶？有我、人、壽命耶？無我、人、壽命耶？有父母耶？無父母耶？有今世、後世耶？無今世、後世耶？有沙門、婆羅門耶？無沙門、婆羅門耶？世有阿羅漢耶？世無阿羅漢耶？有得證者耶？無得證者<note n="e24.198"/>耶？是謂名為疑結。
「 *彼云何名為戒盜結？所謂戒盜者，我<note n="e24.199"/>當以此戒生大姓家，生長者家，生婆羅門家，若生天上及諸神中，是謂 *名為戒盜結。
「是謂<note n="e24.200"/>，比丘！有此三結繫縛眾生，不能從此岸至彼岸，猶如兩牛同一軛<note n="e24.201"/>，終不相離。此眾生類，亦復如是，三結所繫，不能得從此岸至彼岸。
「云何此岸？云何彼岸？所謂此岸者身邪是，彼岸者所謂身 *邪滅是。是<note n="e24.202"/>謂，比丘！三結繫縛眾生，不能從此岸至彼岸。是故，諸比丘！當求方便，滅此三結。如是，諸比丘！當作是學！」
爾時，諸比丘聞佛所說，歡喜奉行！
<font color="#800000"><b>（二一四）</b></font><note n="e24.203"/>
聞如是：
一時，佛在舍衛國祇樹給孤獨園。
爾時，世尊告諸比丘：「此<note n="e24.204"/>三三昧<note n="e24.205"/>，云何為三？空三昧<note n="e24.206"/>、無願三昧<note n="e24.207"/>、無想三昧<note n="e24.208"/>。
「 *彼云何名<note n="e24.209"/>為空三昧？所謂空者，觀一切諸法，皆悉空虛，是謂名為<note n="e24.210"/>空三昧。
「 *彼云何名為無 *想三昧？所謂無 *想者，於一切諸法，都無想念，亦不可見，是謂 *名為無想三昧。
「云何名為無願三昧？所謂無願者，於一切諸法，亦不願求，是謂 *名為無願三昧。
「如是，比丘！有<note n="e24.211"/>不得<note n="e24.212"/>此三三昧，久在生死，不能自覺寤<note n="e24.213"/>。如是<note n="e24.214"/>，諸比丘！當求方便，得此三三昧。如是，諸比丘！當作是學！」
爾時，諸比丘聞佛所說，歡喜奉行！
幢<note n="e24.215"/>‧毗沙‧法王，瞿默‧神足化，
齋戒‧現在<note n="e24.216"/>前，長壽‧結‧三昧。
增壹阿含經卷第十六<note n="e24.217"/> 