　 （一九七）中阿含<note n="m197.51"/> *後大品優婆<note n="m197.52"/>離經<note n="m197.53"/>第六（ *第五後誦）
我聞如是：
一時，佛遊瞻波<note n="m197.54"/>，在恒伽池岸。
爾時，尊者優婆離<note n="m197.55"/>則於晡時，從燕<note n="m197.56"/>坐起，往詣佛所，稽首佛足，卻坐一面，白曰：「世尊！若比丘眾共和合，作異業、說異業者，是如法業、如律業<note n="m197.57"/>耶？」
世尊答曰：「不也，優 *婆離！」
尊者優 *婆離復問曰：「世尊！若比丘眾共和合，應與面前律者而與憶律，應與憶律者而與面前律，是如法業、如律業耶？」
世尊答曰：「不也，優 *婆離！」
尊者優 *婆離復問曰：「世尊！若比丘眾共和合，應與憶律者而不與不癡律，應與不癡律者而與憶律，是如法業、如律業耶？」
世尊答曰：「不也，優 *婆離！」
尊者優 *婆離復問曰：「世尊！若比丘眾共和合，應與不癡律者而與自發露律，應與自發露律者而與不癡律，是如法業、如律業耶？」
世尊答曰：「不也，優 *婆離！」
尊者優 *婆離復問曰：「世尊！若比丘眾共和合，應與自發露律者而與君律<note n="m197.58"/>，應與君律者而與自發露律，是如法業、如律業耶？」
世尊答曰：「不也，優 *婆離！」
尊者優 *婆離復問曰：「世尊！若比丘眾共和合，應與君者而責數<note n="m197.59"/>，應 *責數者而與君，是如法業、如律業耶？」
世尊答曰：「不也，優 *婆離！」
尊者優 *婆離復問曰：「世尊！若比丘眾共和合，應 *責數者而下置<note n="m197.60"/>，應下置者而 *責數，是如法業、如律業耶？」
世尊答曰：「不也，優 *婆離！」
尊者優 *婆離復問曰：「世尊！若比丘眾共和合，應下置者而舉<note n="m197.61"/>，應舉者而下置，是如法業、如律業耶？」
世尊答曰：「不也，優 *婆離！」
尊者優 *婆離復問曰：「世尊！若比丘眾共和合，應舉者而擯<note n="m197.62"/>，應 *擯者而舉，是如法業、如律業耶？」
世尊答曰：「不也，優 *婆離！」
尊者優 *婆離復問曰：「世尊！若比丘眾共和合，應 *擯者而與憶，應與憶者而*擯，是如法業、如律業耶？」
世尊答曰：「不也，優 *婆離！」
尊者優 *婆離復問曰：「世尊！若比丘眾共和合，應與憶者而從根本治<note n="m197.63"/>，應從根本治者而與憶，是如法業、如律業耶？」
世尊答曰：「不也，優 *婆離！」
尊者優 *婆離復問曰：「世尊！若比丘眾共和合，應從根本治者而驅出<note n="m197.64"/>，應驅出者而從根本治，是如法業、如律業耶？」
世尊答曰：「不也，優 *婆離！」
尊者優 *婆離復問曰：「世尊！若比丘眾共和合，應驅出者而行不慢<note n="m197.65"/>，應行不慢者而驅出，是如法業、如律業耶？」
世尊答曰：「不也，優 *婆離！」
尊者優 *婆離復問曰：「世尊！若比丘眾共和合，應行不慢者而治<note n="m197.66"/>，應治者而行不慢，是如法業、如律業耶？」
世尊答曰：「不也，優 *婆離！優 *婆離！若比丘眾共和合，作異業、說異業者，是不如法業、不如律業，眾亦有罪。優 *婆離！若有比丘眾共和合，應與面前律而與憶律，應與憶律而與面前律者，是不如法業、不如律業，眾亦有罪。優 *婆離！若比丘眾共和合，應與憶律而與不癡律，應與不癡律而與憶律者，是不如法業、不如律業，眾亦有罪。優 *婆離！若比丘眾共和合，應與不癡律而與自發露律，應與自發露律而與不癡律者，是不如法業、不如律業，眾亦有罪。
「優 *婆離！若比丘眾共和合，應與自發露律而與君律，應與君律而與自發露律者，是不如法業、不如律業，眾亦有罪。優 *婆離！若比丘眾共和合，應與君律而 *責數，應 *責數而與君律者，是不如法業、不如律業，眾亦有罪。優 *婆離！若比丘眾共和合，應 *責數而下置，應下置而 *責數者，是不如法業、不如律業，眾亦有罪。優 *婆離！若比丘眾共和合，應下置而舉，應舉而下置者，是不如法業、不如律業，眾亦有罪。
「優 *婆離！若比丘眾共和合，應舉而 *擯，應 *擯而舉者，是不如法業、不如律業，眾亦有罪。優 *婆離！若比丘眾共和合，應 *擯而與憶，應與憶而 *擯者，是不如法業、不如律業，眾亦有罪。優 *婆離！若比丘眾共和合，應與憶而從根本治，應從根本治而與憶者，是不如法業、不如律業，眾亦有罪。優 *婆離！若比丘眾共和合，應從根本治而驅出，應驅出而從根本治者，是不如法業、不如律業，眾亦有罪。優 *婆離！若比丘眾共和合，應驅出而行不慢，應行不慢而驅出者，是不如法業、不如律業，眾亦有罪。優 *婆離！若比丘眾共和合，應行不慢而治，應治而行不慢者，是不如法業、不如律業，眾亦有罪。
「優 *婆離！若比丘眾共和合，隨所作業卽說此業者，是如法業、如律業，眾亦無罪。優 *婆離！若比丘眾共和合，應與面前律卽與面前律，應與憶律卽與憶律，應與不癡律卽與不癡律，應與自發露律卽與自發露律，應與君律卽與君律，應 *責數卽*責數，應下置卽下置，應舉<note n="m197.67"/>卽舉，應 *擯卽 *擯，應憶卽憶，應從根本治卽從根本治，應驅出卽驅出，應行不慢卽行不慢，應治卽治者，是如法業、如律業，眾亦無罪。
「優 *婆離！汝當學隨所作業卽說此業，應與面前律卽與面前律，應與憶律卽與憶律，應與不癡律卽與不癡律，應與自發露律卽與自發露律，應與君律卽與君律，應*責數卽 *責數，應下置卽下置，應舉卽舉，應 *擯卽 *擯，應憶卽憶，應從根本治卽從根本治，應驅出卽驅出，應行不慢卽行不慢，應治卽治者。優 *婆離！汝當如是學。」
佛說如是，尊者優 *婆離及諸比丘聞佛所說，歡喜奉行！
優 *婆離經第六竟<note n="m197.68"/>（一千五百六十一字<note n="m197.69"/>）