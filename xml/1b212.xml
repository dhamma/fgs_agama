　　例品第十八<note n="m212.1"/>（有十一經）（第五後誦）
一切智‧法嚴，鞞訶‧第一得，
愛生及八城，阿那律陀二，
諸見‧箭興<note n="m212.2"/>喻，比例最在後。
（二一二）中阿含<note n="m212.3"/>例品一切智經<note n="m212.4"/>第一
我聞如是：
一時，佛遊鬱頭隨若<note n="m212.5"/>，在普棘刺林<note n="m212.6"/>。
爾時，拘薩羅王波斯匿<note n="m212.7"/>聞沙門瞿曇遊鬱頭隨若，在普棘刺林。拘薩羅王波斯匿聞已，告一人曰：「汝往詣沙門瞿曇所，為我問訊聖體康强，安快無病，起居輕便，氣力如常耶？作如是語：『拘薩羅王波斯匿問訊聖體康强，安快無病，起居輕便，氣力如常耶？』又復語曰：『拘薩羅王波斯匿欲來相見。』」
彼人受教，往詣佛所，共相問訊，卻坐一面，白曰：「瞿曇！拘薩羅王波斯匿問訊聖體康强，安快無病，起居輕便，氣力如常耶？拘薩羅王波斯匿欲來相見。」
世尊答曰：「今拘薩羅王波斯匿安隱快樂，今天及人、阿修羅、揵塔<note n="m212.8"/>和、羅剎及餘若干身安隱快樂。拘薩羅王波斯匿若<note n="m212.9"/>欲來者，自可隨意。」彼時，使人聞佛所說，善受持誦，卽從座<note n="m212.10"/>起，繞三匝而去。
爾時，尊者阿難住世尊後，執拂侍佛。使人去後，於是，世尊迴顧告曰：「阿難！汝來共詣東向大屋，開窗閉戶，住彼密處。今日拘薩羅王波斯匿一心無亂，欲聽受法。」
尊者阿難白曰：「唯然。」
於是，世尊將尊者阿難至彼東向大屋，開窗閉戶，密處布座，敷尼師檀<note n="m212.11"/>，結跏趺坐。
彼時，使人還詣拘薩羅王波斯匿所，白曰：「天王！我已通沙門瞿曇，沙門瞿曇今待天王，唯願天王自當知時！」
拘薩羅王波斯匿告御者曰：「汝可嚴駕，我今欲往見沙門瞿曇。」御者受教，卽便嚴駕。
爾時，賢及月<note n="m212.12"/>姊妹與拘薩羅王波斯匿共坐食時，聞今日拘薩羅王波斯匿當往見佛，白曰：「大王！若今往見世尊者，願為我等稽首世尊，問訊聖體康强，安快無病，起居輕便，氣力如常耶？作如是語：『賢及月姊妹稽首世尊，問訊聖體康强，安快無病，起居輕便，氣力如常耶？』」拘薩羅王波斯匿為賢及月姊妹默然而受。
彼時，御者嚴駕已訖，白曰：「天王！嚴駕已辦，隨天王意。」
時，王聞已，卽便乘車，從鬱頭隨若出，往至普棘刺林。
爾時，普棘刺林門外眾多比丘露地經行，拘薩羅王波斯匿往詣諸比丘所，問曰：「諸賢！沙門瞿曇今在何處？我欲往見。」
諸比丘答曰：「大王！彼東向大屋開窗閉戶，世尊在中<note n="m212.13"/>，大王欲見者，可詣彼屋，在外住已，謦欬敲戶，世尊聞者，必為開戶。」
拘薩羅王波斯匿卽便下車，眷屬圍繞，步往至彼東向大屋。到已住外，謦欬敲戶。世尊聞已，卽為開戶，拘薩羅王波斯匿便入彼屋，前詣佛所，白曰：「瞿曇！賢及月姊妹稽首世尊，問訊聖體康强，安快無病，起居輕便，氣力如常耶？」
世尊問王：「賢及月姊妹更無人使耶？」
拘薩羅王波斯匿白曰：「瞿曇！當知今日賢及月姊妹我共坐食，聞我今當欲往見佛，便白曰：『大王！若往見佛者，當為我等稽首世尊，問訊聖體康强，安快無病，起居輕便，氣力如常耶？』故如是白世尊：賢及月姊妹稽首世尊，問訊聖體康强，安快無病，起居輕便，氣力如常耶？瞿曇！彼賢及月姊妹<note n="m212.14"/>稽首世尊，問訊聖體康强，安快無病，起居輕便，氣力如常耶？」
世尊答曰：「大王！今賢及月姊妹安隱快樂，今天及人、阿修羅、揵 *塔和、羅剎，及餘若干身安隱快樂。」
於是，拘薩羅王波斯匿與佛共相問訊，卻坐一面，白曰：「瞿曇！我欲有所問，聽乃敢陳。」
世尊告曰：「大王！欲問者，恣意所問。」
拘薩羅王波斯匿便問曰：「瞿曇！我聞沙門瞿曇作如是說：本無，當不有，今現亦無若有餘沙門、梵志一切知、一切見者<note n="m212.15"/>。瞿曇！憶如是說耶？」
世尊答曰：「大王！我不憶作如是說：本無，當不有，今現亦無若有餘沙門、梵志一切知<note n="m212.16"/>、一切見者。」
爾時，鞞留羅<note n="m212.17"/>大將住在拘薩羅王波斯匿後，執拂拂王<note n="m212.18"/>，於是，拘薩羅王波斯匿迴<note n="m212.19"/>顧告鞞留羅大將曰：「前<note n="m212.20"/>日王共大眾坐，誰最前說『沙門瞿曇作如是說：本無，當不有，今現亦無若有餘沙門、梵志一切知、一切見者。』？」
鞞留羅大將答曰：「天王！有想年少吉祥子<note n="m212.21"/>前作是說。」
拘薩羅王波斯匿聞已，告一人曰：「汝往至想年少吉祥子所，作如是語：『拘薩羅王波斯匿呼汝。』」
彼人受教，卽往想年少吉祥子所，作如是語：「年少！拘薩羅王波斯匿呼汝。」
彼人去後，於是，拘薩羅王波斯匿白世尊曰：「沙門瞿曇！頗有異說異受，沙門瞿曇憶所說耶？」
世尊答曰：「大王！我憶曾如是說：本無，當不有，今現亦無若有餘沙門、梵志一時知一切，一時見一切。大王！我憶如是說也。」
拘薩羅王波斯匿聞已，歎曰：「沙門瞿曇所說如師，沙門瞿曇所說如善師。欲更有所問，聽我問耶？」
世尊告曰：「大王！欲問，恣意所問。」
拘薩羅王波斯匿問曰：「瞿曇！此有四種：剎利、梵志、居士、工師，為有勝如、有差別耶？」
世尊答曰：「此有四種：剎利、梵志、居士、工師，此有勝如、有差別也。剎利梵志種，此於人間為最上德。居士、工師種，此於人間為下德也。此有四種：剎利、梵志、居士、工師，是謂勝如、是謂差別。」
拘薩羅王波斯匿聞已，歎曰：「沙門瞿曇所說如師，沙門瞿曇所說如善師。」
拘薩羅王波斯匿白曰：「瞿曇！我不但問於現世義，亦復欲問於後世義，聽我問耶？」
世尊告曰：「大王！欲問，恣意所問。」
拘薩羅王波斯匿問曰：「瞿曇！此有四種：剎利、梵志、居士、工師，此有勝如、有差別於後世耶？」
世尊答曰：「此有四種：剎利、梵志、居士、工師，此有勝如、有差別謂後世也。此有四種：剎利、梵志、居士、工師，若成就此五斷<note n="m212.22"/>支<note n="m212.23"/>，必得善師如來、無所著、正盡覺，必得可意，無不可意，亦於長夜得義饒益，安隱快樂。云何為五？多聞聖弟子信著如來，根生定立，無能奪者，謂沙門、梵志、天及魔、梵及餘世間，是謂第一斷 *支。復次，大王！多聞聖弟子少病無病，成就等食道，不熱不冷，正樂不諍，謂食飲消、正安隱消，是謂第二斷 *支。復次，大王！多聞聖弟子無諂無誑、質直，現如真世尊及諸梵行，是謂第三斷 *支<note n="m212.24"/>。
「復次，大王！多聞聖弟子常行精進，斷惡不善，修諸善法，恒自起意，專一堅固，為諸善本，不捨方便，是謂第四斷 *支。復次，大王！多聞聖弟子修行智慧，觀興<note n="m212.25"/>衰法，得如此智，聖慧明達，分別曉了，以正盡苦，是謂第五斷 *支。此有四種：剎利、梵志、居士、工師，彼若成就此五斷 *支，必得善師如來、無所著、正盡覺，必得可意，無不可意，亦於長夜得義饒益，安隱快樂。此<note n="m212.26"/>有四種：剎利、梵志、居士、工師，是謂勝如、是謂差別於後世也。」
拘薩羅王波斯匿聞已，歎曰：「沙門瞿曇所說如師，沙門瞿曇所說如善師。欲更有所問，聽我問耶？」
世尊告曰：「大王！欲問，恣意所問。」
拘薩羅王波斯匿問曰：「瞿曇！此有四種：剎利、梵志、居士、工師，此有勝如、此有差別於斷行<note n="m212.27"/>耶？」
世尊答曰：「此有四種：剎利、梵志、居士、工師，此有勝如、此有差別於斷行也。大王！於意云何？若信者所斷，是不信斷者，終無是處。若少病者所斷，是多病斷者，終無是處。若不諂不誑者所斷，是諂誑<note n="m212.28"/>斷者，終無是處。若精勤者所斷，是懈怠斷者，終無是處。若智慧者所斷，是惡慧斷者，終無是處<note n="m212.29"/>。
「猶如四御<note n="m212.30"/>：象御、馬御、牛御、人御，彼中二御不可調、不可御，二御可調、可御。大王！於意云何？若此二御不可調、不可御，彼<note n="m212.31"/>來調地、御地，受御事者，終無是處。若彼二御可調、可御，來至調地、御地，受御事者，必有是處。如是，大王！於意云何？若信者所斷，是不信斷耶？終無是處。若少病者所斷，是多病斷耶？終無是處。若不諂不誑者所斷，是諂誑斷耶？終無是處。若精勤者所斷，是懈怠斷耶？終無是處。若智慧者所斷，是惡慧斷耶？終無是處。如是此四種：剎利、梵志、居士、工師，是謂勝如、是謂差別於斷行也。」
拘薩羅王波斯匿聞已，歎曰：「沙門瞿曇所說如師，沙門瞿曇所說如善師。欲更有所問，聽我問耶？」
世尊答曰：「大王！欲問，恣意所問。」
拘薩羅王波斯匿<note n="m212.32"/>問曰：「瞿曇！此有四種：剎利、梵志、居士、工師，此有勝如、此有差別，謂斷耶？」
世尊答曰：「此有四種：剎利、梵志、居士、工師，彼等等斷，無有勝如、無有差別於斷也。大王！猶如東方剎利童子來，彼取乾<note n="m212.33"/>娑羅木<note n="m212.34"/>作火母，鑽<note n="m212.35"/>攢生火。南方梵志童子來，彼取 *乾娑羅木作火母， *鑽攢生火。西方居士童子來，彼取 *乾栴檀木<note n="m212.36"/>作火母， *鑽攢生火。北方工師童子來，彼取 *乾鉢投摩木<note n="m212.37"/>作火母， *鑽攢生火。大王！於意云何？謂彼若干種人<note n="m212.38"/>持若干種木作火母， *鑽攢生火。彼中或有人著燥草木，生烟、生焰<note n="m212.39"/>、生色。大王！於<span style="font-size: 12.0pt; font-family: 新細明體; mso-hansi-font-family: Times New Roman; mso-bidi-font-family: Times New Roman; mso-font-kerning: 1.0pt; mso-ansi-language: EN-US; mso-fareast-language: ZH-TW; mso-bidi-language: AR-SA">&#28895;&#28895;</span>、 *焰 *焰、色色說何等差別耶？」
拘薩羅王波斯匿答曰：「瞿曇！謂彼若干種人取若干種<note n="m212.40"/>木作火母， *鑽攢<note n="m212.41"/>生火，彼中或有人著燥草木，生烟、生 *焰、生色，瞿曇！我不說<span style="font-size: 12.0pt; font-family: 新細明體; mso-hansi-font-family: Times New Roman; mso-bidi-font-family: Times New Roman; mso-font-kerning: 1.0pt; mso-ansi-language: EN-US; mso-fareast-language: ZH-TW; mso-bidi-language: AR-SA">&#28895;&#28895;</span>、 *焰 *焰、色色有差別也。」
「如是，大王！此有四種：剎利、梵志、居士、工師，彼一切等等斷，無有勝如、無有差別於斷也。」
拘薩羅王波斯匿聞已，歎曰：「沙門瞿曇所說如師，沙門瞿曇所說如善師。欲更有所問，聽我問耶？」
世尊告曰：「大王！欲問，恣意所問。」
拘薩羅王波斯匿問曰：「瞿曇！有天耶？」
世尊問曰：「大王！何意問有天耶？」
拘薩羅王波斯匿答曰：「瞿曇！若有天有諍、樂諍者，彼應來此間。若有天無諍、不樂諍者，不應來此間。」
爾時，鞞留羅大將住在拘薩羅王波斯匿後，執拂拂王，鞞留羅大將白曰：「瞿曇！若有天無諍、不樂諍者不來此間，且置彼天。若有天有<note n="m212.42"/>諍、樂諍來此間者，沙門瞿曇必說彼天福勝、梵行勝，此天得自在退彼天、遣彼天也<note n="m212.43"/>。」
是時，尊者阿難在世尊後，執拂侍佛，於是，尊者阿難作是念：此鞞留羅大將是拘薩羅王波斯匿子，我是世尊子，今正是時，子子共論。
於是，尊者阿難語鞞留羅大將曰：「我欲問汝，隨所解答。大將！於意云何？拘薩羅王波斯匿<note n="m212.44"/>所有境界，教令所及，拘薩羅王波斯匿福勝、梵行勝故，寧得自在退去、遣去耶<note n="m212.45"/>？」
鞞留羅大將答曰：「沙門！若拘薩羅王波斯匿所有境界，教令所及，拘薩羅王波斯匿福勝、梵行勝故，得自在退去、遣去也。」
「大將<note n="m212.46"/>！於意云何？若非拘薩羅王波斯匿境界，教令所不及，拘薩羅王波斯匿福勝、梵行勝故，意得自在退彼、遣彼耶？」
鞞留羅大將答曰：「沙門！若非拘薩羅王波斯匿境界，教令所不及，拘薩羅王波斯匿福勝、梵行勝故，不得自在退彼、遣彼也。」
尊者阿難復問曰：「大將！頗聞有三十三天<note n="m212.47"/>耶？」
鞞留羅大將答曰：「我拘薩羅王波斯匿遊戲時，聞有三十三天。」
「大將！於意云何？拘薩羅王波斯匿福勝、梵行勝故，寧得自在退彼三十三天，遣彼三十三天耶？」
鞞留羅大將答曰：「沙門！拘薩羅王波斯匿尚不能得見三十三天，況復退遣耶？退遣彼三十三天者，終無是處。」
「如是，大將！若有天無諍、不樂諍不來此間者，此天福勝、梵行勝。若有此天諍、樂諍來此間者，此天於彼天尚不能得見，況復退遣<note n="m212.48"/>耶？若退遣彼者，終無是處。」
於是，拘薩羅王波斯匿問曰：「瞿曇！此沙門名何等耶？」
世尊答曰：「大王！此比丘名阿難，是我侍者。」
拘薩羅王波斯匿聞已，歎曰：「阿難所說如師，阿難所說如善師。欲更有所問，聽我問耶？」
世尊告曰：「大王！欲問，恣意所問。」
拘薩羅王波斯匿問曰：「瞿曇！頗有梵耶？」
世尊問曰：「大王！何意問有梵耶？大王！若我施設有梵，彼梵清淨。」
世尊與拘薩羅王波斯匿於其中間論此事時，彼使人將想年少吉祥子來還，詣拘薩羅王波斯匿所，白曰：「天王！想年少吉祥子已來在此。」
拘薩羅王波斯匿聞已，問想年少吉祥子曰：「前日王共大眾會坐，誰最前說『沙門瞿曇如是說：本無，當不有，今現亦無若有餘沙門、梵志一切知、一切見。』耶？」
想年少吉祥子答曰：「天王！鞞留羅大將前說也。」
鞞留羅大將聞已，白曰：「天王！此想年少吉祥子前說也。」
如是彼二人更互共諍此論，於其中間彼御者𣈳便嚴駕，至拘薩羅王波斯匿所，白曰：「天王！嚴駕已至，天王當知時。」
拘薩羅王波斯匿聞已，白世尊曰：「我問瞿曇一切知<note n="m212.49"/>事，沙門瞿曇答我一切*知事。我問沙門瞿曇四種清淨，沙門瞿曇答我四種清淨。我問沙門瞿曇所得，沙門瞿曇答我所得。我問沙門瞿曇有梵，沙門瞿曇答我有梵。若我更問餘事者，沙門瞿曇必答我餘事。瞿曇！我今多事，欲還請辭。」
世尊答曰：「大王！自當知時。」
拘薩羅王波斯匿聞世尊所說，善受持誦，卽從座起，繞世尊三匝而去。
佛說如是，拘薩羅王波斯匿、尊者阿難及一切大眾聞佛所說，歡喜奉行！
一切智經第一竟<note n="m212.50"/>（三千七百七十三字<note n="m212.51"/>）