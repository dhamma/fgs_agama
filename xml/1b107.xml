　　林品第十<note n="m107.1"/>（有十經）（第二小土城誦<note n="m107.2"/>）
二林‧觀心二，達‧奴波‧法本，
優陀羅‧蜜丸，瞿曇彌在後。
<sid n="m107"/>（一○七）中阿含<note n="m107.3"/>林品林經<note n="m107.4"/>（上<note n="m107.5"/>）第一
我聞如是：
一時，佛遊舍衛國，在勝林給孤獨園。
爾時，世尊告諸比丘：「比丘者，依一林住。我依此林住，或無正念便得正念，其心不定而得定心，若不解脫便得解脫，諸漏不盡而得漏盡，不得無上安隱涅槃則得涅槃；學道者所須衣被、飲食、床榻、湯藥<note n="m107.6"/>、諸生活具，彼一切求索，易不難得<note n="m107.7"/>，彼比丘依此林住。依此林住已，若無正念不得正念，其心不定不得定心，若不解脫不得解脫，諸漏不盡不得漏盡，不得<note n="m107.8"/>無上安隱涅槃，然不得涅槃；學道者所須衣被、飲食、床榻、湯藥、諸生活具，彼一切求索，易不難得。彼比丘應作是觀：我出家學道，不為衣被故，不為飲食、床榻、湯藥故，亦不為諸生活具故，然我依此林住，或無正念不得正念，其心不定不得定心，若不解脫不得解脫，諸漏不盡不得漏盡，不得無上安隱涅槃，然不得涅槃；學道者所須衣被、飲食、床榻、湯藥、諸生活具，彼一切求索，易不難得。彼比丘如是觀已，可捨此林去。
「比丘者，依一林住。我依此林住，或無正念便得正念，其心不定而得定心，若不解脫便得解脫，諸漏不盡而得漏盡，不得無上安隱涅槃則得涅槃；學道者所須衣被、飲食、床榻、湯藥、諸生活具，彼一切求索，易不難得，彼比丘依此林住。依此林住已，或無正念便得正念，其心不定而得定心，若不得<note n="m107.9"/>解脫便得解脫，諸漏不盡而得漏盡，不得無上安隱涅槃則得涅槃；學道者所須衣被、飲食、床榻、湯藥、諸生活具，彼一切求索，甚難可得。彼比丘應作是觀：我出家學道，不為衣被故，不為飲食、床榻、湯藥故，亦不為諸生活具故，然依此林住，或無正念便得正念，其心不定而得定心，若不解脫便得解脫，諸漏不盡而得漏盡，不得無上安隱涅槃則得涅槃；學道者所須衣被、飲食、床榻、湯藥、諸生活具，彼一切求索，甚難可得。彼比丘如是觀已，可住此林。
「比丘者，依一林住。我依此林住<note n="m107.10"/>，或無正念便得正念，其心不定而得定心，若不解脫便得解脫，諸漏不盡而得漏盡，不得無上安隱涅槃則得涅槃；學道者所須衣被、飲食、床榻、湯藥、諸生活具，彼一切求索，易不難得，彼比丘依此林住<note n="m107.11"/>。依此林住已<note n="m107.12"/>，或無正念不得正念，其心不定不得定心，若不解脫不得解脫，諸漏不盡不得漏盡，不得無上安隱涅槃，然不得涅槃；學道者所須衣被、飲食、床榻、湯藥、諸生活具，彼一切求索，甚難可得。彼比丘應作是觀：我依此林住<note n="m107.13"/>，或無正念不得正念，其心不定不得定心，若不解脫不得解脫，諸漏不盡不得漏盡，不得無上安隱涅槃，然不得涅槃；學道者所須衣被、飲食、床榻、湯藥、諸生活具，彼一切求索，甚難可得。彼比丘如是觀已，卽捨此林，夜半而去，莫與彼別<note n="m107.14"/>。
「比丘者，依一林住。我依此林住，或無正念便得正念，其心不定而得定心，若不解脫便得解脫，諸漏不盡而得漏盡，不得無上安隱涅槃則得涅槃；學道者所須衣被、飲食、床榻、湯藥、諸生活具，彼一切求索，易不難得，彼比丘依此林住。依此林住已，或無正念便得正念，其心不定而得定心，若不解脫便得解脫，諸漏不盡而得漏盡，不得無上安隱涅槃則得涅槃；學道者所須衣被、飲食、床榻、湯藥、諸生活具，彼一切求索，易不難得。彼比丘應作是觀：我依此林住，或無正念便得正念，其心不定而得定心，若不解脫便得解脫，諸漏不盡而得漏盡，不得無上安隱涅槃則得涅槃；學道者所須衣被、飲食、床榻、湯藥、諸生活具，彼一切求索，易不難得。彼比丘如是觀已，依此林住，乃可終身至其命盡。如依林住，塚<note n="m107.15"/>間、村邑、依於人住<note n="m107.16"/>亦復如是。」
佛說如是，彼諸比丘聞佛所說，歡喜奉行！
林經（上<note n="m107.17"/>）第一竟<note n="m107.18"/>（千一百六十五字<note n="m107.19"/>）