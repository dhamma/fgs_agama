<sid n="m215"/>　　（二一五） *中阿含例品第一得經<note n="m215.118"/>第四（ *第五後誦）
我聞如是：
一時，佛遊舍衛國，在勝林給孤獨園。
爾時，世尊告諸比丘：「若拘薩羅王波斯匿所有境界，教<note n="m215.119"/>令所及，彼中拘薩羅王波斯匿最為第一。拘薩羅王波斯匿者，變易有異<note n="m215.120"/>，多聞聖弟子如是觀則厭彼，厭彼已，尚不欲第一，況復下賤？所謂日月境界，光明所照，所照諸方，謂千世界，此千世界，有千日、千月、千弗于逮洲<note n="m215.121"/>、千閻浮洲<note n="m215.122"/>、千拘陀尼洲<note n="m215.123"/>、千鬱單越洲<note n="m215.124"/>、千須彌山<note n="m215.125"/>、千四大王天<note n="m215.126"/>、千四天王子<note n="m215.127"/>、千三十三<note n="m215.128"/>天、千釋天因陀羅、千焰摩天、千須焰摩天<note n="m215.129"/>子，千兜率哆<note n="m215.130"/>天、千兜率 *哆天子，千化樂天、千善化樂天子、千他化樂天、千自在天子，千梵世界及千別梵。彼中有一梵大梵，富祐作化尊，造眾生父，已有當有。彼大梵者，變易有異，多聞聖弟子如是觀則厭彼，厭彼已，尚不欲第一，況復下賤？後時此世敗壞，此世敗壞時，眾生生晃昱天中。彼中有色乘意生<note n="m215.131"/>，具足一切，支<note n="m215.132"/>節不減，諸根不壞，以喜為食，形色清淨，自身光照，飛乘虛空，住彼久遠。晃昱天者，變易有異，多聞聖弟子如是觀則厭彼，厭彼已，尚不欲第一，況復下賤？
「復次，有四想，有比丘想小、想大、想無量、想無所有。眾生如是樂想意解者，變易有異，多聞聖弟子如是觀則厭彼，厭彼已，尚不欲第一，況復下賤？復次有八除處<note n="m215.133"/>。云何為八？比丘！內有色想，外觀色，少善色惡色，彼色除已知、除已見，作如是想<note n="m215.134"/>，是謂第一除處。復次，比丘！內有色想，外觀色，無量善色惡色，彼色除已知、除已見，作如是想，是謂第二<note n="m215.135"/>除處。復次，比丘！內無色想，外觀色，少善色惡色，彼色除已知、除已見<note n="m215.136"/>，作如是想，是謂第三除處。復次，比丘！內無色想，外觀色，無量善色惡色，彼色除已知、除已見，作如是想，是謂第四除處。
「復次，比丘！內無色想，外觀色，青青色，青見青光，猶如青水華，青青色，青見青光；猶如成就波羅㮈衣<note n="m215.137"/>，熟擣磨碾<note n="m215.138"/>，光色悅澤，青青色，青見青光。如是，比丘！內無色想，外觀色，青青色，青見青光，無量無量，淨意潤意，樂不憎惡，彼色除已知、除已見，作如是想，是謂第五除處。復次，比丘！內無色想，外觀色，黃黃色，黃見黃光，猶如頻頭歌羅華<note n="m215.139"/>，黃黃色，黃見黃光；猶如成就波羅 *㮈衣，熟擣磨 *碾，光色悅澤，黃黃色，黃見黃光。如是，比丘！內無色想，外觀色，黃黃色，黃見黃光，無量無量，淨意潤意，樂不憎惡，彼色除已知、除已見，作如是想，是謂第六除處。
「復次，比丘！內無色想，外觀色，赤赤色，赤見赤光，猶如加尼歌羅華<note n="m215.140"/>，赤赤色，赤見赤光，猶如成就波羅  *㮈衣，熟擣磨碾，光色悅澤，赤赤色，赤見赤光。如是，比丘！內無色想，外觀色，赤赤色，赤見赤光，無量無量，淨意潤意，樂不憎惡<note n="m215.141"/>，彼色除已知、除已見，作如是想，是謂第七除處。復次，比丘！內無色想，外觀色，白白色，白見白光，猶如太白白色，白見白光；猶如成就波羅  *㮈衣，熟擣磨碾，光色悅澤，白白色，白見白光。如是，比丘！內無色想，外觀色，白白色，白見白光，無量無量，淨意潤意，樂不憎惡，彼色除已知、除已見，作如是想，是謂第八除處。眾生如是樂除處意解者，變易有異，多聞聖弟子如是觀則厭彼，厭彼已，尚不欲第一，況復下賤？
「復次，有十一切處<note n="m215.142"/>。云何為十？有比丘無量地處修一，思惟上下諸方不二<note n="m215.143"/>；無量水處，無量火處，無量風處，無量青處，無量黃處，無量赤處，無量白處，無量空<note n="m215.144"/>處，無量識處第十修一，思惟上下諸方不二。眾生如是樂一切處意解者，變易有異，多聞聖弟子如是觀則厭彼，厭彼已，尚不欲第一，況復下賤？是謂第一清淨說，施設最第一，謂我無、我不有，及為彼證故，施設於道；是謂第一外依見處、最依見處，謂度一切色想，……乃至得非有想非無想處成就遊；是謂於現法中第一求趣至涅槃，於現法中最施設涅槃，謂六更樂處生、滅、味、離、慧見如真，及為彼證<note n="m215.145"/>故，施設於道。
「復次，有四斷。云何為四？有斷樂遲，有斷樂速，有斷苦遲，有斷苦速。於中若有斷樂遲者，是樂遲故，說下賤。於中<note n="m215.146"/>若有斷樂速者，此斷樂速故，此斷亦說下賤。於中若有斷苦遲者，此斷苦遲故，此斷亦說下賤。於中若有斷苦速者，此斷苦速故，此斷非廣布、不流布，乃至天人亦不稱廣布。我斷廣布流布，乃至天人亦稱廣布。云何我斷廣布流布，乃至天人亦稱廣布？謂八支<note n="m215.147"/>正道，正見……乃至正定為八，是謂我斷廣布流布，乃至天人亦稱廣布。我如是。諸沙門、梵志虛偽妄言，不善不真，實誣謗於我，彼實有眾生施設斷壞：沙門瞿曇無所施設<note n="m215.148"/>。彼實有眾生施設斷壞，若此無我不如是說。彼如來於現法中斷知<note n="m215.149"/>一切，得息、止、滅、涅槃<note n="m215.150"/>。」
佛說如是，彼諸比丘聞佛所說，歡喜奉行！
第一得經第四竟<note n="m215.151"/>（一千三百七十一字<note n="m215.152"/>）
中阿含經卷第五十九（一萬七百七十二字<note n="m215.153"/>）（第五後誦<note n="m215.154"/>）