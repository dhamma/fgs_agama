邪聚品第三十五
<sid n="308"/><note n="e35.2"/>
聞如是：
一時，佛在舍衛國祇樹給孤獨園。
爾時，世尊告諸比丘：「若有人在邪見聚者，有何相像？有何相貌<note n="e35.3"/>？」
爾時，諸比丘白世尊言：「如來是諸法之王，諸法之尊。善哉！世尊！當與諸比丘而說此義，我等聞已，當奉行之！」
世尊告曰：「汝等<note n="e35.4"/>善思念之，吾當為汝分別其義！」
諸比丘對曰：「如是，世尊！」爾時，諸比丘從佛受教。
世尊告曰：「在邪聚之人，當以五事知之，以見五事則知此人為住邪聚。云何為五？應笑而不笑，應歡喜時而不歡喜，應起慈心而不起慈心，作惡而不恥，聞其善語而不著意。當知此人必住邪聚。若有眾生住邪聚者，當以此五事知之。
「復次，有眾生有住正聚者，有何相貌？有何因緣？」
爾時，諸比丘白佛言：「如來是諸法之王<note n="e35.5"/>，諸法之尊。唯願世尊當與諸比丘而說此義，我等聞已，當奉行之！」
世尊告曰：「汝等善思念之，吾當為汝分別其義！」
諸比丘對曰：「如是，世尊！」爾時，諸比丘從佛受教。
世尊告曰：「在正聚之人，當以五事知之，以見五事則知此人為住正聚。云何為五？應笑則笑，應歡喜則歡喜，應起慈心則起慈心，可恥則恥，聞善著意<note n="e35.6"/>。當知此人已<note n="e35.7"/>住正聚。是故，諸比丘！當除邪聚，住於正聚。如是，諸比丘！當作是學！」
爾時，諸比丘聞佛所說，歡喜奉行！
<sid n="309"/><note n="e35.8"/>
聞如是：
一時，佛在舍衛國祇樹給孤獨園。
爾時，世尊告諸比丘：「如來出現世時必當為五事。云何為五？一者當轉法輪，二者當度父母，三者無信之人立於信地，四者未發菩薩意使發菩薩心，五者當授將來佛決。若如來出現世時，當為此五事。是故，諸比丘！當起慈心向於如來。如是，比丘！當作是學！」
爾時，諸比丘聞佛所說，歡喜奉行！
<sid n="310"/><note n="e35.9"/>
聞如是：
一時，佛在舍衛國祇樹給孤獨園。
爾時，世尊告諸比丘：「有五惠施不得其福。云何為五？一者以刀施人，二者以毒施人，三者以野牛施人，四者淫女施人，五者造作神祠。是謂，比丘！有此五施不得其福。
「比丘當知：復有五施令得大福。云何為五？一者造作園觀，二者造作林樹，三者造作橋梁，四者造作大船，五者與當來、過去造作房舍住處。是謂，比丘！有此五事令得其福。」
爾時，世尊便說此偈：
「園觀施清涼，及作好橋梁；
河津渡人民，并作好房舍。
彼人日夜中，恆當受其福；
戒定以成就，此人必生天。
「是故，諸比丘！當念修行此五惠<note n="e35.10"/>施。如是，諸比丘！當作是學！」
爾時，諸比丘聞佛所說，歡喜奉行！
<sid n="311"/><note n="e35.11"/>
聞如是：
一時，佛在舍衛國祇樹給孤獨園。
爾時，世尊告諸比丘：「女人有五力輕慢夫主。云何為五？一者色力，二者親族之力，三者田業之力，四者兒力，五者自守力。是謂女人有此五力。比丘當知：女人依此五力已，便輕慢夫主。設復夫主<note n="e35.12"/>以一力，盡覆蔽彼女人。云何為一力？所謂富貴力也。夫人以貴色力不如，親族、田業、兒、自守盡不如也。皆由一力，勝爾許力也。
「今弊魔波旬亦有五力。云何為五？所謂色力、聲力、香力、味力、細滑力。夫愚癡之人著色、聲、香、味、細滑之法者，不能得度波旬境界。若聖<note n="e35.13"/>弟子成就一力，勝爾許力。云何為一力？所謂無放逸力。設賢聖弟子成就無放逸者，則不為色、聲、香、味、細滑之所拘繫。以不為五欲所繫，則能分別生、老、病、死之法，勝魔五力，不墮魔境界，度諸畏難至無為之處。」
爾時，世尊便說此偈：
「戒為甘露<note n="e35.14"/>道，放逸為死徑；
不貪則不死，失道為自喪。」
佛告諸比丘：「當念修行而不放逸。如是，諸比丘！當作是學！」
爾時，諸比丘聞佛所說，歡喜奉行！
<sid n="312"/><note n="e35.15"/>
聞如是：
一時，佛在舍衛國祇樹給孤獨園。
爾時，世尊告諸比丘：「女人有五欲想<note n="e35.16"/>。云何為五 *欲想？一者生豪貴之家，二者嫁適<note n="e35.17"/>富貴之家，三者使我夫主言從語用，四者多有兒息，五者在家獨得由己。是謂，比丘！女人有此五事可欲之想。
「如是，比丘！我比丘亦有五事可欲之想。云何為五？所謂禁戒、多聞、三昧成就<note n="e35.18"/>、智慧、智慧解脫。是謂，比丘！有此五事可欲之法。」
爾時，世尊便說此偈：
「我生豪族種，亦 *適富貴家；
能役使夫主，非福不剋獲。
使我饒兒息，香華自嚴飾；
雖有此想念，非福不剋獲。
信戒而成就，三昧不移動；
智慧亦成就，懈怠而不剋。
尋欲得道果，不由<note n="e35.19"/>生死淵；
願欲至涅槃，懈怠而不剋。
「如是，諸比丘！當求方便，行於善法，除去不善法，漸當前進，無有中悔之心。如是，諸比丘！當作是學！」
爾時，諸比丘聞佛所說，歡喜奉行！
<sid n="313"/><note n="e35.20"/>
聞如是：
一時，佛在舍衛國祇樹給孤獨園。
爾時，世尊告諸比丘：「有五時不應向人禮。云何為五？若在偷婆中不應向禮，在大眾中不應向禮，又在道路不應向禮，病痛著义不應向禮，若飲食時不應向禮。是謂，比丘！有此五事不應向禮。
「復有五事知時之禮。云何為五？不在偷婆中，不在大眾中，不在道路，亦不病痛，復非飲食，此應向禮。是故，諸比丘！當作方便，知時之行。」
爾時，諸比丘聞佛所說，歡喜奉行！
<sid n="314"/><note n="e35.21"/>
聞如是：
一時，佛在羅閱<note n="e35.22"/>城迦蘭陀竹園所，與大比丘眾五百人俱。
爾時，世尊告優頭槃<note n="e35.23"/>：「汝今入羅 *閱城求少溫湯。所以然者，如我今日脊患風痛。」
優頭槃白佛：「如是，世尊！」是時，優頭槃受佛教已，到時著衣持鉢，入羅 *閱城<note n="e35.24"/>求湯。爾時，尊者優頭槃便作是念：世尊有何因緣，使我求湯？如來諸結已盡，諸善普會。然如來<note n="e35.25"/>復作是語：『我今患風。』又復世尊不授姓名，當至誰家？
是時，尊者優頭槃以天眼觀羅 *閱城男子<note n="e35.26"/>之類，必應度者。是時，見羅 *閱城中有長者名毗舍羅先不種善根，無戒、無信、邪見，於佛、法、眾與邊見共相應。彼便有此見：無施、無與、無有受者，亦復無有善惡果報，無今世、後世，無父、無母，世無沙門、婆羅門等成就者，於今世、後世自身作證而自遊化。壽命極短，餘五日之後當取命終。又事五道大神。是時，優頭槃便作是念：如來必欲度此長者。所以然者，此長者命終之後，當生啼哭地獄中。是時，優頭槃便笑，五道大神遙見笑，卽隱其形而作人像，來至優頭槃所而<note n="e35.27"/>給使令。是時，尊者優頭槃將此使人往至長者門外住，默然不語。
是時，長者遙見有道人在門外立，卽時便說此偈：
「汝今默然住，剃頭著袈裟；
為欲求何等？因由何故來？」
爾時，優頭槃復以此偈報曰：
「如來無著尊，今日患風發；
設有溫湯者，如來欲洗浴。」
是時，長者默然不報。是時，五道大神告毗舍<note n="e35.28"/>羅先曰：「長者可以湯相惠，必當獲福無量，當得甘露之報。」
是時，長者報曰：「我自有五道大神，用此沙門為能加益何等事？」
是時，五道大神便說此偈：
「如來當生時，天帝來下侍；
更誰出是者，能與共儔匹？
用五道神為？不能有所濟；
寧供養釋師，便獲大果報。」
爾時，五道大神復重語長者曰：「汝好自守護身、口、意行，汝不知五道大神之威力乎？」是時，五道大神卽化作大鬼神形，右手執劍語長者曰：「今我身者<note n="e35.29"/>是五道大神，速與此沙門湯，勿足稽留！」
是時，長者便作是念：甚奇！甚特！五道大神乃供養<note n="e35.30"/>此沙門。卽以香湯授與道人，復以石蜜授與沙門。
是時，五道大神自執此香湯，共優頭槃至世尊所，以此香湯奉上如來。爾時，世尊以此香湯，沐浴身體，風尋時差，更不增劇。
是時，長者後五日便取命終，生四天王中。是時，尊者優頭槃聞長者命終，卽往至世尊所，頭面禮足，在一面坐。是時，優頭槃白如來言：「此長者命終為生何處？」
世尊告曰：「此長者命終生四天王中。」
優頭槃白佛言：「此長者於彼命終當生何處？」
世尊告曰：「於彼命終當生四天王中，三十三天，……乃至生他化自在天，於彼命終，復來生四天王中。此長者身，六十劫中不墮惡趣，最後得作人身，剃除鬚髮，著三法衣，出家學道，成辟支佛。所以然者，湯施之德，其福乃爾。是故，優頭槃！恆念浴眾僧，聞說道教<note n="e35.31"/>。如是，優頭槃！當作是學！」
爾時，尊者優頭槃聞佛所說，歡喜奉行！
<sid n="315"/><note n="e35.32"/>
聞如是：
一時，佛在舍衛國祇樹給孤獨園。
爾時，有異比丘<note n="e35.33"/>不樂修梵行，欲捨禁戒還為白衣。是時，彼比丘往至世尊所，頭面禮足，在一面坐。爾時，彼比丘白世尊言：「我今不樂修於梵行，欲捨禁戒還為白衣。」
世尊告曰：「汝今何故不樂修梵行，欲捨禁戒還為白衣？」
比丘報曰：「我今心意熾盛，身中火燃<note n="e35.34"/>。若我見女人時，端正無雙，我爾時便作是念：使此女人與我共交。又復作是念：此非正法，設我從此心者，則非正理。我爾時復作是念：此是惡剎，非為善利；此是惡法，非為善法。我今欲捨禁戒還為白衣。沙門禁戒實不可犯，我於俗人中可分檀布施。」
世尊告曰：「夫為女人有五種惡<note n="e35.35"/>。云何為五？一者穢惡，二者兩舌，三者嫉妬，四者瞋恚，五者無反<note n="e35.36"/>復。」
爾時，世尊便說此偈：
「非<note n="e35.37"/>喜由財義，現善內懷毒；
壞人趣道善<note n="e35.38"/>，如鷹捨汙<note n="e35.39"/>池<note n="e35.40"/>。
「是故<note n="e35.41"/>，比丘！當除不淨之想，思惟淨<note n="e35.42"/>觀。比丘思惟 *淨觀已，盡斷欲愛、色愛、無色愛，盡斷無明、憍慢。汝今，比丘！欲從何生？為從髮生？然髮惡露不淨，皆由幻化誑惑世人。手、爪<note n="e35.43"/>、齒、形體之屬，乃無淨處，何者是真？何者是實<note n="e35.44"/>？從頭至足皆悉如是。肝、膽、五藏，有形之物，無一可貪，何者是真？汝今，比丘！欲從何生？汝今善修梵行，如來正法必當盡苦，人命極短不久存世，雖復極壽不過百歲，所出無幾。
「比丘當知：如來出世，甚為難值<note n="e35.45"/>；聞法亦難；受四大形，亦復難得；諸根具足，亦復難得；得生中國，亦復難值；與善知識相遭，亦復難得；聞法亦難，分別義理，亦復難得；法法成就，此事亦難。汝今，比丘！設與善<note n="e35.46"/>知識從事者，便能分別諸法，亦當與人廣演其義。設當聞法已，則能分別；能分別法已，則能說<note n="e35.47"/>其義，無有欲想、瞋恚、愚癡之想，以<note n="e35.48"/>離三毒，便脫生、老、病、死。我今粗說其義。」
爾時，彼比丘從佛受教，便從座<note n="e35.49"/>起，禮世尊足，便退而去。
是時，彼比丘在閑靜之處，思惟其法。所以族姓之<note n="e35.50"/>子剃除鬚髮，出家學道，欲修無上梵行：生死已盡，梵行已立，所作已辦，更不復受胎，如實知之。爾時，彼比丘便成阿羅漢。
爾時，彼比丘聞佛所說，歡喜奉行！
<sid n="316"/><note n="e35.51"/>
聞如是：
一時，佛在羅 *閱城迦蘭陀竹園所，與大比丘眾五百人俱。
爾時，阿難、多耆奢<note n="e35.52"/>時到<note n="e35.53"/>，著衣持鉢，入城乞食。是時，多耆奢在一巷中見一女人，極為端正，與世奇特；見已，心意錯亂，不與常同。
是時，多耆奢<note n="e35.54"/>卽以偈向阿難說：
「欲火之所燒，心意極熾然；
願說滅此義，多有所饒益。」
是時，阿難復以此<note n="e35.55"/>偈報曰：
「知欲顛倒法，心意極熾然；
當除想像念，欲意<note n="e35.56"/>便自休。」
是時，多耆奢復以偈報曰：
「心為形之本，眼為候之原；
睡臥見扶接，形如亂草萎。」
是時，尊者阿難卽<note n="e35.57"/>前進，以右手摩多耆奢頭。爾時，卽說此偈：
「念佛無貪欲，度彼欲難陀；
覩天現地獄，制意離五趣。」
是時，多耆奢聞尊者阿難語已，便作是說：「止！止！阿難！」俱乞食訖，還至世尊所。
是時，彼女人遙見多耆奢便笑。時，多耆奢遙見女人笑，便生此想念：汝今<note n="e35.58"/>形體骨立皮纏，亦如畫瓶，內盛不淨，誑惑世人，令發亂想。爾時，尊者多耆奢觀彼女人，從頭至足。此形體中有何可貪？三十六物皆悉不淨。今此諸物為從何生？是時，尊者多耆奢復作是念：我今觀他形，為不如自觀身中。此欲為從何生？為從地種生耶？水、火、風種生耶？設從地種生，地種堅強不可沮壞；設從水種生，水種極濡<note n="e35.59"/>不可獲<note n="e35.60"/>持；設從火種生，火種不可 *獲持；設從風種生，風種無形而不可 *獲持。是時，尊者便作是念：此欲者，但從思想生。
爾時，便說此偈<note n="e35.61"/>：
「欲我知汝本，但以<note n="e35.62"/>思想生；
非我思想汝，則汝而不有。」
爾時，尊者多耆奢又說此偈，如<note n="e35.63"/>思惟不淨之想，卽於彼處有漏心得解脫。
時，阿難及多耆奢出羅 *閱城至世尊所，頭面禮足，在一面坐。是時，多耆奢白世尊言：「我今快得善利以有所覺。」
世尊告曰：「汝今云何自覺？」
多耆奢白佛言：「色者無牢，亦不堅固，不可覩見，幻偽不真；痛者無牢，亦不堅固，亦如水上泡，幻偽不真；想者無牢，亦不堅固，幻偽不真，亦如野馬；行亦無牢，亦不堅固，亦如芭蕉之樹，而無有實；識者無牢，亦不堅固，幻偽不真。」重白佛言：「此五盛陰無牢，亦不堅固，幻偽不真。」
是時，尊者多耆奢便說此偈：
「色如聚沫，痛如浮泡，
想如野馬，行如芭蕉，
識為<note n="e35.64"/>幻法，最勝所說。
思惟此已，盡觀諸行，
皆悉空寂，無有真正，
皆由此身，善逝所說。
當滅三法，見色不淨，
此身如是，幻偽不真，
此名害法，五陰不牢，
已<note n="e35.65"/>解不真，今還<note n="e35.66"/>上跡。
「如是，世尊！我今所覺正謂此耳！」
世尊告曰：「善哉！多耆奢！善能觀察此五盛陰本。汝今當知：夫為行人當觀察此五陰之本，皆不牢固。所以然者，我當觀察<note n="e35.67"/>此五盛陰時，在道樹下成<note n="e35.68"/>無上等正覺，亦如卿今日所觀。」
爾時，說此法時， *座上六十比丘漏盡意解。爾時，尊者多耆奢聞佛所說，歡喜奉行！
<sid n="317"/><note n="e35.69"/>
聞如是：
一時，佛在舍衛國祇樹給孤獨園。
爾時，僧迦摩<note n="e35.70"/>長者子往至世尊所，頭面禮足，在一面坐。是時，長者子白佛言：「唯願世尊聽在道次！」
是時，長者子卽得為道，在閑靜之處，剋己修行，成其法果。所以族姓子剃除鬚髮，出家學道：生死已盡，梵行已立，所作已辦，更不復受胎，如實知之。是時，僧*迦摩便成阿羅漢。是時，在閑靜之處，便生此念：如來出現甚為難遇，多薩阿竭時時乃出，亦如優曇鉢花時時乃出。此亦如是，如來出現於世時時乃有，一切行滅亦復難遇，出要亦難，愛盡、無欲、涅槃，此乃為要<note n="e35.71"/>。
爾時，僧 *迦摩婦母聞女婿作道人<note n="e35.72"/>，不復著欲，捨於家累，又捐我女，如棄聚唾。爾時，此母往至女所，而語女曰：「汝婿實作道乎？」
其女報曰：「女亦不詳<note n="e35.73"/>為作道不耶？」
其老母曰<note n="e35.74"/>：「汝今可自莊嚴著好衣裳，抱此男、女，往至僧 *迦摩所。」
爾時，母及女共相將至僧 *迦摩所。爾時，尊者僧 *迦摩在一樹下結跏<note n="e35.75"/>趺坐。是時，婦、母二人在前，默然而立。
是時，老母及女觀僧 *迦摩從頭至足，而語僧 *迦摩曰：「汝今何故不與我女共語乎？今此兒女由汝而生。汝今所為實為非理，人所不許，汝今所思惟者，非是人行。」
是時，尊者僧 *迦摩卽時便說此偈：
「此外更無善，此外更無妙，
此外更無是，善念無過是。」
是時，婦母語僧 *迦摩曰：「我女今有何罪？有何非法？今何故捨之出家學道？」
是時，僧 *迦摩便說此偈：
「臭處不淨行，瞋恚好妄語，
嫉妬心不正，如來之所說。」
是時，老<note n="e35.76"/>母語僧 *迦摩曰：「非獨我女而有此事，一切女人皆同此耳！舍衛城中人民之類，見我女者，悉皆意亂，欲與交通，如渴欲飲，覩無厭足，皆起想著。汝今云何捨之學道，方更<note n="e35.77"/>謗毀。設汝今日不用我女者，汝所生男、女，還自<note n="e35.78"/>錄之。」
爾時，僧 *迦摩復說此偈：
「我亦無男女，田業及財寶；
亦復無奴婢，眷屬及營從。
獨步無有侶，樂於閑靜處；
行作沙門法，求於正佛<note n="e35.79"/>道。
有男有女者，愚者所習行；
我常<note n="e35.80"/>無我身，豈有男女哉！」
是時，婦<note n="e35.81"/>、母、男、女聞說此偈已，各作是念：如我今日觀察此意，必不還家。復更觀察從頭至足，長歎息已，前自長跪，而作是語：「設身、口、意所造非法者，盡共忍之。」卽遶三匝而退所在。
是時，尊者阿難到時，著衣持鉢，入舍衛城乞食，遙見老母及女而問之曰：「向者頗見僧 *迦摩乎？」
其老母報曰：「雖見亦不為見。」
阿難報曰<note n="e35.82"/>：「頗共言語乎？」
老母報曰：「雖共言語，不入我意。」
是時，尊者阿難便說此偈：
「欲使火生水，復使水生火；
空法欲使有，無欲欲使欲。」
是時，尊者阿難乞食已，還詣祇樹給孤獨園，往至僧 *迦摩所，在一面坐，語僧*迦摩曰：「已知如真法乎？」
僧 *迦摩報曰：「我已覺知如真法也。」
阿難報曰：「云何覺知如真法乎？」
僧 *迦摩報曰：「色者無常，此無常義卽是苦；苦者卽<note n="e35.83"/>無我，無我者卽是空也。痛、想、行、識皆悉無常，此無常義卽是苦；苦者<note n="e35.84"/>卽無我，無我者卽是空也。此五盛陰是無常義，無常義者卽是苦義<note n="e35.85"/>。我非彼有，彼非我有。」
是時，僧 *迦摩便說此偈：
「苦苦還相生，度苦亦如是；
賢聖八品道，乃至<note n="e35.86"/>滅盡處。
更不還此<note n="e35.87"/>生，流轉天人間；
當盡苦原本，永息無移動。
我今見空跡，如佛之所說；
今得阿羅漢，更不受胞胎。」
是時，尊者阿難歎曰：「善哉！如真之法善能決了。」
是時，阿難便說此偈：
「善守梵行跡，亦能善修道；
斷諸一切結，真佛之弟子。」
爾時，阿難說此偈已，卽從 *座起而去，往至世尊所，頭面禮足，在一面立。爾時，阿難以此因緣，具白世尊。爾時，世尊告諸比丘：「欲平等論阿羅漢，當言僧 *迦摩比丘是也。能降伏魔官屬者，亦是僧 *迦摩比丘。所以然者，僧 *迦摩比丘七變<note n="e35.88"/>往降魔，今方成道。自今已後，聽七 *變作道<note n="e35.89"/>。過此限者，則為非法。」
爾時，世尊告諸比丘：「我聲聞中第一比丘能降伏魔，今方成道者<note n="e35.90"/>，所謂僧*迦摩比丘是。」
爾時，諸比丘聞佛所說，歡喜奉行！
增壹阿含經卷第二十七