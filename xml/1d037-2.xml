六重品第三十七之二<note n="e37.2"/>
<sid n="328"/><note n="e37.3"/>
聞如是：
一時，佛在舍衛國祇樹給孤獨園。
爾時，尊者舍利弗往詣世尊所，頭面禮足，在一面坐。爾時，舍利弗白世尊言：「我今已<note n="e37.4"/>在舍衛城夏坐，意欲人間遊化。」
世尊告曰：「今正是時。」時，舍利弗卽從座<note n="e37.5"/>起，頭面禮足，便退而去。
時，舍利弗去未久，有一比丘懷誹謗意，白世尊言：「舍利弗與諸比丘共諍競不懺悔，今遊行人間。」
爾時，世尊告一比丘：「汝速往持吾聲，喚舍利弗。」
比丘對曰：「如是，世尊！」
佛敕目連、阿難：「汝等使諸房中召諸比丘詣世尊所。所以然者，舍利弗所入三昧，今當在如來前作師子吼。」
是時，諸比丘聞佛教已，各集世尊所，頭面禮足，在一面坐。是時，彼比丘受世尊教，卽往至舍利弗所，語舍利弗言：「如來欲得相見。」
爾時，舍利弗往至佛所，頭面禮足，在一面坐。是時，佛告舍利弗言：「卿向者去未久，有<note n="e37.6"/>穢行比丘來至我所，而白我言：『云舍利弗比丘與諸比丘共諍亦不悔過，在人間遊化。』審實爾乎？」
舍利弗白佛言：「如來自當知之。」
世尊告曰：「我自知耳！但今大眾各懷狐疑。汝今於大眾中，可以己辯而自明淨。」
舍利弗白佛言：「自出母胎年向八十，每自思惟，未曾殺生，亦不妄語，正使於調戲之中亦不妄語，亦復未曾鬥亂彼此；設不專意之時<note n="e37.7"/>，或能有此行耳！我今，世尊！心意清淨，豈當與梵行人共鬥諍乎？亦如此地，亦受淨，亦受不淨，屎尿穢惡皆悉受之，膿血涕<note n="e37.8"/>唾終不逆之；然此地亦不言惡，亦不言善，我亦如是。
「世尊！心不移轉，何得與梵行人共諍而遠遊行？心不專者能有此耳！我今心正，何得與梵行人共諍而遠遊乎？亦如水，亦能使好物淨，亦能使不好物淨；彼水不作是念：我淨是、置是。我<note n="e37.9"/>亦如是，無有異想，何得與梵行人共鬥而遠遊乎？猶如熾火焚燒山野，不擇好醜，終無想念。我亦如是，豈當有意與梵行人共諍乎？亦如掃箒<note n="e37.10"/>，不擇好醜，皆能除之，終無想念。猶如牛無其雙角，極自良善，亦不𣧑<note n="e37.11"/>暴，善可將御，隨意所至，終無<note n="e37.12"/>疑難。
「唯然，世尊！我心如是，亦不興<note n="e37.13"/>想有所傷害，豈當與梵行人共諍而遠遊乎？亦如旃陀羅女<note n="e37.14"/>著弊壞衣，在人間乞食亦無禁忌。我亦如是，世尊！亦無想念，當興諍訟而遠遊也。亦如脂釜，處處漏壞，有目之人皆悉觀見處處漏出。我亦如是，世尊！九孔<note n="e37.15"/>之中漏出不淨，豈當與梵行人共諍？猶如女人年少端正<note n="e37.16"/>，復以死尸<note n="e37.17"/>繫彼女頸，而厭患之。世尊！我亦如是，厭患此身如彼無異，豈當與梵行人共諍而遠遊乎？此事不然，世尊！自當知之，彼比丘亦當知之。設當有是者，願彼比丘受我懺悔！」
爾時，世尊告彼比丘：「汝今可自悔過。所以然者，若不悔者頭便破為七分<note n="e37.18"/>。」
是時，彼比丘心懷恐怖，衣毛皆豎，卽從 *座起，禮如來足，白世尊言：「我今自知犯舍利弗，唯願世尊受我懺悔！」
世尊告曰：「汝比丘！自向舍利弗懺悔，若不爾者頭便破<note n="e37.19"/>為七分。」
是時，彼比丘卽向舍利弗頭面禮足，白舍利弗言：「唯願受我懺悔，愚不別真！」
爾時，世尊告舍利弗：「汝今可受此比丘悔過，又以手摩頭。所以然者，若當不受此比丘懺悔者，頭破為七分。」
爾時，舍利弗以手摩頭，語比丘曰：「聽汝<note n="e37.20"/>懺悔！如愚如惑，此佛法中極為曠大，能隨時悔過者，善哉<note n="e37.21"/>！今受汝懺悔，後更莫犯。」如是再三。
是時，舍利弗告彼比丘曰：「汝更莫犯。所以然者，有六法入地獄，六法生天，六法至涅槃處。云何為六？欲害他人；我 *已起此害心，便歡喜踊躍，不能自勝；我當教人使害他，於中起害心； *已得害人於中起歡喜；我當得此不馨之問；未起此事<note n="e37.22"/>便懷<note n="e37.23"/>愁憂。是謂有此六法，令人墮惡趣。
「云何有六，令人至善處？所謂身戒具足，口戒具足，意戒具足，命根清淨，無<note n="e37.24"/>殺害心，無妬嫉<note n="e37.25"/>心。是謂有此六法，生於善處。
「云何修六法至於涅槃？所謂六思念法。云何為六？所謂身行慈無瑕穢；口行慈無瑕穢；意行慈無瑕穢；若得利養之具，能與人等共分之而無悋想；奉持禁戒無瑕疵，智者所貴；如是之戒能具足諸有邪見、正見<note n="e37.26"/>、賢聖出要，能<note n="e37.27"/>得盡苦本，如是諸見皆悉分明。是謂六法得至涅槃。汝今，比丘！當求方便，行此六法。如是，比丘！當作是學！」
爾時，彼比丘重從 *座起，禮舍利弗足：「我今重自懺悔<note n="e37.28"/>，如愚如惑而不別真，唯願舍利弗，受我悔過，後不復犯！」
舍利弗曰：「聽汝悔過！賢聖法中極為曠大，能自改往修來，莫復更犯。」
爾時，彼比丘聞舍利弗所說，歡喜奉行！
<sid n="329"/><note n="e37.29"/>
聞如是：
一時，佛在舍衛國祇樹給孤獨園。
爾時，世尊告諸比丘：「我今當說第一最空法，汝等善思念之。」
諸比丘對曰：「如是，世尊！」爾時，諸比丘從佛受教。
世尊告曰：「彼云何名為<note n="e37.30"/>第一最空之法？若眼起時則起，亦不見來處，滅時則滅，亦不見滅處；除假號法、因緣<note n="e37.31"/>法。云何假號、因緣？所謂是<note n="e37.32"/>有則有<note n="e37.33"/>，此生則生<note n="e37.34"/>，無明<note n="e37.35"/>緣行，行緣識，識緣名色，名色緣六入，六入緣更樂，更樂緣痛，痛緣愛，愛緣受，受緣<note n="e37.36"/>有，有緣生，生緣死，死緣愁、憂、苦、惱，不可稱計。如是苦陰成此因緣。
「無是則無，此滅則滅<note n="e37.37"/>。無明滅<note n="e37.38"/>則行滅，行滅則識滅，識滅則名色滅，名色滅則六入滅，六入滅則更樂滅，更樂滅則痛滅，痛滅則愛滅，愛滅則受滅，受滅則有滅，有滅則<note n="e37.39"/>生滅，生滅則死滅，死滅則愁、憂、苦、惱，皆悉滅盡，除假號之法。耳、鼻、舌、身、意法亦復如是，起時則起，亦不知來處，滅時則滅，亦不知滅處，除其假號之法。彼假號法者，此起則起，此滅則滅。此六入亦無人造作，亦名色、六入法<note n="e37.40"/>，由父母而有胎者亦無<note n="e37.41"/>，因緣而有<note n="e37.42"/>，此亦假號，要前有對，然後乃有。猶如鑽木求火，以前有對，然後火生；火亦不從木出，亦不離木。若復有人劈<note n="e37.43"/>木求火亦不能得，皆由因緣合會，然後有火。此六情起病亦復如是，皆由緣會於中起病。此六入起時則起<note n="e37.44"/>，亦不見來，滅時則滅，亦不見滅；除其假號之法，因由父母合會而有。」
爾時，世尊便說此偈：
「先當受胞胎，漸漸如凍酥<note n="e37.45"/>；
遂復如息<note n="e37.46"/>肉，後轉如像形。
先生頭項<note n="e37.47"/>頸，轉生手足指；
支節各各生，髮毛爪<note n="e37.48"/>齒成。
若母飲食時，種種若干饌；
精氣用活命，受胎之原本。
形體以成滿，諸根不缺漏；
由母得出生，受胎苦如是<note n="e37.49"/>。
「比丘當知：因緣合會，乃有此身耳！又<note n="e37.50"/>復，比丘！一人身中骨有三百六十，毛孔九萬九千，脈有五百，筋有五百，蟲八萬<note n="e37.51"/>戶。比丘當知：六入之身有如是災變。比丘！當念思惟：如是之患<note n="e37.52"/>，誰作此骨？誰合此筋脈？誰造此八 *萬戶蟲？」
爾時，彼比丘作是念<note n="e37.53"/>思惟，便<note n="e37.54"/>獲二果：若<note n="e37.55"/>阿那含<note n="e37.56"/>、若阿羅漢。
爾時，世尊便說此偈：
「三百六十骨，在此人身中；
古<note n="e37.57"/>佛之所演，我今亦說之。
筋有五百枚，脈數亦如是；
蟲有八萬<note n="e37.58"/>種，九萬九千毛。
當觀身如是，比丘勤精進；
速得羅漢道，往至涅槃界。
此法皆空寂，愚者之所貪；
智者心歡悅，聞此空法本。
「是謂，比丘！此名第一最空之法。與汝等說如來之所施<note n="e37.59"/>行之法，我今 *已為起慈哀心，我今 *已辦，常當念修行其法，在閑居之處，坐禪思惟，勿有懈怠。今不修行，後悔無益！此是我之教訓。如是，諸比丘！當作是<note n="e37.60"/>學！」
爾時，諸比丘聞佛所說，歡喜奉行！
<sid n="330"/><note n="e37.61"/>
聞如是：
一時，佛在舍衛國祇樹給孤獨園。
爾時，生漏梵志<note n="e37.62"/>往至世尊所，共相問訊，在一面坐。爾時，生漏梵志白世尊言：「瞿曇！剎利今日意欲何求？有何行業？為著何教？為究竟何事？婆羅門意欲何求？有何行<note n="e37.63"/>業？為著何教？究<note n="e37.64"/>竟何事？國王今日意欲何求？有何行業？為著何教？為究竟何事？盜賊今日意欲何求？有何行業？為著何教？為究竟何事？女人今日意欲何求？有何行業？為著何教？為究竟何事？」
爾時，世尊告梵志曰：「剎利種者，常好鬥訟，多諸技<note n="e37.65"/>術，好喜作務，所<note n="e37.66"/>要究竟終不中休。」
梵志問曰：「梵志意何所求？」
世尊告曰：「梵志意好咒<note n="e37.67"/>術，要作居家，樂閑靜之處，意在梵天。」
又問曰：「國王意何所求？」
世尊告曰：「梵志當知：王意所欲得國政<note n="e37.68"/>，意在兵仗<note n="e37.69"/>，貪著財寶。」
「盜賊意何所求？」
世尊告曰：「賊意盜竊，心在姦邪，欲使人類不知所作。」
「女人<note n="e37.70"/>意何所求？」
世尊告曰：「女人意在男子，貪著財寶，心繫男女，心欲自由。」
爾時，梵志白世尊言：「甚奇！甚特！盡知爾許之變，如實不虛。今日比丘意何所求？」
世尊告曰：「戒德具足，心遊道法，意在四諦，欲至涅槃，此是比丘之所求也。」
是時，生漏梵志白世尊言：「如是，世尊！比丘所行意不可移轉，其義實爾。瞿曇！涅槃者極為快樂。如來所說乃為過多，猶如盲者得視，聾者得聽，在闇者見明。今日如來所說亦復如是，而無有異。我今國事猥多，欲還所止。」
世尊告曰：「宜知是時。」是時，生漏梵志卽從 *座起，繞佛三匝，便退而去。
爾時，生漏梵志聞佛所說，歡喜奉行！
<sid n="331"/><note n="e37.71"/>
聞如是：
一時，佛在舍衛國祇<note n="e37.72"/>樹給孤獨園。
爾時，生漏梵志往至世尊所，頭面禮足，在一面坐。爾時，梵志白世尊言：「此中頗有比丘，云何得修梵行無有缺漏，清淨修梵行？」
世尊告曰：「若有人戒律具足而無所犯，此名清淨修得<note n="e37.73"/>梵行。復次，梵志！若有眼見色，不起想著，不起識念，除惡想，去不善法，得全<note n="e37.74"/>眼根<note n="e37.75"/>，是謂此人清淨修梵行。若耳聞聲、鼻嗅香、舌知味、身知細滑、意知法，都無識想，不起想念，清淨得修梵行，全其意根，如此之人得修梵行，無有缺漏<note n="e37.76"/>。」
婆羅門白佛言：「何等之人不修梵行，不具足清淨行？」
世尊告曰：「若有人俱會者，此名非梵行。」
婆羅門白佛言：「何等之人漏行<note n="e37.77"/>不具足？」
世尊告曰：「若有人與女人交接，或手足相觸，戢<note n="e37.78"/>在心懷而不忘失。是謂，梵志！行不具足，漏諸淫泆，與淫、怒、癡共相應。
「復次，梵志！或與女人共相調戲，言語相加<note n="e37.79"/>。是謂，梵志！此人行不全<note n="e37.80"/>具，漏淫、怒、癡，梵行不具足修清淨行。
「復次，梵志！若有女人惡眼相視而不移轉，於中便起淫、怒、癡想，生諸亂念。是謂，梵志！此人梵行不淨，不修梵行。
「復次，梵志！若復有人遠聞或聞哭聲，或聞笑聲，於中起淫、怒、癡，起諸亂想。是謂，梵志！此人不清淨修梵行，與<note n="e37.81"/>淫、怒、癡共相應，行不 *全具。
「復次，梵志！若有人曾見女人，後更生想，憶<note n="e37.82"/>其頭目，於中生想；在屏閑之處，生淫、怒、癡，與惡行相應。是謂，梵志！此人不修梵行。」
是時，生漏梵志白世尊言：「甚奇！甚特！此沙門瞿曇亦知梵行，亦知不梵行；亦知漏行，亦知不漏行。所以然者，我今亦生此念，諸有人民與<note n="e37.83"/>女人手足相 *加，起諸亂想。我時便生此念：此人行不清淨，與淫、怒、癡共相應。第一更樂者，女人是也。第一可欲者，所謂眼眼相視，然彼女人或語、或笑，繫綴<note n="e37.84"/>男子，或共言語而繫綴<note n="e37.85"/>男子。是時，我便生此念：此六人盡行不清淨行。如來今日所說甚過，猶如盲者得目，迷者見路，愚者聞道，有目之人見色，如來說法亦復如是。我今自歸佛、法、眾，自今之後不復殺生，唯願受為優婆塞！」
爾時，生漏梵志聞佛所說，歡喜奉行！
<sid n="332"/><note n="e37.86"/>
聞如是：
一時，佛在毗舍離城外林中，與大比丘眾五百人俱。
爾時，尊者馬師到時，著衣持鉢，入城乞食。是時，薩遮尼揵子<note n="e37.87"/>遙見馬師來，卽往語馬師曰：「汝師說何等義？有何教訓？以何教誡<note n="e37.88"/>向弟子說法乎？」
馬師報曰：「梵志！色者無常，無常者卽是苦，苦者卽是無我，無我者卽是空也，空者彼不我有，我非彼有。如是者智人之所學也。痛、想、行、識無常，此五盛陰無常，無常<note n="e37.89"/>者卽是苦，苦者卽是無我，無我者卽是空，空者彼非我有，我非彼有。卿欲知者，我師教誡<note n="e37.90"/>其義如是，與諸弟子說如是義。」
是時，尼 *揵子以兩手掩<note n="e37.91"/>耳，而作是言：「止！止！馬師！我不樂聞此語<note n="e37.92"/>。設瞿曇沙門有此教者，我實不樂聞。所以然者，如我義者色者是常，沙門義者無<note n="e37.93"/>常。何日當見沙門瞿曇與共論議<note n="e37.94"/>？當除沙門瞿曇顛倒之心<note n="e37.95"/>。」
爾時，毗舍離城五百童子集在一處，欲有所論。是時，尼 *揵子往至五百童子所，語童子曰：「汝等皆來，共至沙門瞿曇所。所以然者，意欲與彼沙門瞿曇共論，使彼沙門得見正諦之道。沙門所說者色者無常，如我義者色者是常。猶如力士手執長毛之羊，隨意將東西，亦無疑難。我今亦復如是，與彼沙門瞿曇論議，隨我捉捨而無疑難，猶如猛象凶<note n="e37.96"/>暴而有六牙，在深水<note n="e37.97"/>中戲<note n="e37.98"/>，亦無所難。我今亦復如是，與彼論議亦無疑難，猶如兩健丈夫而捉一劣者，在火上炙，隨意轉側，亦無疑難。我今與彼論義<note n="e37.99"/>亦無疑難。我論議中尚能害象，何況人乎？亦能使象東、西、南、北，豈不如人乎？今此講堂樑柱無情之物，尚能使移轉，何況與人共論能勝？我<note n="e37.100"/>使彼血<note n="e37.101"/>從面孔出而命終。」
其中或有童子而作是<note n="e37.102"/>言：「尼 *揵子終不能與沙門論議，但恐沙門瞿曇與尼 *揵子論議耳！」或有作是說：「沙門不<note n="e37.103"/>與尼 *揵子論議，尼 *揵子能與沙門共論議。」是時，尼 *揵子便作是念：設令沙門瞿曇所說，如馬師比丘者，足得相疇，若更<note n="e37.104"/>有義者，聞已當知。
是時，尼 *揵子將五百童子，前後圍<note n="e37.105"/>繞，往至世尊所，共相問訊，在一面坐。是時，尼 *揵子白世尊言：「云何，瞿曇！有何教 *誡？以何教 *誡訓諸弟子？」
佛告尼 *揵子：「我之所說，色者無常，無常卽是苦，苦者卽是無我，無我者卽是空，空者彼非我有<note n="e37.106"/>，我非彼有；痛、想、行、識及五盛陰皆悉無常，無常卽是苦，苦者無我，無我者是空，空者彼非我有，我非彼有，我之教 *誡其義如是。」
尼 *揵子報曰：「我不樂聞此義。所以然者，如我所解義，色者是常。」
世尊告曰：「汝今且專<note n="e37.107"/>心意，思惟妙理，然後說之。」
尼 *揵子報曰：「我今所說色者是常，此五百童子其義亦爾。」
世尊告曰：「汝今所說色者是常，此五百童子其義亦爾。」
世尊告曰：「汝今以己之辯說之，何為引彼五百人乎？」
尼 *揵子報曰：「我今說色是常，沙門欲何等言論？」
世尊告曰：「我今說色者無常，亦復無我。權詐合數有此色者<note n="e37.108"/>，亦無真實，無固、無牢亦如雪摶<note n="e37.109"/>，是<note n="e37.110"/>磨<note n="e37.111"/>滅之法，是變易之法。汝今方<note n="e37.112"/>說色者是常，我還問汝，隨意報我。云何，尼 *揵子！轉輪聖王還於己國得自在不乎？又彼大王不應脫者而脫之，不應繫者而繫之，可得爾乎？」
尼 *揵子報曰：「此聖王有此自在之力，不應殺者能殺之，不應繫者能繫之。」
世尊告曰：「云何，尼 *揵子！轉輪聖王當復老乎？頭白、面皺、衣裳垢坌<note n="e37.113"/>？」是時，尼 *揵子默然不報。世尊再三問之，彼亦再三默然不報。
是時，密跡金剛力士手執金剛之杵，在虛空中而告之曰：「汝今不報論者，於如來前破汝頭作七分！」
爾時，世尊告尼 *揵子曰：「汝今觀虛空中。」
是時，尼 *揵子仰觀空中，見密跡金剛力士，又聞空中語：「設汝不報如來論者，當破汝頭作七分！」見已驚恐，衣毛皆豎，白世尊言：「唯願瞿曇當見救濟，今更問論當疇<note n="e37.114"/>對！」
世尊告曰：「云何，尼 *揵子！轉輪聖王當復老乎？亦當頭白、齒落、皮緩、面皺耶？」
尼 *揵子報曰：「沙門瞿曇！雖有此語；如我義<note n="e37.115"/>者，色者是常。」
世尊告曰：「汝善思惟而後報之，前之與後義不相應。但具<note n="e37.116"/>論聖王當復老乎？亦當頭白、齒落、皮緩、面皺耶？」
尼 *揵子報曰：「轉輪聖王許使老<note n="e37.117"/>。」
世尊告曰<note n="e37.118"/>：「轉輪聖王常能於己國得自由，何以故不能卻老、卻病、卻死？我不用老、病、死，我是常之，應欲使然者，其義可？」
是時，尼 *揵子默然不對，愁憂不樂，寂然不語。
是時，尼 *揵子身體汗出，汗<note n="e37.119"/>汙<note n="e37.120"/>衣裳，亦徹坐處，乃至於地。世尊告曰：「尼 *揵子！汝在大眾中而師子吼：『汝等童子共我至瞿曇所，與共論議，當降伏，如捉長毛之羊，隨意東西，而無疑難；亦如大象入深水中，隨意自遊，亦無所畏；亦如兩健丈夫捉一劣者，在火上炙，隨意轉側。』又復汝<note n="e37.121"/>說：『我常能論害大象，如此樑柱草木斯皆無情，與共論議能使屈伸<note n="e37.122"/>低仰，亦能使腋下流汗。』」
爾時，世尊舉三法衣，示尼 *揵子曰：「汝觀如來腋無流汗，然汝今日返<note n="e37.123"/>更有汗，乃徹乎地。」是時，尼 *揵子復默然不對。
爾時，有童子名<note n="e37.124"/>頭摩<note n="e37.125"/>，集<note n="e37.126"/>在彼眾中<note n="e37.127"/>。是時，頭摩童子白世尊言：「我今堪任有所施行，亦欲所說。」
世尊告曰：「隨意說之。」
頭摩童子白佛言：「猶如去村落不遠有好浴池，然彼浴池有蟲饒腳。然村落人民，男女大小往至浴池所，而出此蟲，各各以瓦石取此蟲，打之傷破手腳，彼蟲意<note n="e37.128"/>欲還入水者，終無此事。此尼 *揵子亦復如是，初意猛盛，與如來共論，心懷妬<note n="e37.129"/>意，兼抱憍慢。如來盡以除之，永無有餘。此尼 *揵子更終不能重至如來所而共論議。」
是時，尼 *揵子語頭摩童子曰：「汝今<note n="e37.130"/>愚惑，不別真偽<note n="e37.131"/>，亦不與汝共論，乃與沙門瞿曇共論。」是時，尼 *揵子白佛言：「唯問 *義理，當更說之。」
世尊告曰：「云何，尼 *揵子！轉輪聖王欲使老、病、死不至，可得爾乎？彼聖大王果此願耶？」
尼 *揵子報曰：「不果此願也。」
「欲使有此色，欲使無此色，可<note n="e37.132"/>果乎？」
尼 *揵子報曰：「不果也，瞿曇！」
世尊告曰：「云何，尼 *揵子！色者是常，為是無常？」
尼 *揵子報曰：「色者無常。」
「設復無常，為變易法，汝復見此是我，許我是彼有乎？」
對曰：「不也，瞿曇！」
「痛、想、行、識為是常，為是非常？」
對曰：「無常。」
世尊告曰：「設復無常，為變易之法，汝頗見有乎？」
對曰：「無也。」
世尊告曰：「此五盛陰是常、無常也？」
尼 *揵子報曰：「無常也。」
佛言：「設復無常，為變易法，汝頗見有乎？」
對曰：「無也。」
「云何，尼 *揵子！汝言是常，此理不與義相違乎？」
是時，尼 *揵子白世尊言：「我今愚癡，不別真諦，乃興此懷，與瞿曇共論，言色是常，猶如猛獸<note n="e37.133"/>師子遙見人來，有恐怖心乎？終無此事！今日如來亦復如是，無有毫氂<note n="e37.134"/>。我今狂惑，未明深義，乃敢觸嬈，沙門瞿曇<note n="e37.135"/>所說過多，猶如盲者得眼，聾者徹聽，迷者見路，無目者<note n="e37.136"/>見色。沙門瞿曇亦復如是，無數方便而為說法。我今自歸沙門瞿曇、法、比丘僧。自今 *已後盡形壽，聽為優婆塞，不復殺生。唯願瞿曇及比丘僧，當受我請！欲飯<note n="e37.137"/>佛及比丘僧。」爾時，世尊默然受請。
是時，尼 *揵子見世尊默然受請，卽從 *座起，繞佛三匝，頭面禮足而去。往詣毗舍離童子所，到已，語童子曰：「汝等所應供養我具，當以<note n="e37.138"/>時給我，莫以非時。我今請沙門瞿曇及比丘僧，明當飯之。」
是時，諸童子各<note n="e37.139"/>辦飲<note n="e37.140"/>食之具，持用與之。是時，尼 *揵子𣈳以其夜，辦<note n="e37.141"/>種種甘饌飲食，敷好坐具，而白：「時到，今正是時，唯願屈神！」
是時，世尊到時，著衣持鉢，將諸比丘僧入毗舍離，往至尼 *揵子家，到已就 *座，及比丘僧各次第坐。是時，尼 *揵子 *已見佛、比丘僧坐定，自手斟酌，行種種飲食，見佛、比丘僧食訖，行清淨水，便<note n="e37.142"/>取一小座<note n="e37.143"/>，在如來前坐，欲得聞法。
爾時，世尊漸與說妙論，所謂論者：施論、戒論、生天之論，欲為穢惡，淫不淨行，出要為樂。爾時，世尊 *已見尼 *揵子心開意解，諸佛世尊常所說法：苦、集<note n="e37.144"/>、盡、道，盡與彼尼 *揵子說之。是時，尼 *揵子卽於 *座上，諸塵垢盡，得法眼淨。
是時，世尊便說此偈：
「祠祀火為上，詩書頌為首；
人中王為最，眾流海為源<note n="e37.145"/>。
星中月為<note n="e37.146"/>明，光明日最勝；
上下及四方，諸地所出物。
天及人民類，佛為無上尊；
欲求其德者，三佛為最上。」
爾時，世尊說此偈已，卽從 *座起而去。是時，尼 *揵子五百弟子聞師受佛教化，聞已，各各自相謂言：「我等大師，云何師宗瞿曇？」是時，諸弟子出毗舍離城，在中道立。是時，尼 *揵子欲至佛所聽法。是時，世尊與尼 *揵子說法，助<note n="e37.147"/>令歡喜。尼 *揵子聞法已，卽從 *座起，頭面禮足，便退而去。
是時，尼 *揵子弟子遙見師來，各各自相謂言：「此沙門瞿曇弟子今著道來，各各取瓦石而打殺之。」
時，諸童子聞尼 *揵子為弟子所殺，往至世尊所<note n="e37.148"/>，頭面禮足，在一面坐。爾時，諸童子白世尊言：「如來所可教化尼 *揵子者，今為弟子所殺。今 *已命終為生何處？」
世尊告曰：「彼是有德之人，四諦具足，三結使滅，成須陀洹<note n="e37.149"/>，必盡苦際。今日命終生三十三天，彼見彌勒佛已，當盡苦際。此是其義，當念修行。」
爾時，諸童子白世尊言：「甚奇！甚特！此尼 *揵子至世尊所，捔論議<note n="e37.150"/>，還以己論而自縛，來<note n="e37.151"/>受如來化。夫見如來者終無虛妄，猶如有人入海取寶，必有所剋獲，終不空還。此亦如是，其有眾生至如來所者，要得法寶，終不空還。」
爾時，世尊與諸童子說微妙法，使令<note n="e37.152"/>歡喜。爾時，諸童子從佛聞法已，卽從 *座起，繞<note n="e37.153"/>佛三匝，頭面禮足，便退而去。
爾時，諸童子聞佛所說，歡喜奉行！
增壹阿含<note n="e37.154"/>經卷第三十<note n="e37.155"/> 