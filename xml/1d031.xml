增上品第三十一
<sid n="265"/><note n="e31.2"/>
聞如是：
一時，佛在舍衛國祇樹給孤獨園。
爾時，生漏婆羅門往至世尊所，共相問訊，在一面坐。爾時，婆羅門白世尊曰：「在閑居穴處，甚為苦哉！獨處隻步，用心甚難！」
世尊告曰：「如是，梵志！如汝所言：『閑居穴處，甚為苦哉！獨處隻步，用心甚難！』所以然者，我曩昔未成佛道時，為菩薩行恆作是念：在閑靜<note n="e31.3"/>穴處，甚為苦哉！獨處隻步，用心甚難！」
婆羅門白佛言：「若有族姓子，以信堅固，出家學道，今沙門瞿曇最為上首，多所饒益，為彼萌<note n="e31.4"/>類而作獎導。」
世尊告曰：「如是，婆羅門！如汝所言：『諸有族姓子，以信堅固，出家學道，我最為上首，多所饒益，與彼 *萌類而作獎導。』設彼見我皆起慚愧，詣山澤之中閑靜穴處。我爾時便作是念：諸有沙門、婆羅門身行不淨<note n="e31.5"/>，親近閑居無人之處；身行不淨，唐勞其功，不是真行，畏惡不善法。然我今日身行非為不淨，親近閑居<note n="e31.6"/>之處；諸有身行不淨，親近閑靜之處者，此非我之所有。所以然者，我今身行清淨，諸阿羅漢身行清淨者，樂閑居穴處，我最為上首。如是，婆羅門！我自觀身所行清淨，樂閑居之處，倍復喜悅。
「我爾時便作是念：諸有沙門、婆羅門意行不清淨，命不清淨，親近閑居無人之處，彼雖有此行，猶不真正，惡不善法彼皆悉備具，此非我有。所以然者，我今所行身、口、意、命清淨<note n="e31.7"/>。諸<note n="e31.8"/>有沙門、婆羅門身、口、意、命清淨，樂在閑居清淨之處，彼則我所有。所以然者，我今所行身、口、意、命清淨。諸有阿羅漢身、口、意、命清淨者，樂在<note n="e31.9"/>閑靜之處，我最為上首。如是，婆羅門！當我身、口、意、命清淨，在閑靜之處時，倍增喜悅。
「爾時，我便作是念：是謂沙門、婆羅門多所畏懼，處在閑靜之處，爾時便畏懼惡不善法。然我今日永無所畏，在無人閑靜之處，謂諸沙門、婆羅門有畏懼之心，在閑靜處，謂<note n="e31.10"/>彼非我有。所以然者，我今永無畏懼，在閑靜之處而自遊戲；諸有畏懼之心在閑居者，此非我有<note n="e31.11"/>也。所以然者，我今以<note n="e31.12"/>離苦患，不與此同也。如是，婆羅門！我觀此義已，無有恐怖，增於喜悅。
「諸有沙門、婆羅門毀彼自譽，雖在閑居之處，猶有不淨之想。然我，梵志！亦非毀他，復非自譽；諸有自歎復毀他者，此非我有。所以然者，我今無有慢故，諸賢聖無有慢者，我最為上首。我觀此義已，倍復喜悅<note n="e31.13"/>。
「諸有沙門求於利養，不能自休，然我今日無有利養之求。所以然者，我今無求於人，亦自<note n="e31.14"/>知足；然我知足之中，我最為上首。我觀此義已，倍復歡喜。
「諸有沙門、婆羅門心懷懈怠，不勤精進親近閑靜之處，彼非我有。所以然者，我今有勇猛之心，故中不懈倦<note n="e31.15"/>，諸有賢聖勇猛之心者，我最為上首也。我自觀此義已，倍增歡喜。
「我爾時復作是念：諸有沙門、婆羅門多諸忘失，居在閑處<note n="e31.16"/>，雖有此行，猶有惡不善法，然我今日無有諸忘失。設復，梵志！有忘失之人者，彼非我有；諸<note n="e31.17"/>有賢聖之人不忘失者，我最為上首。我今觀此義已，在閑居處，倍增歡喜。
「爾時，我復作是念：諸有沙門、婆羅門意亂不定，彼便有惡不善法，與惡行共并。然我今日意終不亂，恆若一心；諸有亂意心不定者，彼非我有。所以然者，我恆一心，設有賢聖心一定者，我最為上首。我今觀此義<note n="e31.18"/>已，雖居閑靜之處，倍增歡喜。
「我爾時復作是念：諸有沙門、婆羅門愚癡闇冥亦如羣羊。彼人便有惡<note n="e31.19"/>不善法，彼非我有；然我今日恆有智慧，無有愚癡，處在閑居。設有如此行者，彼非<note n="e31.20"/>我有，我<note n="e31.21"/>今智慧成就。諸有賢聖智慧成就者，我最為上首。我今觀此義已，雖在閑居，倍增歡喜。
「我當<note n="e31.22"/>在閑居之中時，設使樹木摧折、鳥獸<note n="e31.23"/>馳走，爾時我作是念：此是大畏之林<note n="e31.24"/>。爾時復作是念：設使畏怖來者，當求方便，不復使來。若我經行有畏怖來者，爾時我亦不坐臥<note n="e31.25"/>，要除<note n="e31.26"/>畏<note n="e31.27"/>怖，然後乃坐。設我住時有畏怖來者，爾時我亦非<note n="e31.28"/>經行，亦復不坐，要使除其畏怖，然後乃坐。設我坐時有畏怖來者，爾時<note n="e31.29"/>我不經行，要除 *畏怖，然後乃坐<note n="e31.30"/>。若我臥時有畏怖來者，爾時我亦*非經行，亦復不坐，要<note n="e31.31"/>使<note n="e31.32"/>除其<note n="e31.33"/>畏怖，然後乃臥<note n="e31.34"/>。
「梵志當知：諸有沙門、婆羅門日夜之中不解道法，我今說彼人極為愚惑。然我，梵志！日夜之中解於道法，加有勇猛之心，亦不虛妄，意不錯亂<note n="e31.35"/>，恆若一心，無貪欲想<note n="e31.36"/>，有覺、有觀，念持<note n="e31.37"/>喜、樂，遊於初禪；是謂，梵志！是我初心於現法中而自娛樂。若除有覺、有觀，內有<note n="e31.38"/>歡喜，兼有一心，無覺、無觀，定念喜<note n="e31.39"/>，遊於二禪；是謂，梵志！第二之心於現法中而得歡樂。我自觀知內無念欲，覺身快樂，諸賢聖所希望，護念歡樂，遊於<note n="e31.40"/>三禪<note n="e31.41"/>；是謂，梵志！第三之心。若復苦樂已<note n="e31.42"/>除，無復憂喜，無苦無樂，護念清淨，遊於四禪；是謂，梵志！第四增上之心，而自覺知遊於心意。
「當我在閑居之時，有此四增上之心，我以此三昧之心，清淨無瑕穢，亦無結使，得無所畏，自識宿命無數劫事。爾時，我憶宿命之事，一生、二生、三生、四生、五生、十生、二十、三十、四十、五十、百生、千生，成敗之劫，皆悉分別：『我曾生彼，字某、名某，食如是之食，受如是苦樂，從彼終而此間生，死此生彼。』因緣本末，皆悉明了。
「梵志當知：我初夜時而得初明<note n="e31.43"/>，除其無明，無復闇冥，心樂閑居而自覺知<note n="e31.44"/>。復以三昧心無瑕穢，亦無結使，心意在定，得無所畏。復知眾生生者、死者，我復以天眼觀眾生類，生者、死者，善色、惡色，善趣、惡趣，若好、若醜，隨行善惡，皆悉分別。諸有眾生身行惡，口行惡，意行惡，誹謗賢聖<note n="e31.45"/>，恆懷邪見，與邪見相應，身壞命終，生地獄中。諸有眾生身行善行，口修善行，意修善行，不誹謗賢聖，恆修正<note n="e31.46"/>見，與 *正見相應，身壞命終，生善處天上。復以天眼清淨無瑕穢，觀眾生類，生者、死者，善色、惡色，善趣、惡趣，若好、若醜，隨其行本，皆悉知之。
「梵志當知：若中夜時得第二明<note n="e31.47"/>，無復闇冥，而自覺知樂於閑居。我復以三昧心清淨無瑕穢，亦無結使，心意得定，得無所畏，得盡漏心，亦知此苦如實不虛。當我爾時得此心時，欲漏、有漏、無明漏心得解脫， *以得解脫，便得解脫智：生死已盡，梵行已立，所作已辦，更不復<note n="e31.48"/>受胎，如實知之。
「是謂，梵志！我後夜時得第三明<note n="e31.49"/>，無復闇冥。云何，梵志！頗有此心：如來有欲心、瞋恚心、愚癡<note n="e31.50"/>心，未盡在閑居之處？梵志！莫作是觀。所以然者，如來今日諸漏永除，恆樂閑居，不在人間<note n="e31.51"/>，然我今日觀此二<note n="e31.52"/>義已，樂閑居之處。云何為二？又自遊閑居之處，兼度眾生，不可稱計。」
爾時，生漏梵志白佛言：「以為眾生愍度一切。」梵<note n="e31.53"/>志復白<note n="e31.54"/>佛言：「止<note n="e31.55"/>！止！世尊！所說過多，猶如僂<note n="e31.56"/>者得伸<note n="e31.57"/>，迷者得道，盲者得眼目，在闇見明。如是，沙門瞿曇無數方便而為說法，我今歸佛、法、眾，自今 *以後受持五戒，不復殺生，為優婆塞。」
爾時，生漏梵志聞佛所說，歡喜奉行！
<sid n="266"/><note n="e31.58"/>
聞如是：
一時，佛在拘深瞿師園<note n="e31.59"/>中──過<note n="e31.60"/>去四佛<note n="e31.61"/>所居之處。
爾時，王優填<note n="e31.62"/>及五百女人舍彌夫人等，欲詣園觀遊戲。當於爾時，舍衛城中有一比丘，便作是念：與世尊別久，欲往禮敬、承受、問訊。爾時，彼比丘到時，著衣持鉢，入舍衛城乞食。食後，除去衣鉢坐具，又以神足飛在虛空，往詣拘深園中。爾時，彼比丘還捨神足，往詣林中，在一<note n="e31.63"/>閑靜之處，結跏<note n="e31.64"/>趺坐，正身正意，繫念在前。
爾時，舍彌夫人將五百女人等，往到此林。是時，舍彌夫人遙<note n="e31.65"/>見比丘以道神足在樹下坐，見已，往至比丘前，頭面禮足，在前叉手而住，及五百夫人皆悉頭面禮足，亦復叉手而圍遶之。
爾時，優填王遙見五百女人叉手，遶此比丘而住，見已，便<note n="e31.66"/>作是念：此中必當有羣鹿，若當有雜獸<note n="e31.67"/>，必然不疑。爾時，王乘馬急走，往詣女人聚中。
是時，舍彌夫人遙見王來，便作是念：此優填王極為凶<note n="e31.68"/>惡備，能取此比丘害之。是時，夫人舉右手白王曰：「大王當知：此是比丘，勿復驚怖！」
是時，王卽下馬捨弓，來至比丘所，謂<note n="e31.69"/>比丘言：「比丘！與我說法。」
是時，彼比丘卽舉眼仰觀王，默然不語。
爾時，王復語比丘曰：「速與我說法！」
爾時，比丘復舉眼仰觀王已，默然不語。
是時，王復作是念：我今可問禪中間事；若當與我說者，當供養之，盡其形壽，施與衣被、飲食、牀敷臥具、病瘦醫藥；設不與我說者，當取殺之！爾時，王復語比丘言：「比丘！與我說法。」爾時，彼比丘亦默然不對。
爾時，樹神卽知其心，便遙化作鹿羣，欲亂王耳目，使起異想。是時，王遙見鹿已，便作是念：今且捨此沙門，沙門竟當何所至湊！卽乘馬往射羣鹿。
是時，夫人白道人曰：「比丘！今為所詣？」
比丘曰：「欲至四佛住<note n="e31.70"/>處往覲<note n="e31.71"/>世尊。」
夫人白言：「比丘！今正是時，速往所在，勿復住此，為<note n="e31.72"/>王所害者，罪王甚重。」
是時，彼比丘卽從座<note n="e31.73"/>起，收攝衣鉢，飛在虛空，遠逝而去。是時，夫人見<note n="e31.74"/>道人在虛空中高飛而去，便遙語王曰：「唯願大王觀此比丘有大神足，今在虛空踊沒自在。今此比丘尚有此力，何況釋迦文佛而可及乎？」
是時，彼比丘到瞿師園中，還捨神足，以常凡法至世尊所，頭面禮足，在一面坐。爾時，世尊問比丘曰：「云何，比丘！在舍衛城勞於夏坐乎？隨時乞食不亦倦<note n="e31.75"/>耶？」
比丘曰：「我<note n="e31.76"/>在舍衛城實無所 *倦。」
佛語比丘：「今日何故來至此間？」
比丘白佛：「故來覲尊<note n="e31.77"/>，問訊起<note n="e31.78"/>居。」
世尊告曰：「汝今見我及見<note n="e31.79"/>此四佛住處耶？汝今得脫王手<note n="e31.80"/>甚為大奇，汝何為不與王說法？又復<note n="e31.81"/>優填王作是言：『比丘！今當為我說法，汝<note n="e31.82"/>今何故不為我<note n="e31.83"/>說法？』若當比丘與王說法者，優填王極懷歡喜，已<note n="e31.84"/>有歡喜，盡其形壽供養衣被、飲食、牀敷<note n="e31.85"/>臥具、病瘦醫藥。」
是時，比丘白佛言：「時，王欲問禪中間事，是故不報此義耳！」
世尊告曰：「汝比丘！何故不與王說禪中間事？」
比丘報曰：「優填王用此禪為本，懷 *凶暴無有慈心，殺害眾生不可稱計，與欲相應，三毒熾盛，沒在深淵<note n="e31.86"/>，不覩正法，習<note n="e31.87"/>惑無知，諸惡<note n="e31.88"/>普集，行於憍慢，依王力勢，貪著財寶，輕慢世人，盲無有眼，此人復用禪為？夫禪定<note n="e31.89"/>法，諸法中妙，難可覺知，無有形相，非心所測，此非常人所及，乃是智者所知。以是之故，不與王說法。」
是時，世尊告曰：「若有朽故之衣，要須浣之乃淨。極盛欲心，要當觀不淨之想，然後乃除。若瞋恚<note n="e31.90"/>盛者，以慈心除之。愚癡之闇，以十二緣法<note n="e31.91"/>然後除盡。比丘！何故不與優填王說法？設當與說法者，王極歡喜，正使極盛之火猶可滅之，何況人哉？」爾時，彼比丘默然不語。
爾時，佛告比丘：「如來處世，甚奇！甚特！設天、龍、鬼神、乾沓惒問如來義者，吾當與說之；若使國王、大臣、人民之類問如來義者，亦當與說之；若剎利四姓<note n="e31.92"/>來問義者，亦當與說之。所以然者，今日如來得四無所畏，說法無有怯弱；亦得四禪，於中自在，兼得四神足，不可稱計，行四等心。是故如來說法無有怯弱，非羅漢、辟支佛所能及也；是故如來說法亦無有難。汝今，諸比丘！當求方便，行四等心：慈、悲、喜、護。如是，諸比丘！當作是學！
「所以<note n="e31.93"/>然者，若比丘所為眾生善知識，遇<note n="e31.94"/>及一切父母知親，盡當以四事教令知法。云何為四？一者當恭敬於佛，是時如來者，至真、等正覺、明行成為、善逝、世間解、無上士、道法御、天人師，號佛、眾祐，度人無量。當求於法，修行正真之法，除<note n="e31.95"/>穢惡之行，此是智者之所修行。復當方便供養眾僧，如來眾者，恆共和合，無有諍訟，法<note n="e31.96"/>成就、戒成就、三昧成就、智慧成就、解脫成就、解脫知<note n="e31.97"/>見成就。所謂四雙八輩、十二賢士，此是如來聖眾，可尊、可貴，世間無上福田。復當勸助使行賢聖法、律，無染無汙<note n="e31.98"/>，寂靜無為。若有比丘欲行道者，普<note n="e31.99"/>共行此四事之法。所以然者，法之恭養<note n="e31.100"/>三尊，最尊、最上，無能及者。如是，諸比丘！當作是學！」
爾時，諸比丘<note n="e31.101"/>聞佛所說，歡喜奉行！
<sid n="267"/><note n="e31.102"/>
聞如是：
一時，佛在舍衛國祇樹給孤獨園。
爾時，世尊告諸比丘：「有四事行跡<note n="e31.103"/>。云何為四？有樂行跡所行愚惑，此名初行跡；復有樂行跡所行速疾；復有苦行跡所行愚惑；復有苦行跡所行速疾。
「彼云何名為樂行跡所行愚惑？或有一人貪欲熾盛，瞋恚、愚癡熾盛，所行甚苦，不與行本相應，彼人五根愚闇亦不捷<note n="e31.104"/>疾。云何為五？所謂信根、精進根、念根、定根、慧根<note n="e31.105"/>。若以愚意求三昧盡有漏者，是謂名為樂行跡鈍根得道者也<note n="e31.106"/>。
「彼云何名為樂根行跡速疾？或有一人無欲、無淫；然於貪欲，恆自偏少不殷勤，為瞋恚、愚癡極為減少，五根捷疾無有放逸。云何為五？所謂信根、精進根、念根、定根、慧根，是謂五根。然得五根成於三昧，盡有漏成無漏，是謂名為利根行於道跡也<note n="e31.107"/>。
「彼云何名為苦行跡行於愚惑？或<note n="e31.108"/>有一人淫意偏多，瞋恚、愚癡熾盛。彼以此法而自娛樂，盡有漏成無漏，是謂名為苦行跡鈍根者也<note n="e31.109"/>。
「云何苦行跡行於速疾？於是，或有一人少欲少淫，無有瞋恚，亦不起想，行此三法<note n="e31.110"/>。爾時，有此五根，無有缺漏。云何為五？所謂信根、精進根、念根、定根、慧根，是謂為五。彼以此法得三昧，盡有漏成無漏，是謂苦行跡利根者也<note n="e31.111"/>。
「是謂比丘有此四行跡，當求方便，捨前三行跡，後一行者當共奉行。所以然者，苦行跡三昧者難得， *以得便成道，久存於世。所以然者，不可以樂求樂，由苦然後成道。是故，諸比丘！恆以方便，成此行跡。如是，諸比丘！當作是學！」
爾時，諸比丘聞佛所說，歡喜奉行！
<sid n="268"/><note n="e31.112"/>
聞如是：
一時，佛在羅閱<note n="e31.113"/>城迦蘭陀竹園所，與大比丘眾五百人俱。
爾時，四梵志皆得五通，修行善法，普集一處，作是<note n="e31.114"/>論議<note n="e31.115"/>：「此伺命<note n="e31.116"/>來時不避豪強，各共隱藏，使伺命不知來處。」
爾時，一梵志飛在空中，欲得免死，然不免其死，卽在空中而命終。第二梵志復入大海水底，欲得免死，卽於彼命終。彼第三梵志欲得免死，入須彌山腹中，復於中死。彼第四梵志入地至金剛際<note n="e31.117"/>，欲得免死，復卽彼而命終。
爾時，世尊以天眼觀見四梵志，各各避死，普共命終。爾時，世尊便說此偈：
「非空非海中，非入山石間；
無有地方所，脫之<note n="e31.118"/>不受死。」
爾時，世尊告諸比丘：「於是，比丘！有梵志四人集在一處，欲得免死，各歸所奔，故不免死。一人在空，一人入海水，一人入山腹中，一人入地，皆共同死。是故，諸比丘！欲得免死者，當思惟四法本。云何為四？一切行無常，是謂初法本，當念修行。一切行苦，是謂第二法本，當共思惟。一切法無我，此第三法本，當共思惟。滅盡為涅槃，是謂第四法本，當共思惟。如是，諸比丘！當共思惟此四法本。所以然者，便脫生、老、病、死、愁、憂、苦、惱，此是苦之元本。是故，諸比丘！當求方便，成此四法。如是，諸比丘！當作是學！」
爾時，諸比丘聞佛所說，歡喜奉行！
<sid n="269"/><note n="e31.119"/>
聞如是：
一時，佛在舍衛國祇樹給孤獨園。
爾時，世尊告諸比丘：「三十三天有四園觀，諸天於中而自娛樂，五樂自娛。云何為四<note n="e31.120"/>？難檀槃那園觀<note n="e31.121"/>、麁澀園觀<note n="e31.122"/>、晝夜園觀<note n="e31.123"/>、雜種園觀<note n="e31.124"/>然<note n="e31.125"/>四園之內有四浴池：極<note n="e31.126"/>冷浴池、香味浴池、輕便浴池、清澈<note n="e31.127"/>浴池。云何為四？一者<note n="e31.128"/>難陀浴池，二名難陀頂浴池，三名蘇摩浴池，四名歡悅浴池。
「比丘當知：田園之內有此四浴池，令人身體香潔無有塵垢。何以故名為<note n="e31.129"/>難檀槃那園？若三十三天入難檀槃那園已，心性喜悅，不能自勝，於中而自娛樂，故名為難檀槃那園。
「復以何故名為麁 *澀園觀？若三十三天入此園中已，身體極麁，猶如冬時以香塗身，身體極麁。此亦如是，若三十三天入此園中已，身體極麁不與常同，以是之故，名為麁 *澀園觀。
「復以何故名為晝 *夜之園？若使三十三天入此園中已，爾時諸天顏色各異，作若干種形體，猶如婦女著種種衣裳，不與本形同。此亦如是，若三十三天入此園中已，作若干種色不與本同，以是<note n="e31.130"/>故名為晝 *夜之園。
「復以何故名為雜種之園？爾時，最尊之天及中天、下天，入此園<note n="e31.131"/>已，皆同一類，設復最下之天不<note n="e31.132"/>得入餘三園中，猶如轉輪聖王所入之園，餘王不復得入園中浴洗，人民之類正可得遙見耳！此亦如是，若最尊神天所入園中浴洗，餘小天不復得入，是故名為雜種浴池。
「復以何故名為難陀浴池？若三十三天入此池中已，極懷歡悅<note n="e31.133"/>，是故名為難陀浴池。
「復以何故名為難陀頂浴池？若三十三天入此池中已，兩兩捉手摩其頂而浴洗，正使天女亦復如是，以是之故，名為難陀頂浴池。
「復以何故名為蘇摩浴池？若<note n="e31.134"/>三十三天入此池中已，爾時諸天顏貌，盡同人色，無有若干，是故名為蘇摩浴池。
「復以<note n="e31.135"/>何故名為歡悅浴池？若三十三天入此池中已，盡無憍慢上下之想，望<note n="e31.136"/>意偏少，爾時盡同一心而浴洗，故名為歡悅浴池。是謂，比丘！有此因緣，便有此之名。
「今如來正法之中亦復如是，有四園之名。云何為四？一者慈園，二者悲園，三者喜園，四者護園。是謂，比丘！如來正法之中有此四園。
「復以何故名為慈園？比丘當知：由此慈園生梵天上，從梵天終，當生豪尊之家，饒財多寶，恆有五樂自娛，未曾離目，以是之故，名為慈園。
「復以何故名為悲園？比丘當知：若能親近悲解脫心，生梵光音天，若來生人中，生豪族家，無有瞋恚，亦饒財多寶，故名為悲園。
「復以何故名為喜園？若能親近喜園者，生光音天，若來生人間，國王家生<note n="e31.137"/>，恆懷歡喜，故名為喜園。
「復以何故名為護園？若有人親近護者，生無想天，壽八萬四千劫，若復來生人<note n="e31.138"/>中，當生中國家，亦無瞋恚，恆護一切非法之行，以是故<note n="e31.139"/>名為護園。
「比丘當知：如來正法之中有此四園，使諸聲聞得遊戲其中。然如來此四園之中有四<note n="e31.140"/>浴池，使我聲聞於中洗浴而自遊戲，盡有漏成無漏，無復塵垢。云何為四？一名有覺有觀浴池，二名無覺無觀浴池，三名護念浴池，四名不苦不樂<note n="e31.141"/>浴池。
「以何等故名為有覺有觀浴池？若有比丘得初禪已，於諸法中恆有覺、觀，思惟諸法，除去結纏，永無有餘，以是之故，名為有覺有觀。
「復以何故名為無覺無觀浴池？若有比丘得二禪已，滅有覺、有觀，以禪為食，以是故名之<note n="e31.142"/>為無覺無觀。
「復以何故名為護念浴池？若<note n="e31.143"/>比丘得三禪已，滅有覺、有觀，無<note n="e31.144"/>覺、無觀，恆護念三<note n="e31.145"/>禪，以是之故，名為護念浴池<note n="e31.146"/>。
「復以何故名為不苦不樂浴池？若有比丘得四禪已，亦不念樂，復不<note n="e31.147"/>念苦，亦不念過去當來之法，但<note n="e31.148"/>用心於現在法中，以是之故，名為不苦不樂浴池。
「是故，諸比丘！如來正法之<note n="e31.149"/>中有此四浴池，使我聲聞於中洗浴，滅二十一結<note n="e31.150"/>，度生死海，入涅槃城。是故<note n="e31.151"/>，諸比丘！若欲度此生死海者，當求方便，滅二十一結，入涅槃城。如是，諸比丘！當作是學！」
爾時，諸比丘聞佛所說，歡喜奉行！
<sid n="270"/><note n="e31.152"/>
聞如是：
一時，佛在舍衛國祇樹給孤獨園。
爾時，世尊告諸比丘：「猶如四大毒蛇極為凶暴，舉著一函中。若有人從四<note n="e31.153"/>方來<note n="e31.154"/>，欲令活、不求死，欲求樂、不求苦，不愚不闇，心意不亂，無所繫屬。
「是時，若王、若王大臣喚此人而告之曰：『今有四大毒蛇極為兇暴，汝今當隨時將養沐浴令淨，隨時飲食無令使乏。今<note n="e31.155"/>正是時，可往施行<note n="e31.156"/>。』是時，彼人心懷恐懼<note n="e31.157"/>，不敢直<note n="e31.158"/>前，便捨，馳走莫知所湊<note n="e31.159"/>。復<note n="e31.160"/>重告彼人作是語：『今使五人皆持刀劍而隨汝後，其有獲汝者，當斷其命，不足稽遲！』
「是時，彼人畏四大毒蛇，復畏五人捉持刀劍者，馳走東西，不知如何<note n="e31.161"/>？復告彼人曰：『今復使六怨家使<note n="e31.162"/>隨汝後，其有得者當斷其命；欲所為者可時辦<note n="e31.163"/>之。』是時，彼人畏四大毒蛇，復畏五人持刀杖<note n="e31.164"/>者，復畏六怨家，便馳走東西，彼人若<note n="e31.165"/>見空墟之中，欲入中藏，若值空舍，若破牆間無堅牢處，若<note n="e31.166"/>見空器，盡無所有。若復有人與此人親友，欲令免濟，便告之曰：『此間空閑之處多諸賊寇，欲所為者今可隨意。』
「是時，彼人復畏四大毒蛇，復畏五人持刀 *杖者，復畏六怨家，復畏空墟村中，便馳走東西。彼人前行，若見大水極深且廣，亦無人民及橋梁可度得至彼岸，然復彼人所立之處多諸惡<note n="e31.167"/>賊。是時，彼人作是思惟：此水極為深廣，饒諸賊寇，當云何得度<note n="e31.168"/>彼岸？我今可集聚材木草蘘<note n="e31.169"/>作栰，依此栰從此岸得至彼岸。是時，彼人便集薪草作栰已，卽得至彼岸，志不移動。
「諸比丘當知：我今作喻，當念解之。說此義時，為有何義？言四毒蛇者，卽四大是也。云何為四大？所謂地種、水種、火種、風種，是謂四大。五人持刀劍者，此是五盛陰也。云何為五？所謂色陰、痛陰、想陰、行陰、識陰是也。六怨家者，欲愛是也。空村者，內六入是也。云何為六？所謂六入者：眼入、耳入、鼻入、口入、身入、意入。
「若有智慧<note n="e31.170"/>者而觀眼時，盡空無所有，亦不牢固；若復觀耳、鼻、口、身、意時，盡空無所有，皆虛、皆寂，亦不牢固。云水者，四流是也。云何為四？所謂欲流、有流、見流、無明流<note n="e31.171"/>。大栰者，賢聖八品道是也。云何為八？正見、正治、正語、正方便、正業、正命、正念、正定，是謂賢聖八品道也。水中求度者，善權方便精進之力也。此岸者，身邪也；彼岸者，滅身邪也。此岸者，阿闍世國界也；彼岸者，毗沙王國界也。此岸者，波旬國界也；彼岸者，如來之境界也。」
是時，諸比丘聞佛所說，歡喜奉行！
<sid n="271"/><note n="e31.172"/>
聞如是：
一時，佛在舍衛國祇樹給孤獨園，爾時世尊與大比丘眾五百人俱。
爾時，舍衛城中有一優婆塞，而命終還生舍衛城中大長者家，最大夫人妊<note n="e31.173"/>身。爾時，世尊以天眼觀，清淨無瑕穢，見此優婆塞生舍衛城中最富長者家。卽於其日，復有梵志身壞命終，生地獄中，爾時世尊亦以天眼觀。復<note n="e31.174"/>卽以其日，阿那邠邸長者命終，生善處天上，是時世尊亦以天眼觀。卽以<note n="e31.175"/>其日，有一比丘而取滅度，世尊亦以天眼觀見。
爾<note n="e31.176"/>時，世尊見<note n="e31.177"/>此四事已，便說斯偈：
「若人受胞胎，惡行入地獄，
善者生天上，無漏入涅槃。
賢者今受胎，梵志入地獄，
須達生天上，比丘取滅度。」
是時，世尊從靜室<note n="e31.178"/>起，詣普集講堂而就坐。爾時，世尊告諸比丘：「今有四事，若人能修行者，身壞命終，得生人中。云何為四？所謂身、口、意、命清淨無瑕穢者，若命終時得生人中。
「若復，比丘！更有四法，有人習行者，入地獄中。云何為四？所謂身、口、意、命不清淨。是謂，比丘！有此四法，若有人親近者，身壞命終，生地獄中。
「復次，比丘！復有四法，習修行者，生善處天上。云何為四？惠施、仁愛、利人、等利。是謂，比丘！有人行此法<note n="e31.179"/>者，身壞命終，生善處天上。
「復次，比丘！更有四法，若有人行此法<note n="e31.180"/>者，身壞命終，盡有漏，成無漏心解脫、智慧解脫：生死已盡，梵行已<note n="e31.181"/>立，所作已 *辦，更不復受胎，如實知之。云何為四？有覺有觀禪、無覺無觀禪、護念<note n="e31.182"/>禪、苦樂滅禪，是謂<note n="e31.183"/>比丘有四事法。若有人習行者，盡有漏，成無漏心解脫、智慧解脫：生死已盡，梵行已立，所作已 *辦，更不復受胎，如實知之。
「是故，諸比丘！若有族姓子、四部之眾，欲生人中者，當求方便，行身、口、意、命清淨；若得生天上者，亦當求方便，行四恩；若得盡有漏，成無漏心解脫、智慧解脫，亦當求方便，行四禪。如是，諸比丘！當作是學！」
爾時，諸比丘聞佛所說，歡喜奉行！
<sid n="272"/><note n="e31.184"/>
聞如是：
一時，佛在毗舍離<note n="e31.185"/>城外林中。
爾時，世尊告諸比丘：「我昔未成佛道時，爾時依彼大畏山而住。是時彼山，其有欲心、無欲心入中者衣毛皆豎。若復極盛熱時，野馬<note n="e31.186"/>縱橫，露其形體而坐，夜便入深林中。若復極寒之日，風雨<note n="e31.187"/>交流，晝便入林中，夜便露坐。
「我爾時，正能誦一偈，昔所未聞，昔所未見也：
『澹淡<note n="e31.188"/>夜安，大畏山中，
露其形體，是我誓願。』
「若我至冢間，取彼死人之衣，而覆形體。爾時，若案吒村人來取木支<note n="e31.189"/>，著我耳中，或著鼻中，或有唾者，或有溺<note n="e31.190"/>者，或以土坌其身上；然我爾時，終不起意，向彼人民。爾時，有此護心。爾時，有嵰牛<note n="e31.191"/>之處，設見犢子𡱁<note n="e31.192"/>便取食之；若無犢子𡱁者，便取大牛𡱁食之。爾時，食此之食，我復作是念：今用食為？乃可終日不食。時我 *以生此念，諸天便來到我所，而作是言：『汝今勿復斷食；若當斷食者，我當以甘露精氣相益，使存其命。』爾時，我復作是念：今 *以斷食，何緣復使諸天送甘露與我？今身將有虛詐。是時，我復作是念：今可食麻米之餘。
「爾時，日食一麻一米，形體劣弱，骸骨相連，頂上生瘡，皮肉<note n="e31.193"/>自墮，猶如敗壞瓠盧<note n="e31.194"/>，亦不成就我頭。爾時亦復如是，頂上生瘡，皮 *肉自墮，皆由不食故也，亦如深水之中星宿現中。爾時，我眼亦復如是，皆由不食故，猶如故車敗壞。我身亦復如是，皆悉敗毀<note n="e31.195"/>不可承順。亦如駱駝腳跡，兩尻亦復如是。若我以手按<note n="e31.196"/>摩腹時，便值脊骨；若按脊時，復值腹皮；身<note n="e31.197"/>體羸弱者，皆由不食故。
「我爾時，復以一麻一米，以此為食，竟無所益，亦復不得上尊之法。若我意中欲大小便者，卽便倒地不能自起居。是時，諸天見已，便作是說：『此沙門瞿曇以<note n="e31.198"/>取滅度。』或復有諸天，而作是說：『此沙門未命終，今必命終。』或復有諸天，而作是說：『此沙門亦非命終，此沙門實是阿羅漢；夫羅漢之法有此苦行。』
「我爾時，猶有神識，知外來機趣。時，我復作是念：今可入無息禪中。便入無息禪中，數出入息，我今<note n="e31.199"/>以數出入息<note n="e31.200"/>，覺知有氣從耳中出，是時風聲如似雷鳴。爾時，復<note n="e31.201"/>作是念：我今閉<note n="e31.202"/>口塞耳，使息不出。息 *以不出，是時內氣便從手腳中出，正使氣不得<note n="e31.203"/>從耳、鼻、口出，爾時內聲如似雷吼，我爾時亦復如是，是時神識猶隨身迴。
「是時，復作是念：我宜更入無息禪中。是時，盡塞諸孔之息，我 *以塞諸出入息。是時，便患頭額痛，如似有人以鑽鑽頭，我亦如是極苦頭痛。爾時，我故有神識，爾時我復作是念：我今更可坐禪，息氣不得出入。爾時，我便塞出入息，是時諸息盡集腹中。爾時，息轉時極為少類<note n="e31.204"/>，猶如屠牛之家，以刀殺牛。我亦如是，極患苦痛。亦如兩健人共執一劣人<note n="e31.205"/>於火上炙<note n="e31.206"/>，極患疼痛<note n="e31.207"/>不可堪忍。我亦如是，此苦疼痛<note n="e31.208"/>不可具陳。爾時，我猶有神識存，當我爾時坐禪之日，形體不作人色；其中有人見已，而作是說：『此沙門顏色極黑。』有<note n="e31.209"/>人見已，而作是說：『此沙門顏色似終<note n="e31.210"/>。』比丘當知：我六年之中作此苦行，不得上尊之法。
「爾時，我作是念：今日可食一果<note n="e31.211"/>。爾時我便食一果。當我食一果之日，身形萎弱不能自起居，如年百二十，骨節離散不能扶持<note n="e31.212"/>。比丘當知：爾時一果者，如似今日小棗耳！爾時，我復作是念：此非<note n="e31.213"/>成道之本，故當更有餘道。爾時，我復作是念：我自憶昔日<note n="e31.214"/>，在父王樹下無淫、無欲，除去惡<note n="e31.215"/>不善法，遊於初禪；無覺、無觀，遊於二禪；護<note n="e31.216"/>念清淨無有眾想，遊於三禪；無復苦樂，意念清淨，遊於四禪。此或能是道，我今當求此道。
「我六年之中勤苦求道而不剋獲；或臥荊棘之上；或臥板木鐵釘之上；或懸鳥<note n="e31.217"/>身體遠地，兩腳在上而頭首向地；或交腳𨀛踞；或養長鬚髮<note n="e31.218"/>未曾[才*煎]<note n="e31.219"/>除；或日暴<note n="e31.220"/>火炙；或盛冬坐冰，身體沒水；或寂寞不語；或時一食；或時二食；或時三食、四食<note n="e31.221"/>，乃至七食<note n="e31.222"/>；或食菜果；或食稻麻；或食草根；或食木實；或食花香；或食種種果蓏；或時倮形；或時著弊壞之衣；或著莎草之衣；或著毛毳之衣；或時以人髮覆形；或時養髮；或時取他髮益戴。如是，比丘！吾昔苦行乃至於斯，然不獲四法之本。云何為四？所謂賢聖戒律難曉難知；賢聖智慧難曉難知；賢聖解脫<note n="e31.223"/>難曉難知；賢聖三昧<note n="e31.224"/>難曉難知。是謂，比丘！有此四法，吾昔苦行不獲此要。
「爾時，我復作是念：吾今要當求無上之道。何者是無上之道？所謂向四法是也──賢聖戒律、賢聖三昧、賢聖智慧、賢聖解脫。爾時，我復作是念：不可以此羸劣之體，求於上尊之道；多少<note n="e31.225"/>食精微之氣，長育身體，氣力熾盛，然後得修行道。當食精微之氣，時五比丘捨我還退：『此沙門瞿曇性行錯亂，以捨真法而就邪業。』
「當我爾時，卽從座<note n="e31.226"/>起，東向經行。是時，我復作是念：過去久遠恆沙諸佛，成道之處為在何所？是時，虛空神天住在上，而語我曰：『賢士當知：過去恆沙諸佛世尊，坐於道樹清涼蔭<note n="e31.227"/>下而得成佛。』時，我復作是念：為坐何處得成佛道？坐耶？立耶？是時，諸天復來告我，而作是說：『過去恆沙諸佛世尊，坐於草蓐，然後成佛。』
「是時，去我不遠，有吉祥梵志在側刈草，卽往至彼，問<note n="e31.228"/>：『汝是何人？為名何等？為有姓耶？』梵志報曰：『我名吉祥，其姓弗星。』我爾時語彼人曰：『善哉！善哉！如是姓字，世之希有；姓名不虛，必成其號，當使現世吉無不利，生、老、病、死，永使除盡。汝姓弗星，與我共<note n="e31.229"/>同，吾今欲有<note n="e31.230"/>所求，見惠少草。』吉祥問<note n="e31.231"/>曰：『瞿曇！今日用斯草為？』爾時，我報吉祥曰：『吾欲敷樹王下求於四法。云何為四？所謂賢聖戒律、賢聖三昧、賢聖智慧、賢聖解脫。』
「比丘當知：爾時，吉祥躬自執草詣樹王所。吾卽坐其上，正身正意，結跏<note n="e31.232"/>趺坐，繫<note n="e31.233"/>念在前。爾時，貪欲意解，除諸惡法，有覺、有觀，遊志初禪；有覺、有觀除盡，遊志<note n="e31.234"/>二、三<note n="e31.235"/>禪；護念清淨<note n="e31.236"/>，憂喜除盡，遊志四禪。我爾時以清淨之心，除諸結使，得無所畏，自識宿命無數來變。我便自憶無數世事，或一生、二生、三、四、五生、十生、二十、三十、四十、五十、百生、千生、百千萬生、成劫、敗劫<note n="e31.237"/>、無數成劫、無數敗劫、無數成敗之劫，我曾死此生彼，從彼命終而來生此，原<note n="e31.238"/>其本末因緣所從，憶如此無數世事。
「我復以天眼清淨無瑕穢，觀眾生類生者、終者，善趣、惡趣，善色<note n="e31.239"/>、惡色，若好、若醜，隨其行本，皆悉知之。或有眾生身修惡行，口修惡行，意修惡行，誹謗賢聖，造邪業本，與邪見相應，身壞命終，生地獄中。或有眾生之類，身、口、意行善，不誹謗賢聖，與正<note n="e31.240"/>見相應，身壞命終，生於人間，是謂此眾生身、口、意行無有邪業。我以三昧之心清淨無瑕穢，有漏盡，成無漏心解脫、智慧解脫：生死已盡，梵行已立，所作已辦，更不復受胎，如實知之。卽成<note n="e31.241"/>無上正真之道。
「若使比丘，或有沙門、婆羅門明了諸趣，然此趣原<note n="e31.242"/>本吾昔未始不行，除一淨居天上不來此世；或復沙門、婆羅門當可所生之處，然我不生者，則非其宜，已生淨居天，不復來此世間<note n="e31.243"/>。卿等 *以得賢聖戒律，我亦得之；賢聖三昧，卿等亦得，我亦得之；賢聖智慧，卿等亦得，我亦得之<note n="e31.244"/>；賢聖解脫，卿等亦得，我亦得之；賢聖解脫知見，卿等亦得，我亦得之<note n="e31.245"/>；以斷胞胎之根，生死永盡，更不復受胞<note n="e31.246"/>胎。
「是故，諸比丘！當求方便，成就四法。所以然者，若比<note n="e31.247"/>丘得此四法者，成道不難，如我今日成無上正真之道，皆由四法而得成果。如是，諸比丘！當作是學！」
爾<note n="e31.248"/>時，諸比丘聞佛所說，歡喜奉行！
<sid n="273"/><note n="e31.249"/>
聞如是：
一時，佛在舍衛國祇樹給孤獨園。
爾時，世尊告諸比丘：「過去久遠，三十三天釋提桓因將<note n="e31.250"/>諸玉女，詣<note n="e31.251"/>難檀槃那園遊<note n="e31.252"/>。
「是時，有一天人便說此偈：
『不見難檀園，則不知有樂；
諸天之所居，無有過是者。』
「是時，更<note n="e31.253"/>有天語彼天言：『汝今無智不能分別正理，憂苦之物，反<note n="e31.254"/>言是樂；無牢之物，而言是牢；無常之物，反言是常；不堅要<note n="e31.255"/>之物，復言堅要。所以然者，汝竟<note n="e31.256"/>不聞如來說偈乎？
『一切行無常，生者必有死；
不生必不死，此滅最為樂。』
「『彼<note n="e31.257"/>有此義，又有此偈，云何方言此處最為樂耶？
「『汝今當知：如來亦說有四流法，若一切眾生沒在此流者，終不得道。云何為四？所謂欲流、有流、見流、無明流。
「『云<note n="e31.258"/>何<note n="e31.259"/>名為欲流？所謂五欲是也。云何為五？所謂若眼見色起眼識<note n="e31.260"/>想；若耳聞聲起識想；若鼻嗅香起識想；若舌知味起識想；若身知細滑起識想，是謂名為欲流。
「『云何名為有流？所謂有者，三有是也。云何為三？所謂欲有、色有、無色有，是謂名為有流也。
「『云何名為見流？所謂見流者；世有常、無常；世<note n="e31.261"/>有邊見、無邊見；彼身彼命、非身非命；有如來死無如來死，若有如來死若<note n="e31.262"/>無如來死，亦非有如來死亦非無如來死，是謂名為見流。
「『彼云何無明流？所謂無明者，無知、無信、無見，心意貪欲恆有希望，及其五蓋：貪欲蓋、瞋恚蓋、睡眠蓋、調戲蓋、疑蓋。若復不知苦、不知集<note n="e31.263"/>、不知盡、不知道，是謂名為無明流。天子當知：如來說此四流，若有人沒在此者，亦不能得道。』
「是時，彼天聞此語已，猶如力士<note n="e31.264"/>屈伸<note n="e31.265"/>臂頃，從三十三天沒，來至我所，頭面禮足，在一面立。爾時，彼天而白我言：『善哉！世尊！快說此語<note n="e31.266"/>！如來乃說四流。若凡夫之人不聞此四流者，則不獲四樂。云何為四？所謂休<note n="e31.267"/>息樂、正覺樂、沙門樂、涅槃樂。若凡夫之人不知此四流者，不獲此四樂。』作是語已，我復告曰：『如是，天子！如汝所言，若不覺此四流，則不覺此四樂。』
「我時與彼天人漸漸共論，所謂論者：施論、戒論、生天之論，欲不淨想，漏為大患，出要為樂。爾時，天人 *以發歡喜之心；是時，我便廣演說四流之法，及說四樂。爾時，彼天專<note n="e31.268"/>心一意，思惟此法已，諸塵垢盡，得法眼淨。我今亦說此四法、四樂，便得四諦之法。如是，諸比丘！當作是學！」
爾時，諸比丘聞佛所說，歡喜奉行！
<sid n="274"/><note n="e31.269"/>
聞如是：
一時，佛在舍衛國祇樹給孤獨園。
爾時，世尊告諸比丘：「當修無常想，當廣布無常想。已修無常想，廣布無常想，斷欲界愛、色<note n="e31.270"/>愛、無色愛<note n="e31.271"/>，盡斷無明，盡斷憍慢，猶如燎燒草木，皆悉除盡，此亦<note n="e31.272"/>如是。若修無常想，盡除斷一切諸結。所以然者，往昔久遠有一天子，將五百玉女前後導從，出遊難檀槃那園中<note n="e31.273"/>戲盧<note n="e31.274"/>；轉詣迦尼樹下五欲自娛樂。時，彼天子登樹遊戲，心意錯亂，並復採華，卽便墮樹而命終，生此舍衛城中大長者家。是時，五百玉女椎<note n="e31.275"/>胸喚呼，不能自勝。
「我爾時，以天眼觀見天子，而命<note n="e31.276"/>終生舍衛城中大長者家，經八、九月便生男兒，端正<note n="e31.277"/>無雙，如桃華色。是時，長者子漸漸長大，父母便求婦處。取<note n="e31.278"/>婦未久便復命終，生大海中，作龍蛇形。是時，彼長者居門大小，追慕號哭，痛毒傷心。是時，彼龍復為金翅鳥所食，身壞命終，生地獄中。是時，諸龍女追慕情切，實不可言！」
爾時，世尊便說此偈：
「彼天採華時，心意亂不寧；
猶水飄<note n="e31.279"/>村落，悉沒不得濟。
是時玉女眾，圍遶而啼哭；
顏貌極端 *正，愛華而命終。
人中亦啼哭，失我窮腸子；
尋腹取命終，無常之所壞。
龍女隨後追，諸龍皆共集；
七頭極勇<note n="e31.280"/>猛，金翅之所害。
諸天亦愁憂，人中亦復爾；
龍女亦愁憂，地獄受苦痛。
四諦之妙法，如實而不知；
有生亦有死，不脫長流海。
是故當起想，修諸清淨法；
必當離苦惱，更不受有患。
「是故，諸比丘！常當修行無常想，廣布無常想，便斷色愛、無色愛，亦斷憍慢，無明永盡無餘。如是，諸比丘！當作是學！」
爾時，諸比丘聞佛所說，歡喜奉行！
<sid n="275"/><note n="e31.281"/>
聞如是：
一時，佛在舍衛國祇樹給孤獨園。
爾時，目連弟子、阿難弟子二人共談：「我等二人同聲經唄<note n="e31.282"/>，誰者為勝？」
是時，眾多比丘聞此二人各各共論。聞已，便往至世尊所，頭面禮足，在一面坐。爾時，眾多比丘白世尊言：「今有二人共論：『我等二人共誦經唄，何者為妙？』」
爾時，世尊告一比丘：「汝往呼此二比丘使來。」
比丘對曰：「如是，世尊！」
比丘從佛受教，卽往至彼二人所，語彼二人曰：「世尊喚卿！」
是時，二人聞比丘語已，卽至世尊所，頭面禮足，在一面住。
爾時，世尊告二人曰：「汝等愚人實有此語：『我等共誦經唄，何者為妙？』」
二人對曰：「如是，世尊！」
世尊告曰：「汝等頗聞我說此法共競諍<note n="e31.283"/>乎？如此之法，何異梵志？」
諸比丘對曰：「不聞如來而說此法。」
世尊告曰：「我由來不與諸比丘而說此法，當諍勝負耶？然我今日所<note n="e31.284"/>說法，欲有降伏，有所教化。若有比丘受法之時，當念思惟四緣之法，意<note n="e31.285"/>與契經、阿毗曇、律共相應不？設共相應者，當念奉行！」
爾時，世尊便說此偈：
「多誦<note n="e31.286"/>無益事，此法非為妙；
猶算<note n="e31.287"/>牛頭數<note n="e31.288"/>，此非<note n="e31.289"/>沙門要。
若少多誦習，於法而行法；
此法極為上，可謂沙門法。
雖誦千章，不義何益？
不如一句<note n="e31.290"/>，聞可得道。
雖誦千言，不義何益？
不如一義，聞可得道。
千千為敵<note n="e31.291"/>，一夫勝之；
未若自勝，已<note n="e31.292"/>忍者上。
「是故，諸比丘！自今 *以後，未復諍訟有勝負心。所以然者，當念<note n="e31.293"/>降伏一切人民。若復比丘有勝負心，共諍訟心而共競者，卽以法、律治彼。比丘！以是之故，當自修行！」
是故<note n="e31.294"/>，二比丘聞佛此語已，卽從 *座起，禮世尊足，而求悔<note n="e31.295"/>過：「自今已後，更不復為，唯願世尊受其 *悔過！」
世尊告曰：「大法之中快得改<note n="e31.296"/>過，自知有諍<note n="e31.297"/>競之心，聽汝 *悔過。諸比丘！更莫復爾。如是，諸比丘！當作是學！」
爾時，諸比丘聞佛所說，歡喜奉行！
增上‧坐‧行跡，無常‧園觀池<note n="e31.298"/>，
無漏‧無息禪，四樂‧無諍訟。
增壹阿含經卷第二十三<note n="e31.299"/> 