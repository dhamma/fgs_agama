馬血天子問八政<note n="e43.2"/>品第四十三之一<note n="e43.3"/>
<font color="#800000"><b>（三八○）</b></font><note n="e43.4"/>
聞如是：
一時，佛在舍衛國祇樹給孤獨園。
馬血天子<note n="e43.5"/>非人之時<note n="e43.6"/>，至世尊所，頭面禮足，在一面立。爾時，天子白世尊言：「向者生此念：在地步度，可盡此世界不乎？我今問世尊，可以步盡世界不耶<note n="e43.7"/>？」
世尊告曰：「汝今以何義理而作此問？」
天子白佛言：「我昔日一時至婆<note n="e43.8"/>伽梵天所。是時，梵天遙見我來，而語我言：『善來，馬血天子！此處無為之境，無生、無老、無病、無死、無終、無始，亦無愁、憂、苦、惱。』當我爾時，復作是念：此是涅槃道耶？何以故？涅槃之中無生、老、病、死、愁、憂、苦、惱。此是世界之極邊耶？設當是世界邊際者，是為世間可步度耶<note n="e43.9"/>？」
世尊告曰：「汝今神足為何等類？」
天子白佛言<note n="e43.10"/>：「猶如力士善於射術，箭去無礙；我今神足其德如是，無所罣礙。」
世尊告曰：「我今問汝，隨所樂報之。猶如有四男子善於射術，然彼四人各向四方射，設有人來，意欲盡攝四面之箭<note n="e43.11"/>，使不墮地。云何，天子！此人極為捷疾不耶？乃能使箭不墮于<note n="e43.12"/>地。
「天子當知：上日月前有捷<note n="e43.13"/>步天子，行來進止復踰斯人之<note n="e43.14"/>捷疾，然日月宮殿行甚於斯。計彼人天子及日月宮殿之疾，故不如三十三天之速疾也；計三十三天之疾，不如豔天之疾。如是，諸天所有神足，各各不相及<note n="e43.15"/>。假使汝今有此神德，如彼諸天，從劫至劫，乃至百劫，猶不能盡世境界<note n="e43.16"/>。所以然者，地界方域不可稱計。
「天子當知：我過去久遠世時，曾作仙人，名為馬血，與汝同字。欲愛已盡，飛行虛空，無所觸礙。我爾時，神足與人有異，彈指之頃，已<note n="e43.17"/>能攝此四方箭，使<note n="e43.18"/>不墮落。時，我以有此神足，便作是念：我今能以此神足，可盡境地<note n="e43.19"/>邊際乎？卽涉<note n="e43.20"/>世界而不能盡其方域。命終之後，進德修業而成佛道，坐樹王下，端坐思惟往<note n="e43.21"/>昔經歷所施為事：本為仙人，以此神德猶不能盡其方面，當以何神力而得<note n="e43.22"/>究其邊際乎？時，我復作是念：要當乘賢聖<note n="e43.23"/>八品之<note n="e43.24"/>徑路，然後乃得盡生死邊際。
「彼云何名為乘<note n="e43.25"/>賢聖八品 *之徑路？所謂正見、正治、正語、正業、正命、正方便、正念、正三昧<note n="e43.26"/>。天子！又知斯名賢聖八品道，得盡世界之邊際。諸過去恆沙諸佛得盡世界者，盡用此賢聖八品道而究世界。正使將來諸佛世尊出現世者，當以此賢聖之道得盡邊際。」
爾時，世尊便說此偈：
「步涉無究竟，得盡世界者；
地種不可稱，非神足所及。
凡夫施設意，於中起迷惑；
不別真正法，流轉五道中。
賢聖八品道，以此為舟船；
諸佛之所行，而究世界邊。
正使當來佛，彌勒之等類；
亦用八種道，得盡於世界。
是故有智士，修此 *賢聖道；
晝夜習行之，便至無為處。」
是時，馬血天子從如來聞說賢聖八品道，卽於座上，諸塵垢盡，得法眼淨。爾時，天子卽以頭面禮足，遶佛三匝，便退而去。是時，彼天子卽其日，以天種種好華散如來上，卽時便<note n="e43.27"/>說斯偈：
「流轉生死久，欲 *涉度世界；
賢聖八品道，不知又不見。
今我以見諦，又聞八品道；
便得盡邊際，諸佛所到處。」
爾時，世尊可彼天子所說。時，彼天子以見佛可之，卽禮世尊足，便退而去。
爾時，彼天子聞佛所說，歡喜奉行！
<font color="#800000"><b>（三八一）</b></font><note n="e43.28"/>
聞如是：
一時，佛在舍衛國祇樹給孤獨園。
爾時，世尊告諸比丘：「我今當說賢聖八關齋法<note n="e43.29"/>。汝等善思念之，隨喜<note n="e43.30"/>奉行！」爾時，諸比丘從佛受教。
世尊告曰：「彼云何名為八關齋法？一者不殺生，二者<note n="e43.31"/>不與不<note n="e43.32"/>取，三者不淫，四者不妄語，五者不飲酒，六者不過時食，七者不處高廣之牀，八者遠離作倡伎樂、香華塗身。是謂，比丘！名為賢聖八關齋法。」
是時，彼<note n="e43.33"/>優波離白佛言：「云何修行八關齋法？」
世尊告曰：「於是，優波離！若善男子、善女人，於八日、十四日、十五日<note n="e43.34"/>，往詣沙門若長老比丘所，自稱名字，從朝至暮如羅<note n="e43.35"/>漢，持心不移 *不動，刀杖不加羣生，普慈於一切：『我今受齋法，一無所犯，不起殺心，習彼真人之教：不盜，不淫，不妄語，不飲酒，不過時食，不在高廣之座，不習作倡伎樂、香華塗身。』
設有智慧者，當作是說；假令無智者，當教彼如此之教。又彼比丘當一一指授，無令失次，亦莫超越。復當教使發誓願。」
優波離白佛言：「云何當發願？」
世尊告曰：「彼發願時：『我今以此八關齋法，莫墮地獄、餓鬼、畜生，亦莫墮八難之處，莫處邊境，莫墮凶弊之處，莫與惡知識從事，父母專正，無習邪見，生中國中，聞其<note n="e43.36"/>善法，分別思惟，法法成就。持此齋法功德，攝取一切眾生之善<note n="e43.37"/>，以此功德，惠施彼人，使成無上正真之道，持此誓願之福，施成三乘，使不中退。復持此八關齋<note n="e43.38"/>法，用學佛道、辟支佛道、阿羅漢道，諸世界學正法者亦習此業，正使將來彌勒佛出現世時，如來、至真、等正覺值遇彼會，使得時度。』彌勒出現世時，聲聞三會<note n="e43.39"/>，初會之時九十六億比丘之眾，第二之會九十四億比丘之眾，第三會<note n="e43.40"/>九十二億比丘之眾，皆是阿羅漢，諸漏已盡，亦值彼王及國土教授師，作如是之教，無令缺漏。」
是時，優波離白世尊言：「設彼善男子、善女人雖持八關齋，於中不發誓願者，豈不得大功德乎？」
世尊告曰：「雖獲其福，福不足言<note n="e43.41"/>。所以然者，我今當說：
「過去世時，有王名寶岳，以法治化，無有阿曲，領此閻浮提<note n="e43.42"/>境界。爾時，有佛名曰寶藏<note n="e43.43"/>如來、至真、等正覺、明<note n="e43.44"/>云成為、善逝、世間解、無上士<note n="e43.45"/>、道法御、天人師，號佛、眾祐，出現於世。彼王有女名曰<note n="e43.46"/>牟尼，顏貌殊特，面如桃華色，皆由前世供養諸佛之所致也。爾時，彼佛亦復三會，聲聞初<note n="e43.47"/>會之時一億六萬八千之眾，第二之會一億六萬之眾，第三之會一億三萬之眾，皆是阿羅漢，諸漏已盡。
「是時，彼佛與諸弟子說如此之法：『諸比丘！當念坐禪，勿有懈怠。復求方便，誦習經戒。』彼佛侍者名曰滿願，多聞第一，如我今日阿難比丘多聞最勝。時，彼滿願比丘白寶藏佛言：『諸有比丘諸根闇鈍，亦不精進<note n="e43.48"/>於禪定法<note n="e43.49"/>，又不誦習。今日世尊欲安此人著何聚中？』寶藏佛告曰：『設有比丘諸根闇鈍，不堪任行禪法<note n="e43.50"/>者，當修三上人法業。云何為三？所謂坐禪<note n="e43.51"/>、誦經、佐勸<note n="e43.52"/>眾事。』如是彼佛與諸弟子說如此微妙之法。
「爾時，有長老比丘，亦不堪任修行禪法。時，彼比丘便作是念：我今年衰長大，亦不能修其禪法，今當求願行勸助之法。是時，彼長老比丘入野馬城中，求燭火、麻油，日來供養寶藏如來，使明不斷。
「是時，王女牟尼見此長老比丘里巷乞求，卽問彼比丘曰：『比丘！今日為何所求？』比丘報曰：『聖<note n="e43.53"/>女當知：我年衰邁，不堪行禪法，故求乞脂油，用供養佛，續尊光明。』是時，彼女聞佛名號，歡喜踊躍，不能自勝，白彼長老比丘曰：『汝今，比丘！勿在餘處乞求，我自相供給，麻油燈炷盡相惠施。』
「是時，長老比丘受彼女施，日來取油供養寶藏如來，持此功德福業，施與無上正真之道，口自演說：『年既衰大，又復鈍根，無有智慧得行禪法，持此功德之業，所生之處莫墮惡趣，使將來之<note n="e43.54"/>世值遇聖尊，如今寶藏如來無異；亦遇聖眾如今聖眾而無有異；說法亦當如今無異。』是時，寶藏如來知彼比丘心中所念，卽時便笑，口出五色光，而告之曰：『汝今，比丘！將來無數阿僧祇劫當作佛，號曰燈光如來、至真、等正覺。』是時，長老比丘歡喜踊躍，不能自勝，身心堅固，意不退轉，顏色特<note n="e43.55"/>勝，不與常同。
「時，彼牟尼女人見彼比丘顏色殊常<note n="e43.56"/>，卽前問曰：『比丘！今日顏色極為殊妙，不與常同，得何意故？』比丘報曰：『王女當知：向者，如來以甘露見灌。』牟尼女問曰：『云何如來以甘露見灌？』比丘報曰：『我為寶藏如來所授決<note n="e43.57"/>，言將來無數阿僧祇劫當得作佛，號曰燈光如來、至真、等正覺，身心牢固，意不退轉。如是，王女！為彼如來之所授決也。』王女問曰：『彼佛頗授我決乎？』長老比丘報曰：『我亦不知為授汝懐不？』
「是時，王女聞比丘說<note n="e43.58"/>已，卽乘羽寶<note n="e43.59"/>之車，往至寶藏如來所，頭面禮足，在一面坐。爾時，王女白佛言：『我今是<note n="e43.60"/>檀越施主，所須脂油恆相供給，然今世尊授彼比丘決，獨不見授;莂。』寶藏如來告曰：『發心求願，其福難量，何況以財惠施乎？』牟尼女報曰：『設當如來不授我;莂者，當自斷其命根。』寶藏如來報曰：『夫處女人之身，求作轉輪聖王者，終不獲也；求作帝釋者，亦不可獲也；求作梵天王者，亦不可得也；求作魔王者，亦不可得也；求作如來者，亦不可得也。』女曰：『我定不能得成無上道乎？』寶藏佛報曰：『能也，牟尼女！成無上正真道也。然王女當知：將來無數阿僧祇劫有佛出世，是汝善知識，彼佛當授汝決。』
「是時，王女白彼佛言：『受者清淨，施主穢濁乎？』寶藏佛告曰：『吾今所說者，心意清淨，發願牢固。』是時，王女語已，卽從座起，頭面禮足，遶佛三匝，便退而去。
「優波離當知：無數阿僧祇劫，燈光佛乃出現於世，治在鉢頭摩大國，與大比丘眾十六萬八千眾俱，國王<note n="e43.61"/>、人民悉來承事。是時，彼國有王名提波延那，以法治化，領此閻浮境界。是時，彼王請佛及比丘僧而飯食之。是時，燈光如來清旦著衣持鉢，將諸比丘眾入城。
「爾時，有梵志子名曰彌勒<note n="e43.62"/>，顏貌<note n="e43.63"/>端正<note n="e43.64"/>，眾中獨出，像如梵天，通諸經藏，靡不貫練，諸書咒術，皆悉明了，天文地理，靡不了知。是時，彼梵志遙見燈光佛來，顏貌殊特，世之奇異，諸根寂定，三十二相、八十種好，莊嚴其身。見已，便發喜豫之意，善心生焉：『書籍所載如來出現，甚為難遇，時時乃出，猶如優<note n="e43.65"/>鉢華時乃出<note n="e43.66"/>耳！我今當往試之。』是時，梵志手執五華往至世尊所，復作是念：其有三十二相者，名曰成佛。卽以五根<note n="e43.67"/>華散如來上，又求三十二相，唯見三十相，而不見二相，卽興狐疑：今觀世尊不見廣長舌及陰馬藏。卽時說此偈：
『聞有三十二，大人之相貌；
今不見二相，相好為具不？
頗有陰馬藏，貞潔不淫乎？
豈有廣長舌，舐耳覆面乎？
為我現其相，斷諸狐疑結；
陰馬及舌相，唯願欲見之！』
「是時，燈光佛卽入三昧定，使彼梵志見其二相。是時，燈光佛復出廣長舌，左右舐耳<note n="e43.68"/>放大光明，還從頂上入。是時，梵志見如來有三十二相具足。見已，歡喜踊躍，不能自勝，並<note n="e43.69"/>作是說：『唯願世尊當見觀察！我今持五華奉上如來，又持此身供養聖尊。』發此誓願時，彼五華在空中化成寶臺，極為殊妙，四柱四門。彼時，見交露臺已，歡喜踊躍，不能自勝，發此誓願：『使我將來之世作佛，當如燈光佛，弟子翼從，悉皆<note n="e43.70"/>如是。』
「是時，燈光佛<note n="e43.71"/>知彼梵志心中所念，卽時便笑。諸<note n="e43.72"/>佛世尊常法：若授決時世尊笑者，口出五色光明，遍照三千大千世界。是時，光明已照三千大千世界，日月無復光明，還從頂上入。設如來授決之時，光從頂上入；設授辟支佛決時，光從口出還入耳<note n="e43.73"/>中；若授聲聞;莂者，光從肩上入；若授生天之決者，是時光明從臂中入；若;莂生人中者，是時光明從兩脇入；若授生餓鬼決者，是時光明從腋入；若授生畜生決者，光明從膝入；若授生地獄決者，是時光明從腳底入。
「是時，梵志見光從頂上入，歡喜踊躍，不能自勝，卽布髮在地，並作是說：『設如來不授我決者，卽於此處自斷壞，不成諸根。』是時，燈光佛知梵志心中所念，卽告之曰：『汝速還起，將來之世，當成作佛，號釋迦文如來、至真、等正覺。』是時，摩納聞佛授決已，心懷踊躍，不能自勝。卽於彼處，得遍現三昧，踊在虛空，去地七仞<note n="e43.74"/>，叉手向燈光如來。
「汝優波離莫作異觀，爾時寶藏如來時長老比丘，豈是異人乎？爾時燈光如來是也。爾時王女牟尼，今我<note n="e43.75"/>是也。時寶藏如來<note n="e43.76"/>立我名號字釋迦文，我今以此因緣故，說此八關齋法。當發誓願，無願不果。所以然者，若彼女人<note n="e43.77"/>作是誓願，卽於彼劫成其所願也。若長老比丘不發誓願<note n="e43.78"/>者，終不成佛道。誓願之福不可稱記，得至甘露滅盡之處。如是，優波離！當作是學！」
爾時，優波離聞佛所說，歡喜奉行！
<font color="#800000"><b>（三八二）</b></font><note n="e43.79"/>
聞如是：
一時，佛在摩竭國界，與大比丘眾五百人俱，漸至江水側。
爾時，世尊見江水中，有大材木為水所漂，卽坐水側一樹下坐。爾時，世尊告諸比丘：「汝等頗見木為水所漂乎？」
諸比丘白佛言<note n="e43.80"/>：「唯然，見之。」
世尊告曰：「設當此木不著此岸，不著彼岸，又不中沒，復非<note n="e43.81"/>在岸上，不為人所捉，復 *非為非人所捉者，復 *非為水所迴轉，復 *非腐敗者，便當漸漸至海。所以然者，海<note n="e43.82"/>，諸江之原本。汝等比丘亦如是，設不著此岸，不著彼岸，又不中沒，復 *非在岸上，不為人<note n="e43.83"/>、非人所捉，亦不為水所迴轉，亦不腐敗，便<note n="e43.84"/>當漸漸至涅槃處<note n="e43.85"/>。所以然者，涅槃者，正見、正治、正語、正業、正命、正方便、正念、正定是涅槃之原本。」
爾時，有牧牛人名曰難陀<note n="e43.86"/>，憑杖而立。是時，彼牧牛人遙聞如是<note n="e43.87"/>所說，漸來至世尊所而立。爾時，牧牛人白世尊言：「我今亦不著此岸，不在彼岸，又非中沒，復非在岸上，不為人捉，復非為非人所捉，不為水所迴轉，亦非腐敗，漸<note n="e43.88"/>當至涅槃之處。唯願世尊聽在道次，得作沙門！」
世尊告曰：「汝今還主<note n="e43.89"/>牛已，然後乃得作沙門耳！」
牧牛人難陀報曰：「斯牛哀念犢故，自當還家。唯願世尊聽在道次！」
世尊告曰：「此牛雖當還家，故須汝往付授之。」
是時，牧牛人卽受其教，往付牛已，還至佛所，白世尊言：「今已付牛，唯願世尊聽作沙門！」是時，如來卽聽作沙門，受具足戒。
有一異比丘白世尊言：「云何為此岸？云何為彼岸？云何為中沒？云何在岸上？云何不為人所捉？云何不為非人所捉？云何不為水所迴轉？云何不腐敗？」
佛告比丘曰：「此岸者身<note n="e43.90"/>也；彼岸者 *身滅耶<note n="e43.91"/>；中沒者欲愛 *耶；在岸上者五欲也；為人所捉者，如有族姓子發此誓願：『持此功德福祐，作大國王，若作大臣。』非人所捉者，如有比丘有此誓願：『生四天王中及諸天中<note n="e43.92"/>而行梵行，今<note n="e43.93"/>持功德生諸天之中。』是謂名為非人所捉。為水所迴轉者，此是邪疑也。腐敗者，邪見、邪治、邪語、邪業、邪命、邪方便、邪念、邪定，此是腐敗也。」
是時，難陀比丘在閑靜之<note n="e43.94"/>處而自修剋，所以族姓 *之子，剃除鬚髮，出家學道者，修無上梵行：生死已盡，梵行已立，所作已辦，更不復受<note n="e43.95"/>。卽於座上成阿羅漢。
爾時，難陀聞佛所說，歡喜奉行！
<font color="#800000"><b>（三八三）</b></font><note n="e43.96"/>
聞如是：
一時，佛在羅閱城迦蘭陀竹園所，與大比丘眾五百人俱。
爾時，提婆達兜<note n="e43.97"/>以<note n="e43.98"/>失神足，阿闍世太子日遣五百釜食而供養之。是時，眾多比丘聞提婆達 *兜以失神足，又為阿闍世所供養，共相將詣佛所，頭面禮足，在一面坐。是時，眾多比丘白佛言：「提婆達 *兜者極大威力，今為阿闍世王所供養，日遣五百釜食。」
爾時，世尊聞此語已，告諸比丘：「汝等莫興此意，貪提婆達 *兜比丘利養；彼愚人由此利養自當滅亡。所以然者，於是，比丘！提婆達 *兜所以出家學者，不果其願。
「比丘當知：猶如有人出其村落，手執利斧，往詣大樹，先意所望，欲望大樹，及其到樹，持枝<note n="e43.99"/>葉而<note n="e43.100"/>還<note n="e43.101"/>。今此比丘亦復如是，貪著利養；由此利養，向他自譽，毀呰他人，比丘所行宜<note n="e43.102"/>，則不果其願。彼由此利養故，不<note n="e43.103"/>求方便、起勇猛心，如彼人求寶<note n="e43.104"/>不得，為智者所棄。
「設有比丘得利養已，亦不自譽，復不毀他人；或時復向他人自稱說：『我是持戒之人，彼是犯戒之士。』比丘所願者而不果獲，如人捨根<note n="e43.105"/>，持枝還家，智者見已：『此人雖持枝還家，然不識根。』此中比丘亦復如是，以得利養，奉持戒律，并修梵行，好修三昧。彼以此三昧心向他自譽：『我今得定，餘人無定。』比丘所應行法亦不果獲，猶如有人其求<note n="e43.106"/>實木，往至大樹，望其實，捨其枝葉，取其根持還。智者見已，便作是說：『此人別其根。』今此比丘亦復如是，興起利養，奉持戒律，亦不自譽，復非毀他人，修行三昧，亦復如是，漸行智慧。夫智慧者，於此法中最為第一。提婆達 *兜比丘於此法中竟不獲智慧、三昧，亦復不具戒律之法。」
有一比丘白世尊言：「彼提婆達 *兜者，云何不解戒律之法？彼有神德成就諸行，有此智慧，云何不解戒律之法？有智慧則有三昧，有三昧則有戒律。」
世尊告曰：「戒律之法者，世俗常數；三昧成就者，亦是世俗常數；神足飛行者，亦是世俗常數；智慧成就者，此是第一之義。」
是時，世尊便說此偈：
「由禪得神足，至上不究竟；
不獲無為際，還墮五欲中。
智慧最為<note n="e43.107"/>上，無憂無所慮；
久<note n="e43.108"/>畢獲等見，斷於生死有。
「比丘當知：以此方便，知提婆達 *兜不解戒律之法，亦復不解智慧、三昧之行。汝等比丘！莫如提婆達 *兜貪著利養。夫利養者，墮人<note n="e43.109"/>惡處，不至善趣。若<note n="e43.110"/>著利養，便習邪見，離於正見；習於邪治，離於正治；習於邪語，離於正語；習於邪業，離於正業；習於邪命，離於正命；習於<note n="e43.111"/>邪方便，離 *於正方便；習於邪念，離於正念；習於邪定，離於正定。是故，比丘！勿<note n="e43.112"/>起利養之心，制令不起；已起利養之心，求方便而滅之。如是，比丘！當作是學！」
當說此微妙之法，六十餘比丘捨除法服，習白衣行；復有六十餘比丘，漏盡意解，諸塵垢盡，得法眼淨。
爾時，諸比丘聞佛所說，歡喜奉行！
<font color="#800000"><b>（三八四）</b></font><note n="e43.113"/>
聞如是：
一時，佛在舍衛國祇樹給孤獨園。
爾時，世尊告諸比丘：「我今當說船筏譬喻，汝等善思念之，戢在心懷！」
諸比丘對曰：「如是，世尊！」諸比丘從佛受教。
世尊告曰：「彼云何名為船筏譬喻？若汝等行路<note n="e43.114"/>為賊所擒，當執心意，無起惡情；當起慈、悲、喜<note n="e43.115"/>、護心，遍滿諸方所<note n="e43.116"/>，無量無限不可稱計。持心當如地，猶如此地亦受於淨，亦受於不淨，屎尿穢惡皆悉受之，然地不起增減之心，不言此好、此醜。汝今所行亦當如是。設為賊所擒獲，莫生惡念，起增減心，亦如地、水、火、風，亦受於惡，亦受於好，都無增減之<note n="e43.117"/>心；起慈、悲、喜、護 *之心，向一切眾生。所以然者，行善之法猶可捨之，何況惡法而可翫習！如<note n="e43.118"/>有人遭恐難 *之處，欲<note n="e43.119"/>度難處至安隱 *之處，隨意馳走，求其安處。彼見大河極為深廣，亦無船、橋而可得渡至彼岸者；然所立 *之處極為恐難，彼岸無為。
「爾時，彼人思惟方計：此<note n="e43.120"/>河水極深且廣<note n="e43.121"/>，今可收拾材木草葉，縛筏求渡，依此筏已，從此岸得至彼岸。爾時，彼人卽收拾材木草葉，縛筏而<note n="e43.122"/>渡<note n="e43.123"/>，從此岸至<note n="e43.124"/>彼岸。彼人已渡岸，復作是念：此筏於我，多所饒益，由此筏得濟厄難，從有恐之地，得至無為之處。我今不捨此筏，持用自隨。云何，比丘！彼人所至到處，能用此筏自隨乎？為不能耶？」
諸比丘對曰：「不也，世尊！彼人所願，今已果獲，復用筏自隨乎？」
佛告比丘：「善法猶可捨，何況非法！」
爾時，有一比丘白世尊言：「云何當捨於法，而況非法？我等豈非由法學道乎？」
世尊告曰：「依憍慢滅憍慢<note n="e43.125"/>、慢慢、增上慢、自慢、邪見慢、慢中慢、增上慢，以無慢滅慢慢，滅無慢、正慢，滅邪慢、增上之慢，盡滅四慢。我昔未成佛道，坐樹王下時，便生此念：欲界之中誰最豪貴，我當降伏<note n="e43.126"/>？此欲界之中，天及人民，皆悉靡伏。時，我復重作是念：聞有弊魔波旬，今當與彼戰。以降波旬，一切憍慢豪貴之天，一切靡伏。時我，比丘！於座上笑，使魔波旬境界皆悉震動。」
虛空之中聞說偈聲：
「捨真淨王法，出家學甘露；
設剋廣<note n="e43.127"/>願者，空此三惡趣。
我今集兵眾，瞻彼沙門顏；
設不用我計，執腳擲海表。」
增壹阿含經卷第三十八