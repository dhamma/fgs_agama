　　　　八眾誦第五
<font color="#800000"><b> 一○五○（一○六二）</b></font><note n="s38.1"/>
如是我聞：
一時，佛住舍衛國祇樹給孤獨園。
時，有尊者善生，新剃鬚髮，著袈裟衣，正信、非家、出家學道，來詣佛所，稽首佛足，退坐一面。
爾時，世尊告諸比丘：「諸比丘！當知此善生善男子有二處端嚴：一者剃除鬚髮，著袈裟衣，正信、非家、出家學道。二者盡諸有漏，無漏心解脫、慧解脫，現法自知作證：我生已盡，梵行已立，所作已作，自知不受後有。」爾時，世尊卽說偈言：
「寂靜盡諸漏，比丘莊嚴好，
離欲斷諸結，涅槃不復生，
持此最後身，摧伏魔怨敵。」
佛說此經已，諸比丘聞佛所說，歡喜奉行！
<font color="#800000"><b> 一○五一（一○六三）</b></font><note n="s38.2"/>
如是我聞：
一時，佛住舍衛國祇樹給孤獨園。
時，有異比丘<note n="s38.3"/>形色醜陋，難可觀視，為諸比丘之所輕慢，來詣佛所。
爾時，世尊四眾圍遶，見彼比丘來，皆起輕想，更相謂言：「彼何等比丘？隨路而來，形貌醜陋，難可觀視，為人所慢。」
爾時，世尊知諸比丘心之所念，告諸比丘：「汝等見彼比丘來，形狀甚醜，難可視見，令人起慢不？」
諸比丘白佛：「唯然，已見。」
佛告諸比丘：「汝等勿於彼比丘起於輕想。所以者何？彼比丘已盡諸漏，所作已作，離諸重擔，斷諸有結，正智，心善解脫。諸比丘！汝等莫妄量於人，唯有如來能量於人。」
彼比丘詣佛所，稽首佛足，退坐一面。
爾時，世尊復告諸比丘：「汝等見此比丘稽首作禮，退坐一面不？」
比丘白佛：「唯然，已見。」
佛告諸比丘：「汝等勿於是比丘起於輕想；……乃至汝等莫量於人，唯有如來能知人耳。」爾時，世尊卽說偈言：
「飛鳥及走獸，莫不畏師子，
唯師子獸王，無有與等者！
如是智慧人，雖小則為大，
莫取其身相，而生輕慢心。
何用巨大身，多肉而無慧，
此賢勝智慧，則為上士夫！
離欲斷諸結，涅槃永不生，
持此最後身，摧伏眾魔軍。」
佛說此經已，諸比丘聞佛所說，歡喜奉行！
<font color="#800000"><b> 一○五二（一○六四）</b></font><note n="s38.4"/>
如是我聞：
一時，佛住王舍城迦蘭陀竹園。
爾時，提婆達多<note n="s38.5"/>有利養起，摩竭陀王阿闍世<note n="s38.6"/>毘提希子日日侍從五百乘車，來詣提婆達多所，日日持五百釜食，供養提婆達多，提婆達多將五百人別眾受其供養。
時，有眾多比丘晨朝著衣持鉢，入王舍城乞食，聞提婆達多有如是利養起，……乃至五百人別眾受其供養。乞食已，還精舍，擧衣鉢，洗足畢，往詣佛所，稽首佛足，退坐一面，白佛言：「世尊！我等晨朝著衣持鉢，入王舍城乞食，聞提婆達多有如是利養起，……乃至五百人別眾受其供養。」
佛告諸比丘：「汝等莫稱是提婆達多所得利養。所以者何？彼提婆達多別受利養，今則自壞，他世亦壞。譬如芭蕉、竹、蘆<note n="s38.7"/>，生果卽死，來年亦壞；提婆達多亦復如是，受其利養，今世則壞，他世亦壞。譬如駏驉<note n="s38.8"/>，受胎必死；提婆達多亦復如是，受諸利養，今世亦壞，他世亦壞。彼愚癡提婆達多隨幾時受其利養，當得長夜不饒益苦。是故，諸比丘！當如是學：我設有利養起，莫生染著！」爾時，世尊卽說偈言：
「芭蕉生果死，竹、蘆<note n="s38.9"/>實亦然，
駏驉坐妊<note n="s38.10"/>死，士以貪自喪。
常行非義行，多知不免愚，
善法日損減，莖枯根亦傷。」
佛說此經已，諸比丘聞佛所說，歡喜奉行！
<font color="#800000"><b> 一○五三（一○六五）</b></font><note n="s38.11"/>
如是我聞：
一時，佛住舍衛國祇樹給孤獨園。
爾時，舍衛國有手比丘<note n="s38.12"/>是釋氏子，在舍衛國命終。
時，有眾多比丘，晨朝著衣持鉢，入舍衛城乞食，聞手比丘釋氏<note n="s38.13"/>子於舍衛國命終。聞已，入舍衛城，乞食還，擧衣鉢，洗足畢，詣佛所，稽首佛足，退坐一面，白佛言：「世尊！今日晨朝，眾多比丘著衣持鉢，入舍衛城乞食，聞釋氏子手比丘於舍衛國命終。云何，世尊！手比丘命終，當生何處？云何受生？後世云何？」
佛告諸比丘：「是手比丘成就三不善法，彼命終當生惡趣泥犁中。何等三不善法？謂貪欲、瞋恚、愚癡。此三不善法結縛於心，釋種子手比丘生惡趣泥犁中。」爾時，世尊卽說偈言：
「貪欲、瞋恚、癡，結縛士夫心，
內發還自傷，猶如竹 *蘆實。
無貪、恚、癡心，是說為黠慧，
內發不自傷，是名為勝士<note n="s38.14"/>。
是故當離貪、瞋恚、癡冥心；
比丘智慧明，苦盡般涅槃。」
佛說此經已，諸比丘聞佛所說，歡喜奉行！
<font color="#800000"><b> 一○五四（一○六六）</b></font>
如手比丘，難陀修多羅亦如是說。
<font color="#800000"><b> 一○五五（一○六七）</b></font><note n="s38.15"/>
如是我聞：
一時，佛住舍衛國祇樹給孤獨園。
爾時，尊者難陀是佛姨母子，好著好衣，染色，擣治光澤，執持好鉢，好作嬉戲調笑而行。
時，有眾多比丘來詣佛所，稽首佛足，退坐一面，白佛言：「世尊！尊者難陀是佛姨母子，好著好衣，擣治光澤，執持好鉢，好作嬉戲調笑而行。」
爾時，世尊告一比丘：「汝往詣難陀比丘所，語言：『難陀！大師語汝<note n="s38.16"/>！』」
時，彼比丘受世尊教，往語<note n="s38.17"/>難陀言：「世尊語汝！」
難陀聞已，卽詣佛所，稽首佛足，退住一面。
佛告難陀：「汝實好著好衣，擣治光澤，好作嬉戲調笑而行不？」
難陀白佛：「實爾，世尊！」
佛告難陀：「汝佛姨母子，貴姓<note n="s38.18"/>出家，不應著好衣服，擣令光澤，執持好鉢，好作嬉戲調笑而行。汝應作是念：我是佛姨母子，貴姓<note n="s38.19"/>出家，應作阿練若，乞食，著糞掃衣，常應讚歎著糞掃衣，常<note n="s38.20"/>處山澤，不顧五欲。」
爾時，難陀受佛教已，修阿蘭若行，乞食，著糞掃衣，亦常讚歎著糞掃衣者，樂處山澤，不顧愛欲。爾時，世尊𣈳說偈言：
「難陀何見汝，修習阿蘭若？
家家行乞食，身著糞掃衣，
樂處於山澤，不顧於五欲。」
佛說此經已，尊者難陀聞佛所說，歡喜奉行！
<font color="#800000"><b> 一○五六（一○六八）</b></font><note n="s38.21"/>
如是我聞：
一時，佛在<note n="s38.22"/>舍衛國祇樹給孤獨園。
爾時，尊者低沙自念：我是世尊姑子兄弟故，不修恭敬，無所顧錄，亦不畏懼，不堪諫止。
時，有眾多比丘往詣佛所，稽首佛足，退坐一面，白佛言：「世尊！尊者低沙自念是世尊姑子兄弟故<note n="s38.23"/>，不修恭敬，無所顧錄，亦不畏懼，不堪諫止。」
爾時，世尊告一比丘：「汝往詣低沙比丘所，語言：『低沙！大師語汝！』」
時，彼比丘受世尊教，往語低沙比丘言：「世尊語汝！」
低沙比丘卽詣佛所，稽首佛足，退住一面。
佛告低沙：「汝實作是念：我是世尊姑子兄弟，不修恭敬，無所顧錄，亦不畏懼，不堪忍諫不？」
低沙白佛：「實爾，世尊！」
佛告低沙：「汝不應爾！汝應念言：我是世尊姑子兄弟故，應修恭敬畏懼，堪忍諫止。」爾時，世尊𣈳說偈言：
「善哉汝低沙！離瞋恚為善；
莫生瞋恚心，瞋恚者非善。
若能離瞋慢，修行軟下心，
然後於我所，修行於梵行。」
佛說此經已，低沙比丘聞佛所說，歡喜隨喜，作禮而去。
<font color="#800000"><b> 一○五七（一○六九）</b></font><note n="s38.24"/>
如是我聞：
一時，佛住舍衛國祇樹給孤獨園。
時，有尊者毘舍佉般闍梨子<note n="s38.25"/>，集供養堂<note n="s38.26"/>，為眾多比丘說法，言辭滿足，妙音清徹，句味辯<note n="s38.27"/>正，隨智慧說，聽者樂聞，無所依說，顯現深義<note n="s38.28"/>，令諸比丘一心專聽。
爾時，世尊入晝<note n="s38.29"/>正受<note n="s38.30"/>，以淨天耳過於人耳，聞說法聲，從三昧起，往詣講堂，於大眾前坐，告毘舍佉般闍梨子：「善哉！善哉！毘舍佉！汝能為諸比丘於此供養堂，為眾多比丘說法，言辭滿足，……乃至顯現深義，令諸比丘專精敬重，一心樂聽，汝當數數為諸比丘如是說法，令諸比丘專精敬重，一心樂聽，當得長夜以義饒益，安隱樂住。」爾時，世尊卽說偈言：
「若不說法者，愚智雜難分，
此愚此智慧，無由自顯現，
善說清涼法，因說智乃彰。
說法為明照，光顯大仙幢，
善說為仙幢，法為羅漢幢。」
佛說此經已，尊者毘舍佉般闍梨子聞佛所說，歡喜隨喜，作禮而去。
<font color="#800000"><b> 一○五八（一○七○）</b></font><note n="s38.31"/>
如是我聞：
一時，佛住舍衛國祇樹給孤獨園。
時，有眾多比丘集供養堂，悉共作衣。時，有一年少比丘，出家未久，初入法、律，不欲營助諸比丘作衣。
時，眾多比丘詣世尊所，稽首禮足，退坐一面，白佛言：「世尊！時，有眾多比丘集供養堂，為作衣故。有一年少比丘，出家未久，始入法、律，不欲營助諸比丘作衣。」
爾時，世尊問彼比丘：「汝實不欲營助諸比丘作衣耶？」
彼比丘白佛言：「世尊！隨我所能，當力營助。」
爾時，世尊知彼比丘心之所念，告諸比丘：「汝等莫與是年少比丘語。所以者何？是比丘得四增心法<note n="s38.32"/>，正受現法安樂住，不勤而得。若彼本心<note n="s38.33"/>所為，剃鬚髮，著袈裟衣，出家學道，增進修學，現法自知作證：我生已盡，梵行已立，所作已作
，自知不受後有。」爾時，世尊卽說偈言：
「非下劣方便，薄德少智慧，
正向於涅槃，免脫煩惱𡚒。
此賢年少者，逮得上士處，
離欲、心解脫，涅槃不復生，
持此最後身，摧伏眾魔軍。」
佛說此經已，諸比丘聞佛所說，歡喜奉行！
<font color="#800000"><b> 一○五九（一○七一）</b></font><note n="s38.34"/>
如是我聞：
一時，佛住舍衛國祇樹給孤獨園。
時，有比丘名曰上座<note n="s38.35"/>，獨住一處，亦常讚歎獨一住者，獨行乞食，食已，獨還，獨坐禪思。
時，有眾多比丘詣佛所，稽首佛足，退坐一面，白佛言：「世尊！有尊者名曰上*座，樂一獨處，亦常讚歎獨一住者，獨入聚落乞食，獨出聚落，還至住處，獨坐禪思。」
爾時，世尊語一比丘：「汝往詣彼上 *座比丘所，語上 *座比丘言：『大師告汝！』」
比丘受教，詣上 *座比丘所，白言：「尊者！大師告汝！」
時，上 *座比丘卽時奉命，詣世尊所，稽首禮足，退住一面。
爾時，世尊告上 *座比丘：「汝實獨一靜處，讚歎獨處者，獨行乞食，獨出聚落，獨坐禪思耶？」
上 *座比丘白佛：「實爾，世尊！」
佛告上 *座比丘：「汝云何獨一處，讚歎獨住者，獨行乞食，獨還住處，獨坐禪思？」
上 *座比丘白佛：「我唯獨一靜處，讚歎獨住者，獨出乞食，獨行聚落，獨坐禪思。」
佛告上 *座比丘：「汝是一住者，我不言非一住，然更有勝妙一住。何等為勝妙一住？謂比丘前者枯乾，後者滅盡，中無貪喜，是婆羅門心不猶豫，已捨憂悔，離諸有愛，群聚使斷，是名一住，無有勝住過於此者！」爾時，世尊卽說偈言：
「悉映於一切，悉知諸世間，
不著一切法，悉離一切愛；
如是樂住者，我說為一住。」
佛說此經已，尊者上 *座聞佛所說，歡喜隨喜，作禮而去。
<font color="#800000"><b>  一○六○（一○七二）</b></font><note n="s38.36"/>
如是我聞：
一時，佛在舍衛國祇樹給孤獨園。
時，有尊者僧迦藍<note n="s38.37"/>於拘薩羅人<note n="s38.38"/>間遊行，至舍衛國祇樹給孤獨園。彼僧迦藍比丘有本二<note n="s38.39"/>，在舍衛國中，聞僧迦藍比丘於拘薩羅人間遊行，至舍衛國祇樹給孤獨園。聞已，著好衣服，莊嚴華瓔<note n="s38.40"/>，抱其兒來詣祇洹，至僧迦藍比丘房前。
爾時，尊者僧迦藍出房露地經行。時，彼本二來到其前，作是言：「此兒幼小，汝捨出家，誰當養活？」
時，僧迦藍比丘不共語。如是再三，亦不共語。
時，彼本二作如是言：「我再三告，不與我語，不見顧視，我今置兒。」著經行道頭而去，言<note n="s38.41"/>：「沙門！此是汝子，汝自養活，我今捨去<note n="s38.42"/>。」
尊者僧迦藍亦不顧視其子。
彼本二復言：「是沙門今於此兒都不顧視，彼必得仙人難得之處。善哉！沙門！必得解脫。」情願不遂，抱子而去。
爾時，世尊入晝正受，以天耳過人之耳，聞尊者僧迦藍本二所說，卽說偈言：
「來者不歡喜，去亦不憂慼，
於世間和合<note n="s38.43"/>，解脫不染著，
我說彼比丘，為真婆羅門。
來者不歡喜，去亦不憂慼，
不染亦無憂，二心俱寂靜，
我說是比丘，是真婆羅門！」
佛說此經已，尊者僧迦藍聞佛所說，歡喜隨喜，作禮而去。
<font color="#800000"><b> 一○六一（一○七三）</b></font><note n="s38.44"/>
如是我聞：
一時，佛住舍衛國祇樹給孤獨園。
爾時，尊者阿難獨一靜處，作是思惟：有三種香，順風而熏，不能逆風。何等為三？謂根香、莖香、華香。或復有香，順風熏，亦逆風熏，亦順風逆風熏耶？作是念已，晡時從禪覺，往詣佛所，稽首佛足，退住一面，白佛言：「世尊！我獨一靜處，作是思惟：有三種香，順風而熏，不能逆風。何等為三？謂根香、莖香、華香。或復有香，順風熏、逆風熏，亦順風逆風熏耶？」
佛告阿難：「如是！如是！有三種香，順風熏，不能逆風，謂根香、莖香、華香。阿難！亦有香，順風熏、逆風熏、順風逆風熏。阿難！順風熏、逆風熏、順風逆風熏者，阿難！有善男子、善女人，在所城邑、聚落，成就真實法，盡形壽不殺生、不偷盜、不邪婬、不妄語、不飲酒，如是善男子、善女人，八方上下，崇善士夫，無不稱歎言：『某方某聚落善男子、善女人，持戒清淨，成真實法，盡形<note n="s38.45"/>壽不殺……乃至不飲酒。』阿難！是名有香順風熏、逆風熏、順風逆風熏。」爾時，世尊卽說偈言：
「非根莖華香，能逆風而熏，
唯有善士女，持戒清淨香，
逆順滿諸方，無不普聞知。
多迦羅<note n="s38.46"/>、栴檀<note n="s38.47"/>，優鉢羅<note n="s38.48"/>、末利<note n="s38.49"/>，
如是比諸香，戒香最為上！
栴檀等諸香，所熏少分限，
唯有戒德香，流熏上昇天。
斯等淨戒香，不放逸正受，
正智等解脫，魔道莫能入。
是名安隱道，是道則清淨，
正向妙禪定，斷諸魔結縛<note n="s38.50"/>。」
佛說此經已，尊者阿難聞佛所說，歡喜隨喜，作禮而去。
<font color="#800000"><b> 一○六二（一○七四）</b></font><note n="s38.51"/>
如是我聞：
一時，佛在摩竭提國人間遊行。與千比丘俱，皆是古昔縈髮<note n="s38.52"/>出家，皆得阿羅漢，諸漏已盡，所作已作，捨諸重擔，逮得己利，盡諸有結，正智，善解脫，到善建立<note n="s38.53"/>支提<note n="s38.54"/>杖林<note n="s38.55"/>中住。
摩竭提王瓶沙<note n="s38.56"/>聞世尊摩竭提國人間遊行，至善建立 *支提杖林中住，與諸小王群臣翼<note n="s38.57"/>從，車萬二千、乘馬萬八千、步逐眾無數，摩竭提婆羅門長者悉皆從。
王出王舍城，詣世尊所，恭敬供養。到於道口，下車步進，及於內門，除去五飾，脫冠却蓋，除扇去劍刀<note n="s38.58"/>，脫革屣。到於佛前，整衣服，偏露右肩，為佛作禮，右遶三匝，自稱姓名，白佛言：「世尊！我是摩竭提王瓶沙。」
佛告瓶沙：「如是，大王！汝是瓶沙，可就此坐，隨其所安。」
時，瓶沙王重禮佛足，退坐一面，諸王大臣、婆羅門居士悉禮佛足，次第而坐。
時，;欝鞞羅迦葉<note n="s38.59"/>亦在座<note n="s38.60"/>中。
時，摩竭提婆羅門長者作是念：為大沙門從;欝鞞羅迦葉所修梵行耶？為;欝鞞羅迦葉於大沙門所修梵行耶？
爾時，世尊知摩竭提婆羅門長者心之所念，卽說偈而問言：
「;欝鞞羅迦葉，於此見何利？
棄汝先所奉，事火等眾事，
今可說其義，捨事火之由<note n="s38.61"/>。」
簕鞞迦葉<note n="s38.62"/>說偈白佛：
「錢財等滋味，女色五欲果，
觀察未來受，斯皆大垢穢；
是故悉棄捨，先諸奉火事。」
爾時，世尊復說偈問言：
「汝不著世間，錢財五色味，
復何捨天人？迦葉隨義說。」
迦葉復以偈答世尊言：
「見道離有餘，寂滅無餘跡，
無所有不著，無異趣異道，
是故悉棄捨，先修奉火事。
大會等受持，奉事於水火；
愚癡沒<note n="s38.63"/>於中，志求解脫道。
盲無智慧目，向生老病死，
不見於正路，永離生死道，
今始因世尊，得見無為道。
大龍所說力，得度於彼岸，
牟尼廣濟度，安慰無量眾，
今始知瞿曇，真諦超出者。」
佛復說偈歎迦葉言：
「善哉汝迦葉！先非惡思量，
次第分別求，遂至於勝處。
「汝今，迦葉！當安慰汝徒眾之心。」
時，;欝鞞羅迦葉卽入正受，以神足力向於東方，上昇虛空，作四種神變，行、住、坐、臥，入火三昧，擧身洞然，青、黃、赤、白、頗梨紅色。身上出水，身下出火，還燒其身，身上出水以灌其身。或身上出火，以燒其身，身下出水，以灌其身。如是種種現化神通息已，稽首佛足，白佛言：「世尊！佛是我師，我是弟子。」
佛告迦葉：「我是汝師，汝是弟子，隨汝所安，復座而坐。」
時，;欝鞞羅迦葉還復故座<note n="s38.64"/>。
爾時，摩竭提婆羅門長者作是念：;欝鞞羅迦葉定於大沙門所修行梵行。
佛說此經已，摩竭提王瓶沙及諸婆羅門長者聞佛所說，歡喜隨喜，作禮而去。
<font color="#800000"><b> 一○六三（一○七五）</b></font><note n="s38.65"/>
如是我聞：
一時，佛住王舍城迦蘭陀竹園。
時，有陀驃摩羅子<note n="s38.66"/>，舊住王舍城，典知眾僧飲食<note n="s38.67"/>，床座隨次差請，不令越次。
時，有慈地<note n="s38.68"/>比丘，頻三過次得麁食處，食時辛苦，作是念：怪哉！大苦！陀驃摩羅子比丘有情故，以麁食惱我，令我食時極苦，我當云何為其作不饒益事？
時，慈地比丘有姊妹比丘尼，名蜜多羅<note n="s38.69"/>，住王舍城王園比丘尼眾中。蜜多羅比丘尼來詣慈地比丘，稽首禮足，於一面住。慈地比丘不顧眄，不與語。蜜多羅比丘尼語慈地比丘：「阿梨<note n="s38.70"/>！何故不見顧眄，不共言語？」
慈地比丘言：「陀驃摩羅子比丘數以麤食惱我，令我食時極苦，汝復棄我。」
比丘尼言：「當如何？」
慈地比丘言：「汝可至世尊所，白言：『世尊！陀驃摩羅子比丘非法不類，共我作非梵行波羅夷<note n="s38.71"/>罪。』我當證言：『如是，世尊！如妹所說。』」
比丘尼言：「阿梨<note n="s38.72"/>！我當云何於梵行比丘所，以波羅夷謗？」
慈地比丘言：「汝若不如是者，我與汝絕，不復來往言語、共相瞻視。」
時，比丘尼須臾默念，而作是言：「 *阿梨！欲令我爾，當從其教。」
慈地比丘言：「汝且待我先至世尊所，汝隨後來。」
時，慈地比丘卽往稽首，禮世尊足，退住一面。蜜多羅比丘尼卽隨後至，稽首佛足，退住一面，白佛言：「世尊！一何不善不類陀驃摩羅子！於我所作非梵行波羅夷罪。」
慈地比丘復白佛言：「如妹所說，我先亦知。」
爾時，陀驃摩羅子比丘卽在彼大眾中。
爾時，世尊告陀驃摩羅子比丘：「汝聞此語不？」
陀驃摩羅子比丘言：「已聞，世尊！」
佛告陀驃摩羅子比丘：「汝今云何？」
陀驃摩羅子白佛：「如世尊所知，如善逝所知。」
佛告陀驃摩羅子：「汝言如世尊所知，今非是時。汝<note n="s38.73"/>今憶念，當言憶念；不憶念，當言不憶念。」
陀驃摩羅子言：「我不自憶念。」
爾時，尊者羅睺羅住於佛後，執扇扇佛，白佛言：「世尊！不善不類是比丘尼言：『尊者陀驃摩羅子共我作非梵行。』慈地比丘言：『如是，世尊！我先已知，如妹<note n="s38.74"/>所說。』」
佛告羅睺羅：「我今問汝，隨意答我。若蜜多羅比丘尼來語我言：『世尊！不善不類羅睺羅！共我作非梵行波羅夷罪。』慈地比丘復白我言：『如是，世尊！如 *妹所說，我先亦知』者，汝當云何？」
羅睺羅白佛：「世尊！我若憶念，當言憶念；不憶念，當言不憶念。」
佛言<note n="s38.75"/>：「羅睺羅！愚癡人汝尚得作此語，陀驃摩羅子清淨比丘何以不得作如是語？」
爾時，世尊告諸比丘：「於陀驃摩羅子比丘當憶念，蜜多羅比丘尼當以自言滅<note n="s38.76"/>，慈地比丘僧當極善呵諫教誡：『汝云何見？何處見？汝何因往見？』」世尊如是教已，從 *座起，入室坐禪。
爾時，諸比丘於陀驃摩羅子比丘憶念，蜜多羅比丘尼與自言滅，慈地比丘極善呵諫教誡言：「汝云何見？何處見？何因往見？」
如是諫時，彼作是言：「彼陀驃摩羅子不作非梵行，不犯波羅夷，然陀驃摩羅子比丘三以麤惡食恐怖，令我食時辛苦。我於陀驃摩羅子比丘愛恚癡怖，故作是說，然陀驃摩羅子清淨無罪。」
爾時，世尊晡時從禪覺，至大眾前敷座而坐。諸比丘白佛言：「世尊！我等於陀驃摩羅子比丘所憶念持，蜜多羅比丘尼與自言滅，慈地比丘極善呵諫，……乃至彼言：『陀驃摩羅子清淨無罪。』」
爾時，世尊告諸比丘：「云何愚癡？以因飲食故，知而妄語！」爾時，世尊卽說偈言：
「若能捨一法，知而故妄語，
不計於後世，無惡而不為！
寧食熱鐵丸，如熾然炭火，
不以犯禁戒，而食僧信施！」
佛說此經已，諸比丘聞佛所說，歡喜奉行！
<font color="#800000"><b> 一○六四（一○七六）</b></font><note n="s38.77"/>
如是我聞：
一時，佛住王舍城迦蘭陀竹園。
爾時，尊者陀驃摩羅子詣佛所，稽首佛足，退住一面，白佛言：「世尊！我願於佛前取般涅槃。」
世尊默然。如是三啟，佛告陀驃摩羅子：「此有為諸行，法應如是！」
爾時，尊者陀驃摩羅子卽於佛前，入於三昧，如其正受，向於東方，昇虛空行，現四威儀，行、住、坐、臥，入火三昧，身下出火，擧身洞然，光焰四布，青、黃、赤、白、頗梨紅色。身下出火，還燒其身，身上出水，以灑其身。或身上出火，下燒其身，身下出水，上灑其身。周向十方，種種現化已，卽於空中，內身出火，還自焚其身，取無餘涅槃，消盡寂滅，令無遺塵。譬如空中然燈，油炷俱盡；陀驃摩羅子空中涅槃，身心俱盡，亦復如是。爾時，世尊卽說偈言：
「譬如燒鐵丸，其焰洞熾然，
熱勢漸息滅，莫知其所歸。
如是等解脫，度煩惱淤泥，
諸流永已斷，莫知其所之<note n="s38.78"/>，
逮得不動跡，入無餘涅槃！」
佛說此經已，諸比丘聞佛所說，歡喜奉行！
<font color="#800000"><b> 一○六五（一○七七）</b></font><note n="s38.79"/>
如是我聞：
一時，佛在央瞿多羅國<note n="s38.80"/>人間遊行。經<note n="s38.81"/>陀婆闍梨迦林中，見有牧牛者、牧羊者、採柴草者，及餘種種作人，見世尊行路，見已，皆白佛言：「世尊！莫從此道去！前有央瞿利摩羅<note n="s38.82"/>賊，脫恐怖人。」
佛告諸人：「我不畏懼！」作此語已，從道而去。彼再三告，世尊猶去。遙見央瞿利摩羅手執刀楯走向，世尊以神力現身徐行，令央瞿利摩羅駛<note n="s38.83"/>走不及。走極疲乏已，遙語世尊：「住！住！勿去！」
世尊竝行而答：「我常住耳，汝自不住！」
爾時，央瞿利摩羅卽說偈言：
「沙門尚 *駛行，而言我常住；
我今疲勌住，說言汝不住。
沙門說云何，我住汝不住？」
爾時，世尊以偈答言：
「央瞿利摩羅，我說常住者，
於一切眾生，謂息於刀杖；
汝恐怖眾生，惡業不休息。
我於一切蟲，止息於刀杖；
汝於一切蟲，常逼迫恐怖，
造作凶惡業，終無休息時。
我於一切神，止息於刀杖；
汝於一切神，長夜苦逼迫，
造作黑惡業，于今不止息。
我住於息<note n="s38.84"/>法，一切不放逸；
汝不見四諦，故不息放逸。」
央瞿利摩羅說偈白佛：
「久乃見牟尼，故隨路而逐；
今聞真妙說，當捨久遠惡。」
作如是說已，卽放捨刀楯，
投身世尊足：「願聽我出家！」
佛以慈悲心，大仙多哀愍，
告：「比丘善來！出家受具足。」
爾時，央瞿利摩羅出家已，獨一靜處，專精思惟：所以族姓子剃除鬚髮，著袈裟衣，正信、非家、出家學道，增修梵行，現法自知作證：我生已盡，梵行已立，所作已作，自知不受後有。
時，央瞿利摩羅得阿羅漢，覺解脫喜樂，卽說偈言：
「本受不害名，而中多殺害；
今得見諦名，永離於傷殺。
身行不殺害，口、意俱亦然；
當知真不殺，不迫於眾生。
洗手常血色，名央瞿摩羅，
浚流之所漂，三歸制令息。
歸依三寶已，出家得具足，
成就於三明，佛教作已作。
調牛以捶杖，伏象以鐵鈎；
不以刀捶杖，正度調天人。
利刀以水石，直箭以熅<note n="s38.85"/>火，
治材<note n="s38.86"/>以斧斤，自調以黠慧。
人前行放逸，隨後能自斂；
是則照世間，如雲解月現。
人前放逸行，隨後能自<note n="s38.87"/>斂；
於世恩愛流，正念而超出。
少壯年出家，精勤修佛教；
是則照世間，如雲解月現。
少壯年出家，精勤修佛教；
於世恩愛流，正念以超出。
若度諸惡業，正善能令滅；
是則照世間，如雲解月現。
人前造惡業，正善能令滅；
於世恩愛流，正念能超出。
我已作惡業，必向於惡趣，
已受於惡報，宿債<note n="s38.88"/>食已食。
若彼我怨憎，聞此正法者，
得清淨法眼，於我修行忍，
不復興鬪訟，蒙佛恩力故。
我慈<note n="s38.89"/>行忍辱，亦常讚歎忍；
隨時聞正法，聞已隨修行。」
佛說此經已，央瞿利摩羅聞佛所說，歡喜奉行！
<font color="#800000"><b> 一○六六（一○七八）</b></font><note n="s38.90"/>
如是我聞：
一時，佛住王舍城迦蘭陀竹園<note n="s38.91"/>。
時，有異比丘<note n="s38.92"/>於夜明相出時，出<font color="#000080"><a href="javascript:newWindow('images/1a038-1.bmp')">[;扌*;mso-bidi-language:AR-SA">翕</span>]</a></font>補河<note n="s38.93"/>邊，脫衣著岸邊，入水洗浴。浴已上岸，被一衣，待身乾。
時，有一天子放身光明，普照<font color="#000080"><a href="javascript:newWindow('images/1a038-1.bmp')">[;扌*;mso-bidi-language:AR-SA">翕</span>]</a></font>補河側，語比丘言：「汝少出家，鮮白髮黑，年始盛美，應習五欲，莊嚴瓔珞，塗香華鬘，五樂自娛。而於是時，違親背俗，悲泣別離，剃除鬚髮，著袈裟衣，正信、非家、出家學道。如何捨現前樂，而求非時之利？」
比丘答言：「我不捨現前樂求非時樂，我今乃是捨非時樂得現前樂。」
天問比丘：「云何捨非時樂得現前樂？」
比丘答言：「如世尊說，非時之欲，少味多苦，少利多難。我今於現法中，已離熾然，不待時節，能自通達，現前觀察，緣自知覺。如是，天子！是名捨非時樂得現前樂。」
天復問比丘：「云何復是如來所說，非時之欲，少樂多苦？云何復是如來所說，現法利樂，乃至緣自覺知？」
比丘答言：「我年少出家，不能廣宣如來所說正法、律儀。世尊近在迦蘭陀竹園，汝可往詣如來，問其所疑，如世尊說，隨憶<note n="s38.94"/>受持。」
天子復言：「比丘！於如來所，有諸力<note n="s38.95"/>天眾多圍遶，我先無問，未易可詣<note n="s38.96"/>。比丘！汝若能為先白世尊者，我可隨往。」
比丘答言：「當為汝去！」
天白比丘：「唯然，尊者！我隨後來。」
時，彼比丘往詣佛所，稽首禮足，退住一面，以<note n="s38.97"/>向天子往反問答具白世尊：「今者，世尊！彼天子誠實言者須臾應至，不誠實者自當不來。」
時，彼天子遙語比丘：「我已在此<note n="s38.98"/>！我已在此！」
爾時，世尊;卽說偈言：
「眾生隨愛想，以愛想而住；
以不知愛故，則為死方便。」
佛告天子：「汝解此偈者，便可發問。」
天子白佛：「不解，世尊！不解，善逝！」佛復說偈而告天子曰：
「若知所愛者，不於彼生愛；
彼此無所有，他人莫能說。」
佛告天子：「汝解此義者，便可發問。」
天子白佛：「不解，世尊！不解，善逝！」
佛復說偈言：
「見等勝劣者，則有言論生；
三事不傾動，則無軟中上。」
佛告天子：「解此義者，則可發問。」
天子白佛：「不解，世尊！不解，善逝！」
佛復說偈言：
「斷愛及名色，除慢無所繫，
寂滅息瞋恚，離結絕悕望，
不見於人天，此世及他世。」
佛告天子：「解此義者，乃可發問。」
天子白佛：「已解，世尊！已解，善逝！」
佛說此經已，彼天子聞佛所說，隨喜隨喜，即沒不現。
<font color="#800000"><b> 一○六七（一○七九）</b></font><note n="s38.99"/>
如是我聞：
一時，佛在王舍城迦蘭陀竹園。
時，有異比丘於後夜時至 *<font color="#000080"><a href="javascript:newWindow('images/1a038-1.bmp')">[; 扌*;mso-bidi-language:AR-SA">翕</span>]</a></font>補河邊，脫衣置岸邊，入水洗浴。浴已，還上岸，著一衣，待身乾。
時，有一天子放身光明，普照 *<font color="#000080"><a href="javascript:newWindow('images/1a038-1.bmp')">[; 扌*;mso-bidi-language:AR-SA">翕</span>]</a></font>補河側，問比丘言：「比丘！比丘！此是丘塚，夜則起烟，晝則火然，彼婆羅門見已而作是言：『壞此丘塚，發掘者智，持<note n="s38.100"/>以刀劍。』又見大龜，婆羅門見已，作是言：『除此大龜，發掘者智，持以刀劍。』見有氍氀，婆羅門見已，作此言：『卻此氍氀，發掘者智，持以刀劍。』見有肉段，彼婆羅門見已，作是言：『除此肉段，發掘者智，持以刀劍。』見有屠殺，婆羅門見已，作是言：『壞是屠殺處，發掘者智，持以刀劍。』見有楞耆<note n="s38.101"/>，彼婆羅門見已，作是言：『却此楞耆，發掘者智，持以刀劍。』見有二道，彼婆羅門見已，作是言：『除此二道，發掘者智，持以刀劍。』見有門扇，婆羅門見已，作是言：『却此門扇，發掘者智，持以刀劍。』見有大龍，婆羅門見已，作是言：『止！勿却大龍，應當恭敬。』比丘！汝來受此論，往問世尊，如佛所說，汝隨受持，所以者何？除如來，我不見世間諸天、魔、梵、沙門、婆羅門於此論心悅樂者，若諸弟子從我所聞，然後能說。」
爾時，比丘從彼天所聞此論已，往詣世尊，稽首禮足，退坐一面，以彼天子所問諸<note n="s38.102"/>論廣問世尊：「云何為丘塚？云何為夜則起烟？云何為晝則火然？云何是婆羅門？云何發掘？云何智者？云何刀劍？云何為大龜？云何氍氀？云何為肉段？云何為屠殺處？云何為楞耆？云何為二道？云何為門扇？云何為大龍？」
佛告比丘：「丘塚者，謂眾生身──𡸜四大色父母遺體，摶<note n="s38.103"/>食、衣服、覆蓋、澡<note n="s38.104"/>浴、摩飾、長養，皆是變壞磨滅之法。夜起烟者，謂有人於夜時起，隨覺隨觀。晝行其教──身業、口業<note n="s38.105"/>。婆羅門者，謂如來、應、等正覺。發掘者，謂精勤方便。智士者，謂多聞聖弟子。刀劍者，謂智慧刀劍。大龜者，謂五蓋。氍氀者，謂忿恨。肉段者，謂慳愱。屠殺者，謂五欲功德。楞耆者，謂無明。二道，謂疑惑。門扇者，謂我慢。大龍者，謂漏盡羅漢。如是，比丘！若大師為聲聞所作，哀愍悲念，以義安慰，於汝已作，汝等當作所作，當於曝<note n="s38.106"/>露、林中、空舍、山澤、巖窟，敷草樹葉，思惟禪思，不起放逸，莫令後悔，是則為我隨順之教。」;卽說偈言：
「說身為丘塚，覺觀夜起烟，
晝業為火然，婆羅門正覺。
精進勤發掘，黠慧明智士<note n="s38.107"/>，
以智慧利劍，厭離勝進者。
五蓋為巨龜，忿恨為氍氀，
慳愱為肉段，五欲屠殺處。
無明為楞耆，疑惑於二道，
門扇現我慢，漏盡羅漢龍，
究竟論諸斷，故我如是說。」
佛說此經已，彼比丘聞佛所說，歡喜奉行！
<font color="#800000"><b> 一○六八（一○八○）</b></font><note n="s38.108"/>
如是我聞：
一時，佛住波羅<a href="javascript:newWindow('images/1a002-1.bmp')"><font color="#000080">[木*奈]</font></a>國仙人住處鹿野苑中。
爾時，世尊晨朝著衣持鉢，入波羅<a href="javascript:newWindow('images/1a002-1.bmp')"><font color="#000080">[木*奈]</font></a>城乞食。
時，有異比丘以不住心，其心惑亂，不攝諸根，晨朝著衣持鉢，入波羅<a href="javascript:newWindow('images/1a002-1.bmp')"><font color="#000080">[木*奈]</font></a>城乞食。是比丘遙見世尊，見已，攝持諸根，端視而行。世尊見是比丘攝持諸根，端視而行，見已入城。乞食畢，還精舍，擧衣鉢，洗足已，入室坐禪。晡時從禪覺，入僧中，敷坐具，於大眾前坐，告諸比丘：「我今晨朝著衣持鉢，入波羅<a href="javascript:newWindow('images/1a002-1.bmp')"><font color="#000080">[木*奈]</font></a>城乞食，見有比丘，以不住心、惑亂心，諸根放散，亦持衣鉢入城乞食，彼遙見我，卽自斂攝竟，為是誰？」
時，彼比丘從座起，整衣服，到於佛前，偏袒右肩，合掌白佛：「世尊！我於晨朝入城乞食，其心惑亂，不攝諸根行，遙見世尊，卽自斂心，攝持諸根。」
佛告比丘：「善哉！善哉！汝見我已，能自斂心，攝持諸根。比丘！是法應當如是。若見比丘，亦應自攝持。若復見比丘尼、優婆塞、優婆夷，亦當如是攝持諸根，
當得長夜以義饒益，安隱快樂。」
爾時，眾中復有異比丘說偈歎曰：
「以其心迷亂，不專繫念住，
晨朝持衣鉢，入城邑乞食，
中路見大師，威德容儀備，
欣悅生慚愧，鉢攝持諸根。」
佛說此經已，諸比丘聞佛所說，歡喜奉行！
雜阿含經卷第三十八