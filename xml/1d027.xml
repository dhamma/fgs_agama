<b><font color="#800000">（二三五）</font></b><note n="e27.66"/>
聞如是：
一時，佛在舍衛國祇樹給孤獨園。
爾時，世尊告諸比丘：「是謂<note n="e27.67"/>，比丘！我等常所說法，所謂四諦，以無數方便而觀察此法，分別其義，廣與人演。云何為四？所謂苦諦之法，以無數方便而觀察此法，分別其義，廣與人演；以無數方便說 *集、盡、道諦，而觀察此法，分別其義，廣與人演<note n="e27.68"/>。
「汝等比丘！當親近舍利弗比丘，承事供養。所以然者，彼舍利弗比丘以無數方便，說此四諦，廣與人演。當舍利弗比丘與諸眾生及四部眾，分別其義，廣與人演，時不可計眾生諸塵垢盡，得法眼淨。
「汝等比丘！當親近舍利弗、目犍<note n="e27.69"/>連比丘，承事供養。所以然者，舍利弗比丘眾生之父母，以<note n="e27.70"/>生已長養令大者目 *犍連比丘。所以然者，舍利弗比丘與人說法要，成四諦；目犍連比丘與人說法要，成第一義，成無漏行<note n="e27.71"/>。汝等當親近舍利弗、目 *犍連比丘。」世尊作是語已，還入靜室。
世尊去未久，爾時舍利弗告諸比丘：「其有能得四諦法者，彼人快得善利。云何為四？所謂苦諦，以無數方便廣演其義。云何為苦諦？所謂生苦、老苦、病苦、死苦、憂悲惱苦、怨憎會苦、恩愛別苦、所求不得苦，取要言之，五盛陰苦，是謂苦諦。
「云何苦 *集諦？所謂愛結是也<note n="e27.72"/>。
「云何為盡諦？所謂盡諦者，愛欲結永盡無餘，是謂盡諦。
「云何為道諦？所謂賢聖八品道是。正見<note n="e27.73"/>、正治<note n="e27.74"/>、正語<note n="e27.75"/>、正方便<note n="e27.76"/>、正命<note n="e27.77"/>、正業<note n="e27.78"/>、正念<note n="e27.79"/>、正定<note n="e27.80"/>，是謂道諦也。彼眾生快得善利，乃能聞此四諦之法。」
爾時，尊者舍利弗當說此法，無量不可計眾生聞此法時，諸塵垢盡，得法眼淨。
「我等亦快得善利，世尊與我說法，安處福地。」
「是故，四部之眾！求於方便，行此四諦。如是，諸比丘！當作是學！」
爾時，諸比丘聞佛所說，歡喜奉行！
<font color="#800000"><b>（二三六）</b></font><note n="e27.81"/>
聞如是：
一時，佛在舍衛國祇樹給孤獨園。
爾時，眾多比丘入舍衛城。時，眾多比丘便作是念：然我等乞食日猶故早，我等可往至外道異學村與共論義<note n="e27.82"/>。
是時，眾多比丘便往至外道村中。到已，共相問訊，在一面坐<note n="e27.83"/>。爾時，異學問道人曰：「沙門瞿曇與諸弟子而說此法：『汝等比丘！盡當學此法，悉當了知，以了知已，當共奉行。』我等亦<note n="e27.84"/>與諸弟子而說此法：『汝等盡當而學此法，悉當了知，以了知已，當共奉行。』沙門瞿曇與我等有何等異？有何增減？所謂彼說法，我亦說法，彼教誨，我亦教誨。」
爾時，眾多比丘聞此語已，亦不言是，復不言非，卽從座<note n="e27.85"/>起而去。爾時，眾多比丘自相謂曰：「我等當以此義，往白世尊。」
爾時，眾多比丘入舍衛城乞食。食<note n="e27.86"/>已，收攝衣鉢，以尼師檀<note n="e27.87"/>著左肩上，往詣世尊所，頭面禮足，在一面坐。爾時，眾多比丘以此因緣，具白世尊。
爾時，世尊告諸比丘：「若彼外道作此問者，汝等當以此語報彼曰：『為一究竟？為眾多究竟乎<note n="e27.88"/>？』或能彼梵志平等說者，應作是說：『是一究竟，非眾多究竟。』彼究竟者，為是有欲究竟<note n="e27.89"/>？為無欲究竟<note n="e27.90"/>？所謂彼究竟者，謂無欲究竟。云何彼究竟者，有恚究竟？為無恚究竟<note n="e27.91"/>？所謂彼究竟者，無恚究竟，非有恚究竟。云何有癡究竟？無癡究竟<note n="e27.92"/>？所謂彼究竟者，無癡究竟。云何彼究竟者，為是有愛究竟？為無愛究竟<note n="e27.93"/>？所謂彼究竟者，無愛究竟。云何彼究竟者<note n="e27.94"/>，有受<note n="e27.95"/>究竟？為無 *受究竟<note n="e27.96"/>？所謂彼究竟者，無 *受究竟。云何彼究竟者，為是智者？為非智者<note n="e27.97"/>？所謂智者所究竟。此究竟者，為是怒者所究竟？為非怒者所究竟？所謂此究竟，彼當作是說，非怒者所究竟<note n="e27.98"/>。
「比丘！有此二見，云何為二見？所謂有見、無見<note n="e27.99"/>。諸有沙門、婆羅門不知此二見之本末，彼便有欲心、有瞋恚心、有愚癡心、有愛心、有受心<note n="e27.100"/>，彼是無知<note n="e27.101"/>。彼有怒心，不與行相應，彼人不脫生、老、病、死、愁、憂、苦、惱，辛酸萬端不脫於苦。諸有沙門、婆羅門如實而知之，彼便無愚癡、瞋恚之心，恆與行相應，便得脫生、老、病、死。今說苦之元<note n="e27.102"/>本。如是，比丘！有此妙法，斯名平等之法。諸不行平等法者，則墮五見<note n="e27.103"/>。
「今當說四受<note n="e27.104"/>，云何為四受？所謂欲受、見受、戒受、我受，是謂四受<note n="e27.105"/>。若有沙門、婆羅門盡知欲受之名，彼雖知欲受之名，復不相應者，彼盡分別諸受之名，先分別欲受之名，而不分別見受、戒受、我受之名。所以然者，以彼沙門、婆羅門不能分別此三受之名。是故，或有沙門、婆羅門盡分別此諸受，彼便分別欲受、見受，不分別戒受、我受。所以然者，以彼沙門、婆羅門不能分別二受。若使沙門、婆羅門盡能分別諸受，或復有不具者，彼便能分別欲受、見受、戒受，不分別我受。所以然者，以彼沙門、婆羅門不能分別我受故。是故，復有沙門、婆羅門盡分別諸受，然復有不具者，此名四受。
「有何等義，云何分別？所謂四受者，由愛而生，如是，比丘有是<note n="e27.106"/>妙法所應分別。若有不行此諸受，此不名為平等。所以然者，諸法之義難了難解。如此非法之義者，非三耶三佛<note n="e27.107"/>之所說也。比丘當知：如來盡能分別一切諸受，以能分別一切諸受，則與相應，則能分別欲受、見受、我受、戒受。是故，如來盡分別諸受，則與法共相應，無有相違。
「此四受由何而生？然此四受由愛而生，由愛而長。成就此受，彼便不能起於諸受<note n="e27.108"/>；以<note n="e27.109"/>不起諸受，則不恐懼；以<note n="e27.110"/>不恐懼，便般涅槃：生死已盡，梵行已立，所造已辦，更不復受有，如實知之。如是，比丘！有此妙法，如實而<note n="e27.111"/>知之，具足諸法、法行之本。所以然者，以其此法極微妙故，諸佛之所說，則於諸行無有缺漏。於是，比丘有初沙門、第二沙門、第三沙門、第四沙門，更無復有沙門出此上者、能勝此者，作如是師子之吼！」
諸比丘聞佛所說，歡喜奉行！
<font color="#800000"><b>（二三七）</b></font><note n="e27.112"/>
聞如是：
一時，佛在舍衛國祇樹給孤獨園。
爾時，阿那邠邸長者往至世尊所，頭面禮足，在一面坐。爾時，世尊問長者曰：「云何，長者！汝家中恆布施耶？」
長者白佛：「貧家恆行布施，又飲食麁弊，不與常同。」
世尊告曰：「若<note n="e27.113"/>布施之時，若好、若醜，若多、若少，然不用心意，復不發願，復無信心<note n="e27.114"/>，由此行報，所生之處不得好食。意不貪樂，意亦復不樂著於好衣裳，亦復不樂著好<note n="e27.115"/>田業，心亦不著五欲之中，正使有僕從奴婢，亦復不受其教。所以然者，正由其中不用心故，故受其報。若<note n="e27.116"/>長者布施之時，若好、若醜，若多、若少，當至誠用心，勿有增損，廢<note n="e27.117"/>後世橋梁。彼若所生之處，飲食自然，七財<note n="e27.118"/>具足，心恆樂<note n="e27.119"/>五欲之中，正使有奴婢使人，恆受其教<note n="e27.120"/>。所以然者，由於中發歡喜心故<note n="e27.121"/>。
「長者當知：過去久遠有梵志名毗羅摩<note n="e27.122"/>。饒財多寶，真珠、虎珀、硨璖、瑪<note n="e27.123"/>瑙、水精、琉璃<note n="e27.124"/>，好喜布施。爾時，布施之時，用八萬四千銀鉢盛滿碎金，復有八萬四千金况盛滿碎銀，作如是施。復以八萬四千金銀澡罐<note n="e27.125"/>施。復以八萬四千牛，皆以金銀覆角，皆作如是布施。復以八萬四千玉女布施，衣裳自覆。復以八萬四千臥具<note n="e27.126"/>，皆用氍氀文繡毾<note n="e27.127"/>㲪自覆。復以八萬四千衣裳布施<note n="e27.128"/>。復以八萬四千龍象布施，皆用<note n="e27.129"/>金銀挍<note n="e27.130"/>飾。復以八萬四千匹馬布施，皆 *用金銀鞍勒自副<note n="e27.131"/>。復以八萬四千車布施，作如是大施。復以八萬四千房舍布施，於四城門中布施，須食與食，須衣與衣，衣被、飲<note n="e27.132"/>食、牀臥具、病瘦醫藥，皆悉與之。
「長者當知：彼毗羅摩雖作是布施，不如作一房舍，持用布施招提僧<note n="e27.133"/>，此福不可計量。正使彼作如是施<note n="e27.134"/>，及作房舍持用施招提僧，不如受三自歸佛、法、聖眾，此福不可稱計。正使彼人作如是施，及作房舍，又受<note n="e27.135"/>三自歸，雖有此福，猶不如受持五戒。正使彼人作如是施，及作房舍，受三自歸，受持五戒，雖有此福，故不如彈指之頃，慈愍眾生，此福功德不可稱計<note n="e27.136"/>。
「正使彼人作如是施，作僧房舍，受三自歸，奉持五戒，及彈指之頃，慈愍眾生，雖有此福，故不如須臾之間，起於世間不可樂想，此<note n="e27.137"/>福功德不可稱量。然彼所作功德，我盡證明，作僧房舍，我亦知此福。受三自歸，我亦知此福。受持五戒，我亦知此福。彈指之頃，慈愍眾生，我亦知此福。須臾之間，起於世間不可樂想，我亦知此福。
「爾時，彼婆羅門作如是大施者，豈是<note n="e27.138"/>異人乎？莫作是觀也<note n="e27.139"/>。所以然者，爾時施主者，卽我身是也。長者當知：過去久遠所作功德，信心不斷，不起著想，是故，長者！若欲布施之時，若多、若少，若好、若醜，歡喜惠施，勿起想著。手自布施，莫使他人。發願求報，後求受福，長者當獲無窮之福。如是，長者！當作是學！」
爾時，長者聞佛所說，歡喜奉行！
<font color="#800000"><b>（二三八）</b></font><note n="e27.140"/>
聞如是：
一時，佛在舍衛國祇樹給孤獨園。
爾時，世尊告諸比丘：「若日初出之時，人民之類普共田作，百鳥悲鳴，嬰孩<note n="e27.141"/>哀喚。我今，比丘當知：此是譬喻，當解其義。此義云何當解？若日初出之時，此譬如來出世。人民之類普共田作，此譬如檀越施主，隨時供給衣被、飯<note n="e27.142"/>食、牀臥具、病瘦醫藥。百鳥悲鳴者，此高德法師<note n="e27.143"/>之喻，能與<note n="e27.144"/>四部之眾說微妙之法。嬰 *孩喚呼者，此弊魔波旬之喻。是故，諸比丘！如日初出，如來出世，除去闇冥，靡不照明。如是，諸比丘！當作是學！」
爾時，諸比丘聞佛所說，歡喜奉行！
<font color="#800000"><b>（二三九）</b></font><note n="e27.145"/>
聞如是：
一時，佛在舍衛國祇樹給孤獨園。
爾時，彌勒菩薩至如來所，頭面禮足，在<note n="e27.146"/>一面坐。爾時，彌勒菩薩白世尊言：「菩薩摩訶薩成就幾法，而行檀波羅蜜，具足六波羅蜜<note n="e27.147"/>，疾成無上正真之道？」
佛告彌勒：「若菩薩摩訶薩行四法本，具足六波羅蜜，疾成無上正真等正覺。云何為四？於是，菩薩惠施佛、辟支佛，下及凡人，皆悉平均不選擇人，恆作<note n="e27.148"/>斯念：一切由食而存，無食則喪。是謂菩薩成就此初法，具足六度。
「復次，菩薩若惠施之時，頭、目、髓、腦，國、財、妻、子，歡喜惠施，不生著想<note n="e27.149"/>。由如應死之人臨時還活，歡喜踊躍，不能自勝。爾時，菩薩發心喜悅，亦復如是，布施誓願不生想著。
「復次，彌勒！菩薩布施之時，普及一切，不自為己使成無上正真之道。是謂成就此三法，具足六度。
「復次，彌勒！菩薩摩訶薩布施之時，作是思惟：諸有眾生之類，菩薩最為上首，具足六度，了諸法本。何以故？食已<note n="e27.150"/>，諸根寂靜，思惟禁戒，不興<note n="e27.151"/>瞋恚，修行慈心，勇猛精進<note n="e27.152"/>，增其善法，除不善法，恆若一心，意不錯亂，具足辯才，法門終不越次，使此諸施具足六度，成就檀波羅蜜。
「若菩薩摩訶薩行此四法，疾成無上正真等正覺。是故，彌勒！若菩薩摩訶薩欲施之時，當發此誓願，具足諸行。如是，彌勒！當作是學！」
爾時，彌勒聞佛所說，歡喜奉行！
<font color="#800000"><b>（二四○）</b></font><note n="e27.153"/>
聞如是：
一時，佛在舍衛國祇樹給孤獨園。
爾時，世尊告諸比丘：「如來出世有四無所畏<note n="e27.154"/>，如來得此四無所畏，便於世間無所著<note n="e27.155"/>，在大眾中而師子吼<note n="e27.156"/>轉於梵輪<note n="e27.157"/>。
「云何為四？我今已<note n="e27.158"/>辦此法<note n="e27.159"/>，正使沙門、婆羅門、魔、若魔天，蜎飛蠕動之類，在大眾中言我不成此法，此事不然，於中得無所畏，是為第一無所畏。
「如我今日諸漏已<note n="e27.160"/>盡，更不受胎，若有沙門、婆羅門，眾生之類，在大眾中言我諸漏未盡者，此事不然，是謂第二無所畏。
「我今已離愚闇法<note n="e27.161"/>，欲使還就愚闇之法者，終無此處<note n="e27.162"/>！若復沙門、婆羅門、魔、若魔天，眾生之類，在大眾中言我還就愚闇之法者，此事不然，是謂如來三無所畏。
「諸賢聖出要之法，盡於苦際；欲使不出要者，終無此 *處！若有沙門、婆羅門、魔、若魔天，眾生之類，在大眾中言如來不盡苦際者，此事不然，是謂如來四無所畏。
「如是，比丘！如來四無所畏在大眾之中，能師子吼轉於梵輪。如是<note n="e27.163"/>，比丘！當求方便，成四無所畏。如是，諸比丘！當作是學！」
爾時，諸比丘聞佛所說，歡喜奉行！
<font color="#800000"><b>（二四一）</b></font><note n="e27.164"/>
聞如是：
一時，佛在舍衛國祇樹給孤獨園。
爾時，世尊告諸比丘：「今有四人，聰明勇悍<note n="e27.165"/>，博古明今，法法成就<note n="e27.166"/>。云何為四？比丘多聞博古明今，在大眾中最為第一。比丘尼多聞博古明今，在大眾中最為第一。優婆塞多聞博古明今，在大眾中最為第一。優婆斯多聞博古明今，在大眾中最為第一。是謂，比丘！有此四人在大眾中最為第一。」
爾時，世尊便說此偈：
「勇悍<note n="e27.167"/>無所畏，多聞能說法；
在眾為師子，能除怯弱法。
比丘戒成就，比丘尼多聞；
優婆塞有信，優婆斯亦爾。
在眾為第一，若能和順眾；
欲知此義者，如日初出時。
「是故，諸比丘！當學博古明今，法法成就。如是，諸比丘！當作是學！」
爾時，諸比丘聞佛所說，歡喜奉行！
<font color="#800000"><b>（二四二）</b></font><note n="e27.168"/>
聞如是：
一時，佛在舍衛國祇樹給孤獨園。
爾時，世尊告諸比丘：「有四種金翅鳥。云何為四？有卵生金翅鳥，有胎生金翅鳥，有濕生金翅鳥，有化生金翅鳥，是四種金翅鳥。如是，比丘！有四種龍。云何為四？有卵生龍，有胎生龍，有濕生龍，有化生龍，是謂，比丘！有四種龍。
「比丘當知：若彼卵生金翅鳥欲食龍時，上鐵叉樹上，自投于海；而彼海水縱廣二十八萬里，下有四種龍宮，有卵種龍，有胎種龍，有濕種龍，有化種龍。是時，卵種金翅鳥，以大翅搏<note n="e27.169"/>水兩向，取卵種龍食之。設當向胎種龍者，金翅鳥身卽當喪亡<note n="e27.170"/>。爾時，金翅鳥 *搏水取龍，水猶未合，還上鐵叉樹上。
「比丘當知：若胎生金翅鳥欲食龍時，上鐵叉樹上，自投于海；然彼海水縱廣<note n="e27.171"/>二十八萬里， *搏水下至值胎種龍。若值卵生<note n="e27.172"/>龍者，亦能捉之銜出海水，若值濕生龍者，鳥身卽死。
「比丘當知：若濕生金翅鳥欲食龍時，上鐵叉樹上，自投于海。彼若得卵生龍、胎生龍、濕生龍，皆能捉之，設值化生龍者，鳥身卽死。
「若，比丘！化生金翅鳥欲食龍時，上鐵叉樹上，自投于海；然彼海水 *縱廣二十八萬里， *搏水下至值卵種龍、胎種龍、濕種龍、化種龍，皆能捉之；海水未合之頃，還上鐵叉樹上。
「比丘當知：若使龍王身<note n="e27.173"/>事佛者，是時金翅鳥不能食噉。所以然者，如來恆行四等之心，以是故鳥不能食龍。云何為四等？如來恆行慈心，恆行悲心，恆行喜心，恆行護心。
「是謂，比丘！如來恆有此四等心，有大筋力，有大勇猛，不可沮壞。以是之故，金翅之鳥不能食龍。是故，諸比丘！當行四等之心。如是，諸比丘！當作是學！」
爾時，諸比丘聞佛所說，歡喜奉行！
<font color="#800000"><b>（二四三）</b></font><note n="e27.174"/>
聞如是：
一時，佛在舍衛國祇樹給孤獨園。
爾時，世尊告諸比丘：「若善知識惠施之時，有四事功德。云何為四？知時而施非不知時；自手惠施不使他人；布<note n="e27.175"/>施常淨潔<note n="e27.176"/>非不淨潔；施極微妙不有穢濁。善知識惠施<note n="e27.177"/>之時，有此四功德。
「是故，諸比丘！善男子、善女人布施之時，當具此四功德。 *以具<note n="e27.178"/>此功德，獲大福業，得甘露<note n="e27.179"/>滅。然此福德不可稱量，言當有爾許福業，虛空所不能容受。猶如海水不可計<note n="e27.180"/>量，言一斛<note n="e27.181"/>、半 *斛、一合、半合，稱數之名，但其福業不可具陳。如是，善男子、善女人所作功德不可稱計，獲大福業，得甘露滅，言當有爾許福德。是故，諸<note n="e27.182"/>比丘！善男子、善女人當具此四功德。如是，諸比丘！當作是學！」
爾時，諸比丘聞佛所說，歡喜奉行！
<font color="#800000"><b>（二四四）</b></font><note n="e27.183"/>
聞如是：
一時，佛在舍衛國祇樹給孤獨園。
爾時，世尊告諸比丘：「今有四種之人，可敬可貴，世之福田。云何為四？所謂持信、奉法、身證、見到。
「彼云何名為持信人？或有一人受人教誡<note n="e27.184"/>，有篤信心，意不疑難，有信於如來、至<note n="e27.185"/>真、等正覺、明行成為、善逝、世間解、無上士、道法御、天人師，號佛、世尊，亦信如來語，亦信梵志語，恆信他語，不任<note n="e27.186"/>己智。是謂名為持信人。
「彼云何名為奉法人？於是，有人分別於法，不信他人，觀察於法，有耶？無耶？實耶？虛耶？彼便作是念：此是如來語，此是梵志語，以是知<note n="e27.187"/>如來語<note n="e27.188"/>法者，便奉持之，諸有外道語者，而遠離之。是謂名為奉法人<note n="e27.189"/>。
「彼云何為身證人？於是，有人身自作證，亦不信他人，亦不信如來語，諸尊所說言教亦復不信，但任己性而遊。是謂名為身證人<note n="e27.190"/>。
「彼云何名為見到人？於是，有人斷三結，成須陀洹不退轉法，彼有此見便有惠施，有受者，有善惡之報，有今世、後<note n="e27.191"/>世，有父，有母，有阿羅漢等<note n="e27.192"/>受教者，身信作證而自遊化。是謂名為見到人。
「是謂，比丘！有此四人。當念除上三人，念修身證之法。如是，諸比丘！當作是學！」
爾時，諸比丘聞佛所說，歡喜奉行！
增壹阿 *含經卷第十 *九<note n="e27.193"/>  