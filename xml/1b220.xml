　　（二二○） *中阿含例品見經<note n="m220.53"/>第九（ *第五後誦）
我聞如是：
一時，佛般涅槃後不久，尊者阿難遊王舍城，在竹林迦<note n="m220.54"/>蘭哆<note n="m220.55"/>園。
於是，有一異學梵志，是尊者阿難未出家時友<note n="m220.56"/>，中後彷徉，往詣尊者阿難所，共相問訊，卻坐一面，語尊者阿難：「欲有所問，聽我問耶？」
尊者阿難答曰：「梵志！欲問便問，我聞已當思。」
異學梵志𣈳便問曰：「所謂此見捨置除卻，不盡通說，謂世有常，世無有常；世有底，世無底；命卽是身，為命異身異；如來終，如來不終，如來終不終，如來亦非終亦非不終耶<note n="m220.57"/>？沙門瞿曇知此諸見如應知耶？」
尊者阿難答曰：「梵志！所謂此見，世尊、如來、無所著、正盡覺捨置除卻，不盡通說，謂世有常，世無有常；世有底，世無底；命卽是身，為命異身異；如來終，如來不終，如來終不終，如來亦非終亦非不終耶？世尊、如來、無所著、正盡覺知此諸見如應<note n="m220.58"/>也。」
異學梵志又復問曰：「所謂此見，沙門瞿曇捨置除卻，不盡通說，謂世有常，世無有常；世有底，世無<note n="m220.59"/>底；命卽是身，為命異身異；如來終，如來不終，如來終不終，如來亦非終亦非不終耶？沙門瞿曇云何知此諸見如 *應耶？」
尊者阿難答曰：「梵志！所謂此見，世尊、如來、無所著、正盡覺捨置除卻，不盡通說，謂世有常，世無有常；世有底，世無底；命卽是身，為命異身異；如來終，如來不終，如來終不終，如來亦非終亦非不終耶？異學梵志！如是具<note n="m220.60"/>、如是受、如是趣、如是生、如是至後世，所謂此是世尊、如來、無所著、正盡覺捨置除卻，不盡通說，謂世有常，世無有常；世有底，世無底；命卽是身，為命異身異；如來終，如來不終，如來終不終，如來亦非終亦非不終耶？如是知此諸見，此諸見應如是知。」
異學梵志白曰：「我今自歸於阿難。」
尊者阿難告曰：「梵志！汝莫自歸於我，如我自歸於佛，汝亦應自歸於佛<note n="m220.61"/>。」
異學梵志白曰：「阿難！我今自歸於佛、法及比丘眾，唯願世尊受我為優婆塞！從今日始，終身自<note n="m220.62"/>歸，乃至命盡。」
尊者阿難所說如是，彼異學梵志聞尊者阿難所說，歡喜奉行！
見經第九竟<note n="m220.63"/>（六百二十五字<note n="m220.64"/>）