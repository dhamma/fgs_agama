　　（一九八） *中阿 *含 *後大品調御地經<note n="m198.70"/>第七（*第五後誦）
我聞如是：
一時，佛遊王舍城，在竹林迦蘭陀<note n="m198.71"/>園。
爾時，沙彌阿夷那和提<note n="m198.72"/>亦遊王舍城，在無事處，住禪屋中。彼時王童子耆婆先那<note n="m198.73"/>中後仿佯，至沙彌阿夷那和提所，共相問訊，卻坐一面，語曰：「賢者阿奇舍那<note n="m198.74"/>！欲有所問，聽我問耶？」
沙彌阿夷那和提告曰：「賢王童子！欲問便問，我聞當思。」
王童子問曰：「阿奇舍那！實比丘此法、律中不放逸，行精勤<note n="m198.75"/>，得一心<note n="m198.76"/>耶？」
沙彌答曰：「賢王童子！實比丘此法、律中不放逸，行精勤，得一心。」
王童子復問曰：「賢者阿奇舍那！汝當隨所聞，汝隨所誦習<note n="m198.77"/>者，盡向我說，如比丘此法、律中不放逸，行精勤，得一心。」
沙彌答曰：「賢王童子！我不<note n="m198.78"/>堪任<note n="m198.79"/>隨所聞法，隨所誦習，廣向汝說，如比丘此法、律中不放逸，行精勤，得一心也。賢王童子！若我隨所聞法，隨所誦習，向賢王童子說，如比丘此法、律中不放逸，行精勤，得一心者，或賢王童子不知也，如是我唐煩勞。」
王童子語沙彌曰：「賢者阿奇舍那！汝未<note n="m198.80"/>為他所伏，以何意故而自退耶？賢者阿奇舍那！如隨所聞法，隨所誦習，可向我說，如比丘此法、律中不放逸，行精勤，得一心。若我知者為善，若我不知者，我便不復更問諸法。」於是，沙彌阿夷那和提隨所聞法，隨所誦習，向王童子耆婆先那說，如比丘此法、律中不放逸，行精勤，得一心。
於是，王童子耆婆先那語曰：「賢者阿奇舍那！若比丘此法、律中不放逸，行精勤，得一心者，終無是處。」說無是處已，卽從座<note n="m198.81"/>起，不辭而去。
王童子耆婆先那去後不久，於是，沙彌阿夷那和提往詣佛所，稽首作禮，卻<note n="m198.82"/>坐一面，與王童子耆婆先那所共論者，盡向佛說。世尊聞已，告沙彌曰：「阿奇舍那<note n="m198.83"/>！止！王童子耆婆先那云何得？行欲著欲，為欲愛所食，為欲所燒。若地斷欲、斷欲愛、斷欲煩<note n="m198.84"/>熱，無欲知、無欲見、無欲覺，此地王童子知者、見者，終無是處<note n="m198.85"/>。所以者何？阿奇舍那！王童子耆婆先那常行欲也。
「阿奇舍那！猶四調御──象調御、馬調御、牛調御、人調御<note n="m198.86"/>，於中二調御不可調御，二調御可調御。阿奇舍那！於意云何？若此二調御不可調御，此未調、未調地<note n="m198.87"/>、未調御<note n="m198.88"/>受御事者，終無是處。若此二調御可調御、善調御<note n="m198.89"/>，此調、未調地，御<note n="m198.90"/>受御事者，必有是處<note n="m198.91"/>。如是，此阿奇舍那！止！王童子耆婆先那云何得？行欲著欲，為欲愛所食，為欲所燒。若地斷欲、斷欲愛、斷欲煩熱，無欲知、無欲見、無欲覺，此地王童子知者、見者，終無是處。所以者何？阿奇舍那！王童子耆婆先那常行欲也。
「阿奇舍那！猶去村不遠，有大石山，無缺無穿，實而不虛，堅固不動，都合為一。或有二人正<note n="m198.92"/>欲見者，彼中一人速疾上山，第二人者依住山下，石山上人見石山邊有好平地、園觀、林木、清泉、華池、長流、河水。山上人見已，語山下人：『汝見山邊有好平地、園觀、林木、清泉、華池、長流、河水耶？』山<note n="m198.93"/>下人答曰：『若我見山，彼邊有好平地、園觀、林木、清泉、華池、長流、河水者，終無是處。』於是，石山上人疾疾來下，捉山下人速疾將上，於石山上，到已問曰：『汝見山邊有好平地、園觀、林木、清泉、華池、長流、河水耶？』彼人答曰：『今始見也。』復問彼人曰：『汝本言見者，終無是處；今復言見，為何謂耶？』彼人答曰：『我本為山之所障礙，故不見耳。』如是，阿奇舍那！止！王童子耆婆先那云何得？行欲著欲，為欲愛所食，為欲所燒。若地斷欲、斷欲愛、斷欲煩熱，無欲知、無欲見、無欲覺，此地王童子知者、見者，終無是處。
「阿奇舍那！昔者剎利頂生王有捕象師，王告之曰：『汝捕象師！為我捕取野象將來，得已白我。』時，捕象師受王教已，卽乘王象往<note n="m198.94"/>野林中。彼捕象師在野林中見大野象，見已捉繫，著王象項<note n="m198.95"/>。彼時王象將野象出在於露地，彼捕象師還詣剎利頂生王所，白曰：『天<note n="m198.96"/>王！已得野象，繫在露地，隨 *天王意。』剎利頂生王聞已告曰：『善調象師！汝今可速調此野象，伏令善調象，善調已，還來白我。』於是善調象師受王教已，持極大杖，著右肩上，往野象所，以杖著地，繫野象頸<note n="m198.97"/>，制樂野意，除野欲念，止野疲勞，令樂村邑，習愛人間，善調象師先與飲食。
「阿奇舍那！若彼野象從調象師初受飲食，善調象師便作是念：今此野象必得生活。所以者何？此野大象初受飲食。若彼野象從調象師初受飲食者，善調象師則以柔軟可愛言向，臥起、去來、取捨、屈伸<note n="m198.98"/>。若彼野象從調象師，則以柔軟可愛言向，臥起、去來、取捨、屈 *伸者，如是野象隨調象師教。阿奇舍那！若彼野象從調象師隨受教者，善調象師則縛前兩腳、後腳、兩䏶<note n="m198.99"/>、兩脇、尾脊、頭額、耳<note n="m198.100"/>、牙，及縛其鼻，使人捉鉤，騎其頭上，令眾多人持刀、楯、;mso-ascii-font-family:&quot;Times New Roman&quot;;mso-hansi-font-family:&quot;Times New Roman&quot;;mso-bidi-font-family:&quot;Times New Roman&quot;;mso-font-kerning:1.0pt;mso-ansi-language:EN-US;mso-fareast-language:ZH-TW;矟<note n="m198.101"/>、鉾、戟、斧、鉞而在前立。善調象師手執鋒鉾，在野象前而作是語：『我今治汝，令不移動，治汝勿動搖。』若彼野象從調象師治不移動時，不舉前腳，亦不動後腳，兩  *䏶、兩脇、尾脊、頭額、耳、牙及鼻皆不動搖，如是野象隨調象師住不移動。
「阿奇舍那！若彼野象隨調象師不移動者，彼於爾時忍刀、楯、  *矟、鉾、戟、斧、鉞、喚呼高聲，若嘯吹螺、擊鼓、椎<note n="m198.102"/>鐘，皆能堪忍。若彼野象能堪忍者，彼於爾時調御、善調御，得上調御、得最上調御，上速疾、無上速疾，可中王乘，受食王廩<note n="m198.103"/>，稱說王象。
「如是，阿奇舍那！若時如來出世，無所著、等正覺、明行成為、善逝、世間解、無上士、道法御、天人師，號佛、眾祐，彼於此世，天及魔、梵、沙門、梵志，從人至天，自知自覺，自作證成就遊。彼說法初妙、中妙、竟亦妙，有義有文，具足清淨，顯現梵行。彼所說法，居士子聞，居士子聞已，得信如來所說法。彼得信已，剃除鬚髮，著袈裟衣，至信、捨家、無家、學道。阿奇舍那！爾時聖弟子出在露地，猶王野象，如是野象貪欲樂著者<note n="m198.104"/>，謂在林中。阿奇舍那！如是天及人貪欲樂著，謂在五欲，色、聲、香、味、觸。如來初始<note n="m198.105"/>調御<note n="m198.106"/>彼比丘：『汝當護身及命清淨，當護口、意及命清淨。』
「若聖弟子護身及命清淨，護口、意及命清淨者，如來復調御比丘：『汝當觀內身如身，……乃至觀覺、心、法如法。』若聖弟子觀內身如身，……乃至觀覺、心、法如法者，此四念處，謂在賢聖弟子心中，繫縛其心，制樂家意，除家欲念，止家疲勞，令樂正法，修習聖戒。阿奇舍那！猶調象師受剎利頂生王教已，持極大杖，著右肩上，往野象所，以杖著地，繫野象頸，制樂野意，除野欲念，止野疲勞，令樂村邑，習愛人間。如是，阿奇舍那！此四念處，謂在賢聖弟子心中，繫縛其心，制樂家意，除家欲念，止家疲勞，令樂正法，修習聖戒。
「若聖弟子觀內身如身，……乃至觀覺、心、法如法，彼如來復更調御比丘：『汝當觀內身如身，莫念欲相應念；……乃至觀覺、心、法如法，莫念非法相應念。』若聖弟子觀內身如身，不念欲相應念；……乃至觀覺、心、法如法，不念非法相應念者，如是聖弟子隨如來教。阿奇舍那！猶如野象從調象師，則以柔軟可愛言向，臥起、去來、取捨、屈伸<note n="m198.107"/>者，如是野象隨調象師教。如是，阿奇舍那！若聖弟子觀內身如身，不念欲相應念；……乃至觀覺、心、法如法，不念非法相應念，如是聖弟子隨如來教。
「若聖弟子隨如來教者，如來復更調御比丘：『汝當離欲、離惡不善之法，……至得第四禪成就遊。』若聖弟子離欲、離惡不善之法，……至得第四禪成就遊者，如是聖弟子則隨如來住不移動。阿奇舍那！猶如野象從調象師治不<note n="m198.108"/>移動時，不舉前腳，亦不動後腳，兩*䏶、兩脇、尾脊、頭<note n="m198.109"/>額、耳、牙及鼻皆不動搖，如是野象隨調象師住不移動。如是，阿奇舍那！若聖弟子離欲、離惡不善之法，……至得第四禪成就遊者，如是聖弟子則隨如來住不移動。
「若聖弟子隨如來住不移動者，彼於爾時則能堪忍飢渴、寒熱、蚊虻、蠅蚤、風<note n="m198.110"/>日所逼，惡聲<note n="m198.111"/>、捶杖亦能忍之，身遇諸疾極為苦痛，至命欲絕，諸不可樂皆能堪耐。阿奇舍那！猶如野象隨調象師住不移動，彼於爾時忍刀、楯、  *矟、鉾、戟、斧、鉞、喚呼高聲，若嘯吹螺、擊鼓、 *椎鐘，皆能堪忍。如是，阿奇舍那！若聖弟子隨如來住不移動者，彼於爾時則能堪忍飢渴、寒熱、蚊虻、蠅蚤、 *風日所逼，惡聲、捶杖亦能忍之，身遇諸疾極為苦痛，至命欲絕，諸不可樂皆能堪耐。
「阿奇舍那！若聖弟子隨如來能堪忍者，彼於爾時調御、善調御，得上調御、最上調御，得上息、最上息，除諸曲惡、恐怖、愚癡及諛<note n="m198.112"/>諂，清淨止塵，無垢無穢，可呼可請，可敬可重，實可供養，為一切天人良福田也。阿奇舍那！猶如野象能堪忍者，彼於爾時調御、善調御，得上調御、得最上調御，上速疾、無上速疾，可中王乘，受食王廩，稱說王象。如是，阿奇舍那！若聖弟子隨如來能堪忍者，彼於爾時調御、善調御，得上調御、最上調御，得上息、最上息，除諸曲惡、恐怖、愚癡及 *諛諂，清淨止塵，無垢無穢，可呼可請，可敬可<note n="m198.113"/>重，實可供養，為一切天人良福田也。
「阿奇舍那！少野象不調御死者，說不調御死；中、老野象不<note n="m198.114"/>調御死者，說不調御死。阿奇舍那！少聖弟子不調御命終者，說不調御命終；中、老聖弟子不調御命終者，說不調御命終。阿奇舍那！少野象善調御死者，說善調御死；中、老野象善調御<note n="m198.115"/>死者，說善調御死。阿奇舍那！少聖弟子善調御命終者，說善調御命終；中、老聖弟子善調御命終者，說善調御命終。」
佛說如是，沙彌阿夷那和提及諸比丘聞佛所說，歡喜奉行！
調御地經第七竟<note n="m198.116"/>（二千八百九十一字<note n="m198.117"/>）
中阿 *含經卷第五十二（八千六百八十二字<note n="m198.118"/>）（ *第五後誦<note n="m198.119"/>）