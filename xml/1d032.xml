善聚品第三十二<note n="e32.2"/>
<font color="#800000"><b>（二七六）</b></font><note n="e32.3"/>
聞如是：
一時，佛在舍衛國祇樹給孤獨園。
爾時，世尊告諸比丘：「我今當說善聚，汝等善思念之。」
諸比丘對曰：「如是，世尊！」諸比丘從佛受教。
世尊告曰：「彼云何名為善聚？所謂五根<note n="e32.4"/>是也。云何為五？所謂信根、精進根、念根、定根、慧根<note n="e32.5"/>，是謂，比丘！有此五根。若有比丘修行五根者，便成須陀洹，得不退轉法，必成至道；轉進其行成斯陀含，而來此世盡其苦際；轉進其道成阿那含，不復來此世，卽𣈳復取般涅槃；轉進其行，有漏盡，成無漏心解脫、智慧解脫，自身作證而自遊戲：生死已盡，梵行已立，所作已辦，更不復<note n="e32.6"/>受胎，如實知之。
「言善聚者，卽五根是也。所以然者，此最大聚，眾聚中妙。若不行此法者，則不成須陀洹、斯陀含、阿那含、阿羅漢、辟支佛，及如來、至真、等正覺也。若得此五根者，便有四果、三乘之道。言善聚者，此五根為上。是故，諸比丘！當求方便，行此五根。如是，諸比丘！當作是學！」
爾時，諸比丘聞佛所說，歡喜奉行！
<font color="#800000"><b>（二七七）</b></font><note n="e32.7"/>
聞如是：
一時，佛在舍衛國祇樹給孤獨園。
爾時，世尊告諸比丘：「我今當說不善之聚，汝等當善思念之。」
諸比丘對曰：「如是，世尊！」爾時，諸比丘從佛受教。
世尊告曰：「彼云何名為不善聚？所謂<note n="e32.8"/>五蓋。云何為五？貪欲蓋、瞋恚蓋、睡眠蓋、調戲蓋、疑蓋，是謂名為五蓋。欲知不善聚者，此名為五蓋。所以然者，比丘當知：若有此五蓋，便有畜生、餓鬼、地獄之分，諸不善法皆由此起。是故，諸比丘！當求方便，滅貪欲蓋、瞋恚蓋、睡眠蓋、調戲蓋、疑蓋。如是，諸比丘！當作是學！」
爾時，諸比丘聞佛所說，歡喜奉行！
<font color="#800000"><b>（二七八）</b></font><note n="e32.9"/>
聞如是：
一時，佛在舍衛國祇樹給孤獨園。
爾時，世尊告諸比丘：「承事禮佛有五事功德。云何為五？一者端正<note n="e32.10"/>，二者好聲，三者多財饒寶，四者生長者家，五者身壞命終，生善處天上。所以然者，如來無與等也！如來有信、有戒、有聞、有慧、有善色成就，是故成就五功德。
「復以何因緣禮佛而得端 *正？以見佛形像已，發歡喜心，以此因緣而得端正。復以何因緣得好音聲？以見如來形像已，三自稱號：南無如來、至真、等正覺，以此因緣得好音聲。復以何因緣多財饒寶？緣彼見<note n="e32.11"/>如來而作大施，散華、然燈，及餘所施之物，以此因緣獲大財寶。復以何因緣生長者家？若見如來形已，心無染著，右膝著地，長跪叉手，至心禮佛，以此因緣生長者家。復以何因緣，身壞命終，生善處天上？諸佛世尊常法：諸有眾生，以五事因緣禮如來者，便生善處天上。是謂，比丘！有此五因緣禮佛功<note n="e32.12"/>德。是故，諸比丘！若有善男子、善女人欲禮佛者，當求方便，成此五功德。如是，諸比丘！當作是學！」
爾時，諸比丘聞佛所說，歡喜奉行！
<font color="#800000"><b>（二七九）</b></font><note n="e32.13"/>
聞如是：
一時，佛在舍衛國祇樹給孤獨園。
爾時，世尊告諸比丘：「猶如<note n="e32.14"/>屋舍有兩門相對<note n="e32.15"/>，有人在中住，復有人在上住，觀其下出入行來皆悉知見，我亦如是，以天眼觀眾生之類，生者、終者、善趣、惡趣、善色、惡色、若好、若醜，隨行所種，皆悉知之。
「若復有眾生，身行善，口行善，意行善，不誹謗賢聖，行等<note n="e32.16"/>見法與等見相應<note n="e32.17"/>，身壞命終，生善處天上，是謂名眾生行善。若<note n="e32.18"/>復有眾生，行此善法不造惡行，身壞命終，來生人中。若復有眾生，身、口、意行惡，造不善行，命終之後，生餓鬼中。或復有眾生，身、口、意行惡，誹謗賢聖與邪見相應，命終之後，生畜生中。或復有眾生，身、口、意行惡，造不善行，誹謗賢聖，命終之後，生地獄中。
「是<note n="e32.19"/>時，獄卒將此罪人示閻羅王<note n="e32.20"/>，並作是說：『大王當知：此人前世身意行<note n="e32.21"/>惡，作諸惡行已，生此地獄中。大王！當觀<note n="e32.22"/>此人以何罪治？』是時，閻羅王漸與彼人私問其罪，告彼人曰：『云何，男子！汝本前世為人身時，不見人有生者得作人身，處胎之時極為困厄，痛實難處，及其長大，將養乳哺<note n="e32.23"/>，沐浴身體耶？』是時，罪人報曰：『實見，大王！』閻羅王曰：『云何，男子！汝自不知生法之要行耶？身、口、意法修諸善趣。』罪人報曰：『如是，大王！如大王教。但為愚惑，不別善行<note n="e32.24"/>。』閻羅王曰：『如卿所說，其事不異，亦復知卿不作身、口、意行，但為今日，當究汝放逸罪<note n="e32.25"/>行。非父母為，亦非國王、大臣之所為也，本自作罪，今自受報。』是時，閻羅王先問其罪，約<note n="e32.26"/>敕治之。
「次復第二天使問彼人曰：『汝本為人時，不見老人形體極劣，行步苦<note n="e32.27"/>竭，衣裳垢坌<note n="e32.28"/>，進止戰掉<note n="e32.29"/>，氣息呻吟，無復少壯之心。』是時，罪人報曰：『如是，大王！我已見之。』閻羅王報曰：『汝當自知：我今亦有此形老之法<note n="e32.30"/>，為老所厭，當修其善行。』罪人報曰：『如是，大王！爾時，實不信之。』閻羅王報曰：『我實知之，汝不作身、口、意行，今當治汝罪，使後不犯。汝所作惡，非父母為，亦非國王、大臣、人民所造，汝今自造其罪，當自受報。』是時，閻羅王以此第二天使約敕已。
「復以第三天使告彼人曰：『汝前身作人時，不見有病人乎<note n="e32.31"/>？臥在屎尿<note n="e32.32"/>之上，不能自起居。』罪人報曰：『如是，大王！我實見之。』閻羅王曰：『云何，男子！汝不自知：我亦當有此病，不免<note n="e32.33"/>此患？』罪人報曰：『實爾，大王！我實不見之。』閻羅王曰：『我亦知之，愚惑不解，我今當處汝罪，使後不犯此之罪行。非父、非母為，亦非國王、大臣之所造作。』是時，閻羅王以此教敕已。
「復以第四天使告彼人曰：『云何，男子！身如枯木，風去火歇<note n="e32.34"/>而無情想，五親圍遶而號哭？』罪人報曰：『如是，大王！我已見之。』閻羅王曰：『汝何故不作是念：我亦當不 *免此死。』罪人報曰：『實爾，大王！我實不覺。』閻羅王曰：『我亦信汝不覺此法，今當治汝使後不犯。此不善之 *罪，非父、非母為，亦非國王、大臣、人民所造，汝本自作，今自受罪。』
「是時，閻羅王復以第五天使告彼人曰：『汝本為人時，不見有賊穿<note n="e32.35"/>牆破舍，取他財寶，或以火燒，或道路隱藏。設當為國王所擒<note n="e32.36"/>得者，或截手足，或取殺之，或閉著牢獄，或反縛詣市，或使負沙石，或取倒懸，或攢箭射，或以融<note n="e32.37"/>銅而灌其身，或以火炙，或<note n="e32.38"/>剝其皮還使食之，或開其腹以草擆之，或以湯中煮之，或以刀斫輪轢<note n="e32.39"/>其頭，或以象腳蹈殺，或著標<note n="e32.40"/>頭乃至於死？』罪人報曰：『我實見之。』閻羅王曰：『汝何故私盜他物？情知有事何為犯之？』『如是，大王！我實愚惑<note n="e32.41"/>。』閻羅王曰：『我亦信汝所言，今當治汝罪，使後不犯。此之罪者，非父母為，亦非國王、大臣、人民所為，自作其罪，還自受報。』
「是時，閻羅王以問罪已，便敕獄卒：『速將此人往著獄中！』是時，獄卒受王教令<note n="e32.42"/>，將此罪人往著獄中。地獄左<note n="e32.43"/>側極為火然，鐵城、鐵廓，地亦鐵作；有四城門極為臭<note n="e32.44"/>處，如似屎 *尿所見染汙；刀山、劍樹圍遶四面，復以鐵疏籠而覆其上。」
爾時，世尊便說此偈：
「四壁四城門，廣長實為牢；
鐵籠之所覆，求出無有期。
彼時鐵地上，火然極為熾；
壁方百由旬，洞然一種色。
中央有四柱，覩之實恐畏；
及其劍樹上，鐵<a href="javascript:newWindow('images/1d024r-1.bmp')"><font color="#000080">[口*雋]</font></a><note n="e32.45"/>烏所止。
臭處實難居，覩之衣毛豎；
種種之畏器，鬲<note n="e32.46"/>子有十六。
「比丘當知：是時，獄卒以若干苦痛<font color="#000080"><a href="javascript:newWindow('images/1d024r-5.bmp')">[歹*支]</a></font><note n="e32.47"/>打此人，若彼罪人舉腳著獄中時，血肉斯盡，唯有骨在。是時，獄卒將將此罪人，復以利斧斫<note n="e32.48"/>其形體，苦痛難計，求死不得。要當罪滅之後，爾乃<note n="e32.49"/>得脫；彼於人間所作罪業，要使除盡，後乃得出。
「是時，彼獄卒將此罪人，緣刀劍樹，或上或下。是時，罪人以在樹上，便為此鐵  *<a href="javascript:newWindow('images/1d024r-1.bmp')"><font color="#000080">[口*雋]</font></a>烏所食，或啄其頭，取腦食之；或取手腳，打骨取髓。然罪未畢，若罪畢者，然後乃出。
「是時，獄卒取彼罪人使抱熱銅柱坐。前世時，喜淫泆故，故致此罪；為罪所追，終不得脫。是時，獄卒從腳跟<note n="e32.50"/>拔筋，乃至項中而前挽之；或使車載<note n="e32.51"/>，或進、或退不得自在，其中受苦不可稱計。要當使罪滅，然後乃出。
「是時，獄卒取彼罪人，著火山上驅使上下。是時，極為爛盡，然後乃出。是時，罪人由此因緣求死不得。要當使罪除盡，然後乃出。
「是時，獄卒復取罪人，拔其舌擲著背後，於中受苦不可稱計，求死不得。是時，獄卒復取罪人著刀山上，或斷其腳，或斷其頭，或斷其手。要當使罪滅，然後乃出。
「是時，獄卒復以熱大<note n="e32.52"/>鐵葉<note n="e32.53"/>覆罪人身，如生時著衣，當時苦痛毒為難處，皆由貪欲之故，故致斯罪。是時，獄卒復使<note n="e32.54"/>罪人，五種作役，驅令偃臥，取其鐵釘釘其手足，復以一釘而釘其心，於中受斯苦痛，實不可言。要當使罪滅，然後乃出。
「是時，獄卒復取罪人，顛倒其身，舉著鑊中。時，身至下<note n="e32.55"/>皆悉爛盡，若還至上亦復爛盡，若至四邊亦復爛盡，酸楚毒痛不可稱計。現亦爛，不現亦爛，猶如大釜而煮小豆，或上或下，今<note n="e32.56"/>此罪人亦復如是，現亦爛，不現亦爛，於中受苦不可稱計。要當受罪畢，然後乃出。
「比丘當知：或復有時彼地獄中，經歷數年，東門乃開。是時，罪人復往趣門，門自然閉。是時，彼人皆悉倒地，於中受苦不可具稱。或時，各各自稱怨責<note n="e32.57"/>：『我由汝等，不得出門。』」
爾時，世尊便說此偈：
「愚者常喜悅，亦如光音天；
智者常懷憂，如似獄中囚。
「是時，大地獄中經歷百千萬歲，北門復開。是時，罪人復向北門，門便復閉。要當使罪滅，然後<note n="e32.58"/>乃出。是時，彼罪人復經數百萬歲，乃復得出，人中所作罪，要當使畢。是時，獄卒復取罪人，以鐵斧斫<note n="e32.59"/>罪人身，經爾許之罪，使令更之。要當使罪苦畢盡，然後乃出。
「比丘當知：或復有時彼東門復更一開。是時，彼眾生復詣東門，門復自閉而不得出；設復得出，外復有大山，而往趣之，彼入山中，為兩山所壓<note n="e32.60"/>，猶如 *壓麻油，於中受苦不可稱計。要當苦盡，然後乃出。爾時，彼罪人轉得前進，復值熱灰地獄，縱廣數千萬由旬，於中受苦不可稱計。要當畢其罪原<note n="e32.61"/>，然後乃出。轉復前進，次有刀刺地獄。是時，罪人復入此刀刺地獄中，便有大風起，壞<note n="e32.62"/>此罪人身體筋骨，於中受苦不可稱計。要當罪滅，然後乃出。
「次復，有大熱灰地獄。是時，罪人復入此大熱灰地獄中，形體融爛，受苦無量。要當使罪滅，然後乃出。是時，罪人雖得出此熱灰地獄，復值刀劍地獄，縱廣數千萬里。是時，罪人入此刀劍地獄中，於中受苦不可稱計。要當使罪滅，然後乃出。
「次復，有沸屎地獄，中有細蟲，入骨徹髓食此罪<note n="e32.63"/>人，雖得出此地獄，前值獄卒。是時，獄卒問罪人曰：『卿等欲何所至？為從何來？』罪人報曰：『我等不知所從來處，亦復不知當何所至，但我等今日極為飢困，意欲須食。』獄卒報曰：『我等當相供給。』是時，獄卒取罪人仰臥，取大熱鐵丸，使罪人吞之，然罪人受苦不可稱計。是時，熱鐵丸從口下過，腸胃爛盡，受苦難量。要當使罪滅，然後乃出。
「然彼罪人不堪受此苦痛，還復入熱屎地獄、刀劍地獄、大熱灰地獄，還來經爾許地獄。是時，彼眾生不堪受苦，還迴頭至熱屎地獄中。是時，獄卒語彼眾生曰：『卿等欲何所至？為從何來？』罪人報曰：『我等不能自知為從何所來，今復不知當何所至。』獄卒問曰：『今須何物？』罪人報曰：『我等極渴，欲須水飲。』是時，獄卒取罪人仰臥， *融銅灌口，使令下過，於中受罪不可具計。要當使罪滅，然後乃出。是時，彼人不堪受此苦，還<note n="e32.64"/>入沸屎地獄、劍樹地獄、熱灰地獄，還入大地獄中。
「比丘當知：爾時，罪人苦痛，難可稱計。設彼罪人眼見色者，心不愛<note n="e32.65"/>樂，設復耳聞聲，鼻嗅香，舌<note n="e32.66"/>知味，身更細滑，意知法，皆起瞋恚。所以然者，由本不作善行之報，恆作惡業，故致斯罪。
「是時，閻羅王敕彼罪人曰：『卿等不得善利，昔在人中受人中福，身、口、意行不與相應，亦不惠施、仁愛、利人、等利，以是之故，今受此苦。此之惡行，非父母為，亦非國王、大臣之所為也。諸有眾生身、口、意清淨，無有沾<note n="e32.67"/>汙，如似光音天；諸有眾生作諸惡行，如似地獄中。卿等身、口、意不淨，故致斯罪。』比丘當知：閻羅王便作是說：『我當何日脫此苦難，於人中生？已<note n="e32.68"/>得人身，便得出家，剃除鬚髮，著三法衣，出家學道。』閻羅王尚作是念，何況汝等今得人身，得作沙門！是故，諸比丘！常當<note n="e32.69"/>念行身、口、意行，無令有缺；當滅五結<note n="e32.70"/>，修行五根<note n="e32.71"/>。如是，諸比丘！當作是學！」
爾時，諸比丘聞佛所說，歡喜奉行！
<font color="#800000"><b>（二八○）</b></font><note n="e32.72"/>
聞如是：
一時，佛在舍衛國東苑鹿母園<note n="e32.73"/>中，與大比丘眾五百人俱。
是時，世尊七月十五日於露野地<note n="e32.74"/>敷座<note n="e32.75"/>，諸<note n="e32.76"/>比丘僧前後圍遶，佛告阿難曰：「汝今於露地速擊揵椎，所以然者，今七月十五日是受歲<note n="e32.77"/>之日。」
是時，尊者阿難右膝著地，長跪叉手，便說此偈：
「淨眼無與等，無事而不練；
智慧無染著，何等名受歲？」
爾時，世尊復以偈報阿難曰：
「受歲三業淨，身口意所作；
兩兩比丘對，自陳所作短。
還自稱名字，今日眾受歲，
我亦淨意受，唯願原其過！」
爾時，阿難復以偈問其義曰：
「過去恆沙佛，辟支及聲聞，
盡是諸佛法，獨是釋迦文？」
爾時，佛復以偈報阿難曰：
「恆沙過去佛，弟子清淨心， 
皆是諸佛法，非今釋迦文。
辟支無此法，無歲無弟子，
獨逝無伴侶，不與他說法。
當來佛世尊，恆沙不可計，
彼亦受此歲，如今瞿曇法。」
是時，尊者阿難聞此語已，歡喜踊躍，不能自勝，卽昇講堂，手執揵椎，並作是說：「我今擊此如來信鼓，諸有如來弟子眾者，盡當普集。」
爾時，復說此偈：
「降伏魔力怨，除結無有餘；
露地擊揵椎，比丘聞當集。
諸欲聞法人，度流生死海；
聞此妙響<note n="e32.78"/>音，盡當雲<note n="e32.79"/>集此。」
爾時，尊者阿難 *已擊揵椎<note n="e32.80"/>，至世尊所，頭面禮足，在一面住，白世尊言：「今正是時，唯願世尊何所敕使！」
是時，世尊告阿難曰：「汝隨次坐，如來自當知時。」是時，世尊坐于草座告諸比丘：「汝等盡當坐于草座。」
諸比丘對曰：「如是，世尊！」時，諸比丘各坐草座。
是時，世尊默然觀諸比丘已，便敕諸比丘：「我今欲受歲，我無過咎於眾人 *乎？又不犯身、口、意<note n="e32.81"/>？」如來說此語已，諸比丘默然不對。是時，復再三告諸比丘：「我今欲受歲，然我無過於眾人乎？」
是時，尊者舍利弗;卽從座<note n="e32.82"/>起，長跪叉手，白世尊言：「諸比丘眾觀察如來，無身、口、意過。所以然者，世尊今日不度者度，不脫者脫，不般涅槃者令般涅槃，無救者為作救護，盲者作眼目，為病者作大醫王，三界獨尊無能及者，最尊、最上。未<note n="e32.83"/>起道意者使發道意，眾人未寤尊令寤之，未聞法者使令聞之，為迷者作徑路，恆以正法；以此事緣，如來無咎於眾人，亦無身、口、意過。」
是時，舍利弗白世尊言：「我今<note n="e32.84"/>向如來自陳，然無咎於如來及比丘僧乎？」
世尊告曰：「汝今，舍利弗！都無身、口、意所作非行。所以然者，汝今智慧無能及者，種種智慧、無量智慧、無邊之智、無與等智、疾智、捷<note n="e32.85"/>智、甚深之智、平等之智，少欲知足，樂靜之處，多諸方便，念不錯亂，總持三昧，根原具足：戒成就、三昧成就、智慧成就、解脫成就<note n="e32.86"/>、解脫見慧成就<note n="e32.87"/>，勇悍能忍，所說無惡，不<note n="e32.88"/>為非法<note n="e32.89"/>，心性庠序，不行卒暴。猶如轉輪聖王最大太子，當紹王位，轉於法輪。舍利弗亦如是，轉於無上法輪，諸天、世人及龍、鬼、魔、若魔天本所不轉，汝今所說，常如法義，未曾違理。」
是時，舍利弗白佛言：「此五百比丘盡當受歲，此五百人盡無咎於如來乎？」
世尊告曰：「亦不責此五百比丘身、口、意行。所以然者，此舍利弗大眾之中極為清淨，無有<note n="e32.90"/>瑕穢。今此眾中最小下坐，得須陀洹道，必當上及不退轉法；以是之故，我不怨責此眾。」
爾時，多耆奢<note n="e32.91"/>在此眾中𣈳從 *座起，前至世尊所，頭面禮足，白世尊言：「我今堪任欲有所論。」
世尊告曰：「欲有所說，今正是時。」
多耆奢𣈳於佛前歎佛及比丘僧，而說此偈：
「十五清淨日，五百比丘集，
諸結縛悉解，無愛更不生。
轉輪大聖王，;mso-hansi-font-family:Foreign1;mso-bidi-font-family:&quot;Times New Roman&quot;;羣臣所圍遶，
普遍諸世界，天上及世間。
大將人中尊<note n="e32.92"/>，為人作導師，
弟子樂徒從<note n="e32.93"/>，三達<note n="e32.94"/>六通<note n="e32.95"/>徹。
皆是真佛<note n="e32.96"/>子，無有塵垢者，
能斷欲愛刺，今日自歸命。」
爾時，世尊可多耆奢所說。是時，多耆奢作是念：如來今日可我所說。歡喜踊躍，不能自勝，卽從座<note n="e32.97"/>起，禮佛卻退，還就本位。
爾時，世尊告諸比丘：「我聲聞中第一造偈弟子，所謂多耆奢比丘是。所說無疑難，亦是多耆奢比丘是也。」
爾時，諸比丘聞佛所說，歡喜奉行！
<font color="#800000"><b>（二八一）</b></font><note n="e32.98"/>
聞如是：
一時，佛在羅閱<note n="e32.99"/>城迦蘭陀竹園所，與大比丘眾五百人俱。
爾時，三十三天有一天子，身形有五死瑞<note n="e32.100"/>應。云何為五？一者華冠自萎，二者衣裳垢坌<note n="e32.101"/>，三者腋下流汗，四者不樂本位，五者玉女違叛<note n="e32.102"/>。爾時，彼天子愁憂苦惱，搥<note n="e32.103"/>胸歎息。
時，釋提桓因聞此天子愁憂苦惱， *搥胸歎息，便敕一天子：「此何等音聲，乃徹此間？」
彼天子報言：「天王<note n="e32.104"/>當知：今有一天子，命將<note n="e32.105"/>欲終，有五死 *瑞應：一者華冠自萎，二者衣裳垢 *坌，三者腋下流汗<note n="e32.106"/>，四者不樂本位，五者玉女違*叛。」
爾時，釋提桓因往至彼欲終天子所，語彼天子言：「汝今何故愁憂苦惱，乃至於斯？」
天子報言：「尊者因提<note n="e32.107"/>！那得不愁憂苦惱？命將欲終，有五死怪：華冠自<note n="e32.108"/>萎，衣裳垢膩，腋下流 *汗，不樂本處，玉女違叛<note n="e32.109"/>。今此七寶宮殿悉當忘<note n="e32.110"/>失，及五百玉女亦當星散，我所食甘露者今無氣味。」
是時，釋提桓因語彼天子言：「汝豈不聞如來說偈乎？
「一切行無常，生者必有死；
不生則不死，此滅為最樂。
「汝今何故愁憂乃至於斯，一切行無常之物，欲使有常者，此事不然。」
天子報言：「云何，天帝！我那得不愁憂？我今天身清淨無瑕穢，光喻日月，靡所不照；捨此身已，當生羅 *閱城中豬腹中生，生恆食屎，死時為刀所割。」
是時，釋提桓<note n="e32.111"/>因語彼天子言：「汝今可自歸佛、法、眾，若當爾時，便不墮三惡趣。」
是時，天子報言：「豈當以歸三尊<note n="e32.112"/>，不墮三惡趣乎？」
釋提 *桓因曰：「如是，天子！其有自歸三尊者，終不墮三惡趣也。如來亦說此偈：
「諸有自歸佛，不墮三惡趣，
盡漏處天人，便當至涅槃。」
爾時，彼天問釋提 *桓因：「今如來竟為所在？」
釋提 *桓因曰：「今如來在摩竭國羅 *閱城中，迦蘭陀竹園所，與大比丘眾五百人俱。」
天子報言：「我今無有此力，可得至彼覲省如來。」
釋提 *桓因報言：「天子當知：右膝著地，長跪叉手，向下方界，而作是說：『唯願世尊善觀察之，今在垂窮之地，願矜愍之！今<note n="e32.113"/>自歸三尊，如來無所著。』」
是時，彼天子隨釋提 *桓因言，卽便長跪向下方，自稱姓名，自歸佛、法、眾，盡其形壽為真佛子，非用天子。如是，至三說此語已，不復處豬胎，乃當更生長者家。
是時，彼天見此緣已，卽向釋提 *桓因而說此偈：
「善緣非惡緣，為法非為財；
導引以正道，此者尊所歎。
蒙尊不墮惡，豬胎甚難因；
自察生長者，因彼當見佛。」
是時，天子隨時壽長短，生羅 *閱城中大長者家。是時，長者婦自知有娠<note n="e32.114"/>。十月欲滿，生一男兒，端 *正無雙，世之希有。是時，釋提 *桓因以<note n="e32.115"/>知此兒向十歲，數數往告：「汝可憶<note n="e32.116"/>本所作緣本，自言：『我當因彼見佛。』今正是時，可見世尊，若不往者，後必有悔！」
是時，尊者舍利弗到時，著衣持鉢，入羅 *閱城乞食，漸漸往至彼長者家，在門外靜然而住。
爾時，長者子見舍利弗著衣持鉢，容貌殊特，見已，便往至舍利弗前，而作是說：「汝今是誰？為誰弟子？為行何法？」
舍利弗言：「我師出釋種，於中出家學道。師名如來、至真、等正覺，恆<note n="e32.117"/>從彼受法。」
是時，小兒卽向舍利弗，而說此偈：
「尊今靜然立，持鉢容貌整；
今欲求何等？與誰在此住？」
是時，舍利弗復以偈報曰：
「我今不求財，非食非服飾，
故來為汝故，善察聽我語。
憶汝本所說，天上言誓時，
人中當見佛，故來相告耳！
諸佛出興難，說法亦復然，
人身不可獲，亦如優曇花。
汝今隨我來，俱<note n="e32.118"/>覲如來容，
必當為汝說，至要之善趣<note n="e32.119"/>。」
是時，長者子聞舍利弗語已，卽往至父母所，頭面禮足，在一面立。是時，長者子白父母言：「唯願聽許，至世尊所，承事禮敬，問訊康強<note n="e32.120"/>！」
父母報曰：「今正是時。」
長者子卽集香花及好白<span style="mso-ascii-font-family: Times New Roman; font-size: 12.0pt; font-family: 新細明體; mso-hansi-font-family: Times New Roman; mso-bidi-font-family: Times New Roman; mso-font-kerning: 1.0pt; mso-ansi-language: EN-US; mso-fareast-language: ZH-TW; mso-bidi-language: AR-SA"><font color="#000080"></font></span>㲲note n="e32.121"/>，共尊者舍利弗，相隨往至世尊所，頭面禮足，在一面住。
爾時，舍利弗白世尊言：「此長者子居此羅 *閱城中，不識三尊，唯願世尊善與說法，令得度脫！」
是時，長者子遙見世尊威容<note n="e32.122"/>端正，諸根寂靜，有三十二相、八十種好，莊嚴其身。亦如須彌山王<note n="e32.123"/>，面如日月，視之無厭。前進禮足，在一面住。爾時，長者子卽以香華散如來上，復以新白  *<span style="mso-ascii-font-family: Times New Roman; font-size: 12.0pt; font-family: 新細明體; mso-hansi-font-family: Times New Roman; mso-bidi-font-family: Times New Roman; mso-font-kerning: 1.0pt; mso-ansi-language: EN-US; mso-fareast-language: ZH-TW; mso-bidi-language: AR-SA"><font color="#000080"></font></span>㲲奉上如來，頭面禮足，在一面住。
是時，世尊漸與說法，所謂論者：施論、戒論、生天之論，欲為<note n="e32.124"/>不淨，漏為是大患，出家為要。是時，世尊 *以知小兒心開意解，諸佛世尊常所說法：苦、集<note n="e32.125"/>、盡、道，是時世尊盡與彼長者子說。
是時，長者子卽於 *座上，諸塵垢盡，得法眼淨，無復瑕穢。是時，長者子卽從*座起，頭面禮足，白世尊言：「唯願世尊聽使<note n="e32.126"/>出家，得作沙門！」
世尊告曰：「夫為道者，不辭父母，不得作沙門。」
是時，長者子白世尊言：「要當使父母聽許。」
世尊告曰：「今正是時。」
爾時，長者子卽從 *座起，頭面禮足，便退而去，還至所在，白父母言：「唯願聽許，得作沙門！」
父母報言：「我等今日唯有一子，然家中生業饒財多寶，行沙門法，甚為不易。」
長者子報言：「如來出世，億劫乃有，甚不可遇，時時乃出耳！亦如優曇鉢華時時乃有耳！如來亦復如是，億劫乃出耳！」
是時，長者子父母各共嘆息而作是言：「今正是時，隨汝所宜。」
是時，長者子頭面禮足，便辭而去，往至世尊所，頭面禮足，在一面立。爾時，彼長者子白世尊言：「父母見聽，唯願世尊聽使作道！」
爾時，世尊告舍利弗：「汝今度此長者子使作沙門。」
舍利弗對曰：「如是，世尊！」爾時，舍利弗從佛受教，度作沙彌，日日教誨。
是時，彼沙彌在閑靜處而自剋修，所以族姓子出家學道，剃除鬚髮，修無上梵行者，欲得離苦。是時，沙彌卽成阿羅漢，往至世尊所，頭面禮足，白世尊言：「我今已見佛聞法，都無有疑。」
世尊告曰：「汝今云何見佛聞法而無狐疑？」
沙彌白佛言：「色者無常，無常者卽是苦，苦者是無我，無我者𣈳是空，空者非有、非不有，亦復無我，如是智者所覺知；痛、想、行、識無常，無常者是苦，苦者無我，無我者是空，空者非有、非不有，此智者所覺知。此五<note n="e32.127"/>盛陰無常、苦、空、無我、非有，多諸苦惱，不可療治，恆在<note n="e32.128"/>臭處，不可久保。悉觀無有我，今日觀察此法，便為見如來已。」
世尊告曰：「善哉！善哉！沙彌！𣈳聽汝為大沙門。」
爾時，彼沙彌聞佛所說，歡喜奉行！
<font color="#800000"><b>（二八二）</b></font><note n="e32.129"/>
聞如是：
一時，尊者那羅陀<note n="e32.130"/>在波羅梨國<note n="e32.131"/>長者竹林<note n="e32.132"/>中。
爾時，文荼<note n="e32.133"/>王第一夫人而取命終，王<note n="e32.134"/>甚愛敬，念未曾去懷。是時，有一人至王所，而白王言<note n="e32.135"/>：「大王當知：第一夫人今已命終。」
是時，王聞夫人無常，;卽懷愁憂，告來人曰：「汝速輿夫人死屍<note n="e32.136"/>，著麻油中，使我見之<note n="e32.137"/>。」
是時，彼人受王教命，;卽往持夫人身，著麻油中。
爾時，王聞夫人逝喪，極懷愁惱，不食不飲，復不持<note n="e32.138"/>法<note n="e32.139"/>，不理王事<note n="e32.140"/>。
是時，左右有一人名曰善念，恆與大王執劍<note n="e32.141"/>，白大王曰：「大王當知：此國界中有沙門，名那羅陀，得<note n="e32.142"/>阿羅漢，有大神足，博識多知，無事不練，辯<note n="e32.143"/>才勇慧，語常含笑。願王當往至彼，聽其說法；若王聞法，無復愁憂苦惱。」
王報之曰：「善哉！善哉！善說此語。汝今，善念！先往語彼沙門。所以然者，夫轉輪聖王欲有所至，先當遣人，不先遣<note n="e32.144"/>信而至者，此事不然。」
時，善念報曰：「如大王教！」卽受王教，往至長者竹園中，至那羅陀所，頭面禮足，在一面立。
爾時，善念白尊者那羅陀言：「尊當知之：大王夫人今已命終，緣此苦惱，不食不飲，亦復不治王法、國事。今欲來覲省尊顏，唯願善與說法，使王無復愁苦！」
那羅陀報言：「欲來者，今正是時。」
是時，善念已聞教令，卽頭面禮足，便退而去，往至王所，而<note n="e32.145"/>白王言：「已<note n="e32.146"/>語沙門，王宜知之。」
是時，卽敕善念：「汝速嚴駕寶羽<note n="e32.147"/>之車，吾今欲往與沙門相見。」
是時，善念卽嚴駕 *寶羽之車，前白王言：「嚴駕 *已辦，王知是時。」
是時，王乘 *寶羽之車，出城詣那羅陀所，步入長者竹園中。夫人王法，除五威容<note n="e32.148"/>，捨著一面，至那羅陀所，頭面禮足，在一面坐。
是時，那羅陀告王曰：「大王當知：夢幻之法起於愁憂，泡沫之法及以雪揣而起愁憂，亦復不可以華<note n="e32.149"/>法之想起於愁憂。所以然者，今有五事最不可得，是如來之所說也。云何為五？夫物應盡，欲使不盡者，此不可得；夫物應滅，欲使不滅者，此不可得；夫老之法，欲使不老者，此不可得；復次，病法，欲使不病者，此不可得；復次，死法，欲使不死者，此不可得。是謂，大王！此有五事最不可得，是如來之所說。」
爾時，那羅陀便說此偈：
「不以<note n="e32.150"/>愁憂惱，而獲其福祐；
設<note n="e32.151"/>有懷愁憂，外境得其便。
若使有智者，終不思惟是；
外敵便有愁，而不得其便。
威儀禮節具，好施無𡠩心；
當求此方便，使獲其大利。
設使不可得，我及彼眾人，
無愁便無患，行報知如何！
「又大王當知：應失之物便失之，已失<note n="e32.152"/>便愁、憂、苦、惱，痛不可言，我所愛者今日已失。是謂失物便失之，於中起愁、憂、苦、惱，痛不可言。是謂，大王！第一愁刺，染著心意。凡夫之人有此法，不知生、老、病、死之所來處。
「又復聞賢聖弟子所應失物便失之，是時彼人不起愁、憂、苦、惱，當<note n="e32.153"/>作是學：我今所失非獨一已，餘人亦有此法；設我於中起愁憂者，此非其宜。或能使親族起愁憂，怨家歡喜，食不消化，卽當成病，身體煩熱，由此緣本，便致命終。爾時，便能除<note n="e32.154"/>去憂畏之刺，便脫生、老、病、死，無復災患苦惱之法。
「復次<note n="e32.155"/>，大王！應滅之物便滅之，已滅便愁、憂、苦、惱，痛不可言，我所愛者今日已滅。是謂滅物便滅之，於中起愁、憂、苦、惱，痛不可言。是謂，大王！第二愁刺，染著心意。凡夫之人有此法，不知生、老、病、死之所來處。
「又復聞賢聖弟子所應滅物便滅之，是時彼人不起愁、憂、苦、惱， *當作是學：我今所滅非獨一已，餘人亦有此法，設我於中起愁憂者，此非其宜。或能使親族起憂，怨家歡喜，食不消化，卽當成病，身體煩熱，由此緣本，便致命終。爾時，便能除去憂畏之刺，便脫生、老、病、死，無復災患苦惱之法。
「復次，大王！應老之物便老，已老便愁、憂、苦、惱，痛不可言，我所愛者今日已老。是謂老物便老，於中起憂、愁、苦、惱，痛不可言。是謂，大王！第三愁憂之刺，染著心意。凡夫之人有此法，不知生、老、病、死之所來處。
「又復聞賢聖弟子所應老物便老，是時彼人不起愁、憂、苦、惱， *當作是學：我今所老非獨一已，餘人亦有此法，設我於中起愁憂<note n="e32.156"/>者，此非其宜。或能使<note n="e32.157"/>親族起憂，怨家歡喜，食不消化，卽當成病，身體煩熱，由此緣本，便致命終。爾時，便能除去憂畏之刺，脫生、老、病、死，無復災患苦惱之法。
「復次，大王！應病之物便病，已病便愁、憂、苦、惱<note n="e32.158"/>，痛不可言，我所愛者今日 *以病。是謂病物便病，於中起愁、憂、苦、惱，痛不可言。是謂，大王！第四愁憂之刺，染著心意。凡夫之人有此法，不知生、老、病、死之所來處。
「又復聞賢聖弟子所應病物便病，是謂彼人不起愁、憂、苦、惱， *當作是學：我今<note n="e32.159"/>所病非獨一已，餘人亦有此法，設我於中起愁憂者，此非其宜。或能使親族起憂，怨家歡喜，食不消化，卽當成病，身體煩熱，由此緣本，便致命終。爾時，便能除去愁畏之刺，脫生、老、病、死，無復災患苦惱<note n="e32.160"/>之法。
「復次，大王！應死之物便死，已死是謂死物，於中起愁、憂、苦、惱，痛不可言。是謂，大王！第五愁憂之刺，染著心意。凡夫之人有此法，不知生、老、病、死之所來處。
「又復聞賢聖弟子所應死者便死，是時彼人不起憂愁苦惱， *當作是學：我今死者非獨一已，餘人亦有此法，我設於中起愁憂者，此非其宜。或能使親族起憂，怨家歡喜，食不消化，卽當成病，身體煩熱，由此緣本，便致命終。爾時，便能<note n="e32.161"/>除去愁畏之刺，脫生、老、病、死，無復災患苦惱之法。」
是時，大王白尊者那羅陀曰：「此名何法？當云何奉行？」
那羅陀言：「此經名曰除憂之患，當念奉行！」
時王報言：「實如所說，除去愁憂。所以然者，我聞此法已，所有愁苦今日永除。若尊者有所教敕者，數至宮中，當相供給，使國土人民長受福無窮。唯願尊者廣演此法，永存於世，使四部之眾長夜安隱，我今自歸尊者那羅陀！」
那羅陀曰：「大王！莫自歸我，當自歸於佛。」
時王問曰<note n="e32.162"/>：「今佛在何處？」
那羅陀曰：「大王當知：迦毗羅衛大國，轉輪聖王種出於釋姓<note n="e32.163"/>，彼王有子，名曰悉達，出家學道，今自致成佛，號釋迦文，當自歸彼。」
大王復問：「今在何方？去此幾所？」
那羅陀曰：「如來已<note n="e32.164"/>取涅槃。」
大王曰：「如來取滅度何其速疾？若當在世者，經數千萬由旬，當往覲省。」
是時，卽從 *座起，長跪叉手，而作是說：「我自歸如來、法及比丘僧，盡形壽聽為優婆塞，不復殺生。國事猥多，今欲還宮。」
那羅陀曰：「今正是時。」是時，王從 *座起，禮足遶三匝而去。
爾時，文 *荼王聞那羅陀所說，歡喜奉行！
<font color="#800000"><b>（二八三）</b></font><note n="e32.165"/>
聞如是：
一時，佛在舍衛國祇樹給孤獨園。
爾時，世尊告諸比丘：「疾病之人成就五法，不得時差，恆在义褥<note n="e32.166"/>。云何為五？於是<note n="e32.167"/>，病人不擇飲食，不隨時而食，不親近醫藥，多憂喜瞋，不起慈心向瞻病人。是謂，比丘！疾病之人成就此五法，不得時差。
「若復病人成就五法，便得時差。云何為五？於是，病人選<note n="e32.168"/>擇而食，隨時而食，親近醫藥<note n="e32.169"/>，不懷愁憂，咸起慈心向瞻病人。是謂，比丘！病人成就此五法，便得時差。如是，比丘！前五法者當念捨離，後五法者當共奉行。如是，比丘！當作是學！」
爾時，諸比丘聞佛所說，歡喜奉行！
<font color="#800000"><b>（二八四）</b></font><note n="e32.170"/>
聞如是：
一時，佛在舍衛國祇樹給孤獨園。
爾時，世尊告諸比丘：「若瞻病人成就五法，不得時差，恆在牀 *褥<note n="e32.171"/>。云何為五？於是，瞻病之人不別良藥；懈怠無勇猛心；常喜瞋恚，亦好睡眠；但貪食故瞻視病人；不以法供養故，亦不與病人語談往返<note n="e32.172"/>。是謂，比丘！若瞻病之人成就此五法者，不得時差。
「若復，比丘！瞻病之人成就五法，便得時差，不著牀*褥。云何為五？於是，瞻病之人分別良醫；亦不懈怠，先起後臥；恆喜<note n="e32.173"/>言談，少於睡眠；以法供養，不貪飲食；堪任與病人說法。是謂，比丘！瞻病之人成就此五法者，便得時差。是故，比丘！若瞻病人時，當捨前五法，就後五<note n="e32.174"/>法。如是，諸比丘！當作是學！」
爾時，諸比丘聞佛所說，歡喜奉行！
<font color="#800000"><b>（二八五）</b></font><note n="e32.175"/>
聞如是：
一時，佛在毗舍離獼猴林中，與大比丘眾五百人俱。
爾時，師子大將便往至世尊所，頭面禮足，在一面坐。爾時，佛告師子：「云何，師子！家中恆布施乎？」
師子白佛言：「常於四城門外及都市，隨時布施，不令有缺，須食給食，衣裳、香華<note n="e32.176"/>、車馬、坐具，隨彼所須，皆令給與。」
佛告師子：「善哉！善哉！乃能惠施，不懷悋想。施主檀越<note n="e32.177"/>隨時惠施，有五功德。云何為五？於是，檀越施主名聞四遠，眾人<note n="e32.178"/>歎譽：『某甲村落有檀越施主，恆喜接納沙門、婆羅門，隨所給與，不令有乏。』是謂，師子！檀越施主獲此第一之德。
「復次，師子！檀越施主若至沙門、剎利、婆羅門、長者眾中，不懷慚愧，亦無所畏，猶如師子獸王，在𣎴鹿中亦無畏難。是謂，師子！檀越施主獲此第二之德。
「復次，師子！檀越施主眾人敬仰，見者歡悅，如子見父，瞻視無厭。是謂，師子！檀越施主獲此第三之德。
「復次，師子！檀越施主命終之後，當生二處，或生天上，或生人中；在天為天所敬，在人為人尊貴。是謂，師子！檀越施主獲此第四之德。
「復次，師子！檀越施主智慧遠出眾人上，現身盡漏，不經後世。是謂，師子！檀越施主獲此第五之德。夫人惠施有<note n="e32.179"/>五德，恆隨己身。」
爾時，世尊便說斯<note n="e32.180"/>偈：
「心常喜惠施，功德具足成，
在眾無疑難，亦復無所畏。
智者當惠施，初無變悔心，
在三十三天，玉女而圍遶。
「所以爾者，師子當知：檀越施主生二善處，現身盡漏，至無為處。」
爾時，世尊便說此偈：
「施為後世糧，要至究竟處，
善神常將護，亦復致歡喜。
「所以然者，師子當知：布施之時，恆懷歡悅，身意牢固，諸善功德皆悉具足，得三昧意，亦不錯亂，如實而知之。云何如實而知？苦諦如實而知<note n="e32.181"/>，苦集、苦盡、苦出要如實而知。是故，師子！當求方便，隨時惠施，若欲得聲聞道、辟支佛道<note n="e32.182"/>，皆悉如意。如是，師子！當作是學！」
爾時，師子聞佛所說，歡喜奉行！
<font color="#800000"><b>（二八六）</b></font><note n="e32.183"/>
聞如是：
一時，佛在舍衛國祇樹給孤獨園。
爾時，世尊告諸比丘：「若檀越施<note n="e32.184"/>主惠施之日，得五事功德。云何為五？一者施命，二者施色，三者施安，四者施力，五者施 *辯，是謂為五。復次，檀越施主施命之時，欲得長壽<note n="e32.185"/>；施色之時，欲得端 *正<note n="e32.186"/>；施安之時，欲得無病<note n="e32.187"/>；施力之時，欲令無能勝<note n="e32.188"/>；施 *辯之時，欲得無上正真之 *辯<note n="e32.189"/>。比丘當知：檀越施主惠施之日，有此五功德。」
爾時，世尊便說此偈：
「施命、色及安、力， *辯為第五，
五功德 *已備，後受無窮福。
智者當念施，除去貪欲心，
今身有名譽，生天亦復然。
「若有善男子、善女人，欲得五功德者，當行此五事。如是，諸比丘！當作是學！」
爾時，諸比丘聞佛所說，歡喜奉行！
<font color="#800000"><b>（二八七）</b></font><note n="e32.190"/>
聞如是：
一時，佛在舍衛國祇樹給孤獨園。
爾時，世尊告諸比丘：「應時之施有五事。云何為五？一者施遠來人，二者施遠去人，三者施病人，四者儉<note n="e32.191"/>時施，五者若初得新;菓<note n="e32.192"/>蓏、若穀食，先施<note n="e32.193"/>與持戒精進人，然後自食。是謂，比丘！應時之<note n="e32.194"/>施，有此五事。」
爾時，世尊便說此偈：
「智者應時施，信心不斷絕；
於此快受樂，生天眾德備。
隨時念惠施，受福如 *響應；
永已<note n="e32.195"/>無短乏，所生常富貴。
施為眾行具，得至無上位；
億施不起想，歡喜遂增益。
心中生此念，亂意永無餘；
覺知身安樂，心便得解脫。
是故有智<note n="e32.196"/>人，不問男與女，
當行此五施，無失方便宜。
「是故，諸比丘！若善<note n="e32.197"/>男子、善女人，欲行此五事者，當念隨時施。如是，諸比丘！當作是學！」
爾時，諸比丘聞佛所說，歡喜奉行！
善‧不善‧禮佛，天使‧歲‧五瑞，
文荼<note n="e32.198"/>‧親<note n="e32.199"/>‧瞻病，五施‧隨時施。
增壹阿含<note n="e32.200"/>經卷第二十四<note n="e32.201"/> 