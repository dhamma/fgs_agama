五陰誦第一<note n="s1.1"/>
<sid n="1" pb="1"><note n="s1.2"/>
<p/>如是我聞<note n="s1.3"/>：
<p/>一時，佛住<note n="s1.4"/>舍衞國<note n="s1.5"/>祇樹給孤獨園<note n="s1.6"/>。<pb n="2"/>爾時，世尊告諸比丘：「當觀色無常<note n="s1.7"/>，如是觀者，則為正觀。正觀者，則生厭離；厭離者，喜貪盡；喜貪盡者，說心解脫。
<p/>「如是觀受、想、行、識無常<note n="s1.8"/>，如是觀者，則為正觀。正觀者，則生厭離；厭離者，喜貪盡；喜貪盡者，說心解脫。
<p/>「如是，比丘！心解脫者，若欲自證，則能自證：我生已盡，梵行已立，所作已作，自知不受後有<note n="s1.9"/>。如觀無常，苦<note n="s1.10"/>、空<note n="s1.11"/>、非我<note n="s1.12"/>亦復如是。」
<p/>時，諸比丘聞佛所說，歡喜奉行！
</sid><sid n="2" pb="2"><note n="s1.13"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「於色當正思惟，觀<note n="s1.14"/>色無常如實知。所以者何？比丘！於色正思惟，觀色<note n="s1.15"/>無常如實知<note n="s1.16"/>者，於色欲貪斷；欲貪斷者，說心解脫。<pb n="3"/><pb n="4"/>
<p/>「如是受、想、行、識當正思惟，觀識無常如實知。所以者何？於識正思惟，觀識無常者，則於識欲貪斷；欲貪斷者，說心解脫。
<p/>「如是心解脫者，若欲自證，則能自證：我生已盡，梵行已立，所作已作，自知不受後有。如是正思惟無常，苦、空、非我亦復如是。」
<p/>時，諸比丘聞佛所說，歡喜奉行！
</sid><sid n="3" pb="4"><note n="s1.17"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「於色不知、不明、不斷、不離欲，則不能斷苦<note n="s1.18"/>；如是受、想、行、識，不知、不明、不斷、不離欲，則不能斷苦。
<p/>「諸比丘！於色若知、若明、若斷、若離欲，則能斷苦；如是受、想、行、識，若知、若明、若斷、若離欲，則能堪任斷苦。」
<p/>時，諸比丘聞佛所說，歡喜奉行！
</sid><sid n="4" pb="4"><note n="s1.19"/><pb n="5"/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「於色不知、不明、不斷、不離欲、心不解脫者，則不能越生、老、病、死怖；如是受、想、行、識，不知、不明、不斷、不離欲貪、心不解脫者，則不能越生、老、病、死怖。
<p/>「比丘！於色若知、若明、若斷、若離欲，則能越生、老、病、死怖。諸比丘！若知、若明、若離欲貪、心解脫者，則能越生、老、病、死怖；如是受、想、行、識，若知、若明、若斷、若離欲貪、心解脫者，則能越生、老、病、死怖。」
<p/>時，諸比丘聞佛所說，歡喜奉行！<pb n="6"/>
</sid><sid n="5" pb="6"><note n="s1.20"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「於色愛喜者，則於苦愛喜<note n="s1.21"/>；於苦愛喜者，則於苦不得解脫、不明、不離欲。如是受、想、行、識愛喜者，則愛喜苦；愛喜苦者，則於苦不得解脫。
<p/>「諸比丘！於色不愛喜者，則不喜於苦；不喜於苦者，則於苦得解脫。如是受、想、行、識不愛喜者，則不喜於苦；不喜於苦者，則於苦得解脫。
<p/>「諸比丘！於色不知、不明、不離欲貪、心不解脫，貪心不解脫者，則不能斷苦；如是受、想、行、識，不知、不明、不離欲貪、心不解脫者，則不能斷苦。
<p/>「於色若知、若明、若離欲貪、心得解脫者，則能斷苦；如是受、想、行、識，若知、若明、若離欲貪、心得解脫者，則能斷苦。」
<p/>時，諸比丘聞佛所說，歡喜奉行！
</sid><sid n="6" pb="6"><note n="s1.22"/><pb n="7"/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「於色不知、不明、不離欲貪、心不解脫者，則不能越生、老、病、死怖；如是受、想、行、識，不知、不明、不離欲貪、心不解脫者，則不能越生、老、病、死怖。
<p/>「諸比丘！於色若知、若明、若離欲貪、心解脫者，則能越生、老、病、死怖；如是受、想、行、識，若知、若明、若離欲貪、心解脫者，則能越生、老、病、死怖。」
<p/>時，諸比丘聞佛所說，歡喜奉行！
</sid><sid n="7" pb="7"><note n="s1.23"/>
<p/>如是我聞：<pb n="8"/>一時，佛住舍衞國祇樹給孤獨園。
<p/>爾時，世尊告諸比丘：「於色愛喜者，則於苦愛喜；於苦愛喜者，則於苦不得解脫。如是受、想、行、識愛喜者，則愛喜苦；愛喜苦者，則於苦不得解脫。
<p/>「諸比丘！於色不愛喜者，則不喜於苦；不喜於<note n="s1.24"/>苦者，則於苦得解脫。如是受、想、行、識不愛喜者，則不喜於苦；不喜於苦者，則於苦得解脫。」
<p/>時，諸比丘聞佛所說，歡喜奉行！
<p/>無常及苦‧空，非我‧正思惟，
<p/>無知等四種，及於色喜樂<note n="s1.25"/>。
</sid><sid n="8" pb="8"><note n="s1.26"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「過去、未來色無常，況現在色！聖弟子！如是觀者，不顧過去色<note n="s1.27"/>，不欣未來色<note n="s1.28"/>，於現在色厭、離欲、正向滅盡<note n="s1.29"/>。如是，過去、未來受、想、行、識無常，況現在識！聖弟子！如是觀者，不顧過去識，不欣未來識，於現在<pb n="9"/>識厭、離欲、正向滅盡。如無常，苦<note n="s1.30"/>、空<note n="s1.31"/>、非我<note n="s1.32"/>亦復如是。」
<p/>時，諸比丘聞佛所說，歡喜奉行！
</sid><sid n="9" pb="9"><note n="s1.33"/>
<p/>如是我聞：<pb n="10"/>一時，佛住舍衞國祇樹給孤獨園。
<p/>爾時，世尊告諸比丘：「色無常，無常卽苦，苦卽非我，非我者亦非我所。如是觀者，名真實正觀<note n="s1.34"/>。如是受、想、行、識無常，無常卽苦，苦卽非我，非我者<note n="s1.35"/>亦非我所。如是觀者，名真實正<note n="s1.36"/>觀。
<p/>「聖弟子！如是觀者，厭於色，厭受、想、行、識，厭故不樂，不樂故得解脫。解脫者真實智生：我生已盡，梵行已立，所作已作，自知不受後有。」
<p/>時，諸比丘聞佛所說，歡喜奉行！
</sid><sid n="10" pb="10"><note n="s1.37"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「色無常，無常卽苦，苦卽非我，非我者卽非我所。如是觀者，名真實 *正觀。如是受、想、行、識無常，無常卽苦，苦卽非我，非我 *者卽非我所。如是觀者，名真實 *正觀。
<p/>「聖弟子！如是觀者，於色解脫，於受、想、行、識解脫。我說是等解脫於生、<pb n="11"/>老、病、死、憂、悲、苦惱。」
<p/>時，諸比丘聞佛所說，歡喜奉行！
</sid><sid n="11" pb="11"><note n="s1.38"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「色無常，若因、若緣生諸色者，彼亦無常<note n="s1.39"/>。無常因、無常緣所生諸色，云何有常<note n="s1.40"/>？如是受、想、行、識無常，若因、若緣生諸識者，彼<pb n="12"/>亦無常。無常因、無常緣所生諸識，云何有常？如是，諸比丘！色無常，受、想、行、識無常。無常者則是苦，苦者則非我，非我者則非我所。
<p/>「聖弟子！如是觀者，厭於色，厭於受、想、行、識。厭者不樂，不樂則解脫，解脫知見<note n="s1.41"/>：我生已盡，梵行已立，所作已作，自知不受後有。」
<p/>時，諸比丘聞佛所說，歡喜奉行！
</sid><sid n="12" pb="12"><note n="s1.42"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「色無常，若因、若緣生諸色者，彼亦無常。無常因、無常緣所生諸色，云何有常？受、想、行、識無常，若因、若緣生諸識者，彼亦無常。無常因、無常緣所生諸識，云何有常？
<p/>「如是，比丘！色無常，受、想、行、識無常。無常者則是苦，苦者則非我，非我者則非我所。如是觀者，名真實 *正觀。聖弟子！如是觀者，於色解脫，於受、想、行、識解脫，我說是等為解脫生、老、病、死、憂、悲、苦惱。」<pb n="13"/>時，諸比丘聞佛所說，歡喜奉行！
</sid><sid n="13" pb="13"><note n="s1.43"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「若眾生於色不味<note n="s1.44"/>者，則不染<note n="s1.45"/>於色<note n="s1.46"/>；以眾生於色味故，則有染著。如是眾生於受、想、行、識不味者，彼眾生則不染於識；以眾生味受、想、行、識故，彼眾生染著於識。
<p/>「諸比丘！若色於眾生不為患<note n="s1.47"/>者，彼諸眾生不應厭色；以色為眾生患故，彼諸眾生則厭於色。如是受、想、行、識不為患者，彼諸眾生不應厭識；以受、想、行、識為眾生患故，彼諸眾生則厭於識。<pb n="14"/>「諸比丘！若色於眾生無出離<note n="s1.48"/>者，彼諸眾生不應出離於色；以色於眾生有出離故，彼諸眾生出離於色。如是受、想、行、識於眾生無出離者，彼諸眾生不應出離於識；以受、想、行、識於眾生有出離故，彼諸眾生出離於識。
<p/>「諸比丘！若我於此五受陰<note n="s1.49"/>不如實知<note n="s1.50"/>味是味、患是患、離是離者，我於諸天、若魔、若梵、沙門、婆羅門、天、人眾中，不脫、不出、不離，永住顛倒，亦不能自證得阿耨多羅三藐三菩提<note n="s1.51"/>。
<p/>「諸比丘！我以如實知此五受陰味是味、患是患、離是離故，我於諸天、若魔、若梵、沙門、婆羅門、天、人眾中，自證得脫<note n="s1.52"/>、得出、得離、得解脫結縛，永不住顛倒，亦能自證得阿耨多羅三藐三菩提。」
<p/>時，諸比丘聞佛所說，歡喜奉行！
</sid><sid n="14" pb="14"><note n="s1.53"/><pb n="15"/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「我昔於色味有求有行<note n="s1.54"/>，若於色味隨順覺<note n="s1.55"/>，則<note n="s1.56"/>於色<pb n="16"/>味以智慧如實見；如是於受、想、行、識味有求有行，若於受、想、行、識味<note n="s1.57"/>隨順覺，則於識味以智慧如實見。
<p/>「諸比丘！我於色患有求有行，若於色患隨順覺，則於色患以智慧如實見；如是受、想、行、識患<note n="s1.58"/>有求有行，若於識患隨順覺，則於識患以智慧如實見。
<p/>「諸比丘！我於色離有求有行，若於色隨順覺，則於色離以智慧如實見；如是受、想、行、識離有求有行，若於受、想、行、識離隨順覺，則於受、想、行、識離以智慧如實見。
<p/>「諸比丘！我於五受陰不如實知味是味、患是患、離是離者，我於諸天、若魔、若梵、沙門、婆羅門、天、人眾中，不脫、不離、不出，永住顛倒，不能自證得阿耨多羅三藐三菩提。
<p/>「諸比丘！我以如實知五受陰味是味、患是患、離是離，我於諸天<note n="s1.59"/>、若魔、若梵、沙門、婆羅門、天、人眾中，已脫、已離、已出<note n="s1.60"/>，永不住顛倒，能自證得阿耨多羅三藐三菩提。」
<p/>時，諸比丘聞佛所說，歡喜奉行！<pb n="17"/>過去四種說，厭離及解脫；
<p/>二種說因緣，味亦復二種。
</sid><sid n="15" pb="17"><note n="s1.61"/>
<p/>如是我聞：
<p/>一時，佛住舍衞國祇樹給孤獨園。
<p/>爾<note n="s1.62"/>時，有異比丘<note n="s1.63"/>來詣佛所，稽首佛足，却住一面，白佛言：「善哉！世尊！今當為我略說法要，我聞法已，當獨一靜處<note n="s1.64"/>，修不放逸<note n="s1.65"/>。修不放逸已，當復思惟<pb n="8"/>：所以善男子<note n="s1.66"/>出家，剃除鬚髮，身著法服，信家、非家、出家<note n="s1.67"/>，為究竟無上梵行<note n="s1.68"/>，現法作證<note n="s1.69"/>：我生已盡，梵行已立，所作已作，自知不受後有。」
<p/>爾時，世尊告彼比丘：「善哉！善哉！比丘快說此言：『云當為我略說法要，我聞法已，獨一靜處，修不放逸。……乃至自知不受後有。』如是說耶？」
<p/>比丘白佛：「如是，世尊！」
<p/>佛告比丘：「諦聽！諦聽！善思念之，當為汝說，比丘！若隨使使者，即隨使死<note n="s1.70"/>；若隨死者，為取所縛。比丘！若不隨使使，則不隨使死；不隨使死者，則於取解脫。」
<p/>比丘白佛：「知已，世尊！知已，善逝！」<note n="s1.71"/>
<p/>佛告比丘：「汝云何於我略說法中，廣解其義？」
<p/>比丘白佛言：「世尊！色隨使使、色隨使死；隨使使、隨使死者，則為取所縛。如是受、想、行、識，隨使使、隨使死；隨使使、隨使死者，為取所縛。
<p/>「世尊！若色不隨使使、不隨使死；不隨使使、不隨使死者，則於取解脫。如是受、想、行、識，不隨使使、不隨使死；不隨使使、不隨使死者，則於取解脫。如是<pb n="19"/>，世尊！略說法中，廣解其義。」
<p/>佛告比丘：「善哉！善哉！比丘於我略說法中，廣解其義。所以者何？色隨使使、隨使死；隨使使、隨使死者，則為取所縛。如是受、想、行、識，隨使使、隨使死；隨使使、隨使死者，則為取所縛。<pb n="20"/>「比丘！色不隨使使、不隨使死；不隨使使、不隨使死者，則於取解脫。如是受、想、行、識，不隨使使、不隨使死；不隨使使、不隨使死者，則於取解脫。」
<p/>時，彼比丘聞佛所說，心大歡喜，禮佛而退。獨在靜處，精勤修習，住不放逸。精勤修習，住不放逸已，思惟：所以善男子出家，剃除鬚髮，身著法服，信家、非家、出家……乃至自知不受後有。
<p/>時，彼比丘𣈳成羅漢<note n="s1.72"/>，心得解脫<note n="s1.73"/>。
</sid><sid n="16" pb="20"><note n="s1.74"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，有異比丘來詣佛所。所問如上<note n="s1.75"/>，差別者<note n="s1.76"/>：「隨使使、隨使死者，則增諸數<note n="s1.77"/>；若不隨使使、不隨使死者，則不增<note n="s1.78"/>諸數。」
<p/>佛告比丘：「汝云何於我略說法中，廣解其義？」
<p/>時，彼比丘白佛言：「世尊！若色隨使使、隨使死；隨使使、隨使死者，則增諸數。如是受、想、行、識，隨使使、隨使死；隨使使、隨使死者，則增諸數。<pb n="21"/>「世尊！若色不隨使使、不隨使死；不隨使使、不隨使死者，則不增諸數。如是受、想、行、識，不隨使使、不隨使死；不隨使使、不隨使死者，則不增諸數。如是，世尊！我於略說法中，廣解其義。」如是……乃至得阿羅漢，心得解脫。
</sid><sid n="17" pb="21"><note n="s1.79"/>
<p/>如是我聞：
<p/>一時，佛住舍衞國祇樹給孤獨園。<pb n="22"/>有異比丘從座<note n="s1.80"/>起，偏袒右肩<note n="s1.81"/>，合掌<note n="s1.82"/>白佛言：「善哉！世尊！為我略說法要，我聞法已，當獨一靜處，專精思惟，住不放逸。所以善男子出家，剃除鬚髮，身著法服，信家、非家、出家學道，為究竟無上梵行，現法身作證：我生已盡，梵行已立，所作已作，自知不受後有。」
<p/>爾時，世尊告彼比丘：「善哉！善哉！汝作是說：『世尊！為我略說法要，我於略說法中，廣解其義，當獨一靜處，專精思惟，住不放逸。……乃至自知不受後有。』汝如是說耶？」
<p/>比丘白佛：「如是，世尊！」
<p/>佛告比丘：「諦聽！諦聽！善思念之，當為汝說。比丘！非汝所應之法<note n="s1.83"/>，宜速斷除。斷彼法者，以義饒益<note n="s1.84"/>，長夜安樂<note n="s1.85"/>。」時，彼比丘白佛言：「知已，世尊！知已，善逝！」佛告比丘：「云何於我略說法中，廣解其義？」比丘白佛言：「世尊！色非我所應，宜速斷除；受、想、行、識非我所應，宜速斷除。以義饒益，長夜安樂。是故，世尊！我於世尊略說法中，廣解其義。」<pb n="23"/>佛言：「善哉！善哉！比丘！汝於我略說法中，廣解其義。所以者何？色者非汝所應，宜速斷除；如是受、想、行、識非汝所應，宜速斷除。斷除已，以義饒益，長夜安樂。」
<p/>時，彼比丘聞佛所說，心大歡喜，禮佛而退。獨一靜處，精勤修習，住不放逸。精勤修習，住不放逸已，思惟：所以善男子出家，剃除鬚髮，身著法服，正信、非家、出家，……乃至自知不受後有。
<p/>時，彼比丘成阿羅漢，心得解脫。<pb n="24"/>
</sid><sid n="18" pb="24"><note n="s1.86"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，有異比丘從 *座起，偏袒右肩，為佛作禮，却住一面，而白佛言：「善哉！世尊！為我略說法要，我聞法已，當獨一靜處，專精思惟，不放逸住。……乃至自知不受後有。」
<p/>佛告比丘：「善哉！善哉！汝作如是說：『世尊！為我略說法要，我聞法已，當獨一靜處，專精思惟，不放逸住。……乃至自知不受後有。』耶？」
<p/>時，彼比丘白佛言：「如是，世尊！」
<p/>佛告比丘：「諦聽！諦聽！善思念之，當為汝說。若非汝所應，亦非餘人所應，此法宜速除斷。斷彼法已，以義饒益，長夜安樂。」時，彼比丘白佛言：「知已，世尊！知已，善逝！」
<p/>佛告比丘：「云何於我略說法中，廣解其義？」
<p/>比丘白佛言：「世尊！色非我、非我所應，亦非餘人所應，是法宜速除斷。斷彼法已，以義饒益，長夜安樂。如是受、想、行、識，非我、非我所應，亦非餘人所應，宜速除斷。斷彼<pb n="25"/>法已，以義饒益，長夜安樂。是故，我於如來略說法中，廣解其義。」
<p/>佛告比丘：「善哉！善哉！汝云何於我略說法中，廣解其義？所以者何？比丘！色非我、非我所應，亦非餘人所應，是法宜速除斷。斷彼法已，以義饒益，長夜安樂。如是受、想、行、識，非我、非我所應，亦非餘人所應，是法宜速除斷。斷彼法已，以義饒益，長夜安樂。」
<p/>時，彼比丘聞佛所說，心大歡喜，禮佛而退。獨一靜處，精勤修習，不放逸住。……乃至自知不受後有。
<p/>時，彼比丘心得解脫，成阿羅漢。
</sid><sid n="19" pb="25"><note n="s1.87"/>
<p/>如是我聞：<pb n="26"/>一時，佛住舍衞國祇樹給孤獨園。
<p/>爾時，有異比丘從 *座起，為佛作禮，而白佛言：「世尊！為我略說法要，我聞法已，當獨一靜處，專精思惟，不放逸住。不放逸住已，思惟：所以善男子正信家、非家、出家……乃至自知不受後有。」
<p/>爾時，世尊告彼比丘：「善哉！善哉！汝今作是說：『善哉！世尊！為我略說法要，我聞法已，當獨一靜處，專精思惟，不放逸住。……乃至自知不受後有。』耶？」
<p/>比丘白佛言：「如是，世尊！」
<p/>佛告比丘：「諦聽！諦聽！善思念之，當為汝說。比丘！結所繫法宜速除斷，斷彼法已，以義饒益，長夜安樂。」
<p/>時，彼比丘白佛言：「知已，世尊！知已，善逝！」
<p/>佛告比丘：「汝云何於我略說法中，廣解其義？」
<p/>比丘白佛言：「世尊！色是結所繫法<note n="s1.88"/>，是結所繫法宜速除斷。斷彼法已，以義饒益，長夜安樂。如是受、想、行、識結所繫法，是結所繫法宜速除斷。斷彼法已，<pb n="27"/>以義饒益，長夜安樂。是故我於世尊略說法中，廣解其義。」
<p/>佛告比丘：「善哉！善哉！汝於我略說法中，廣解其義。所以者何？色是結所繫法，此法宜速除斷、斷彼法已，以義饒益，長夜安樂。如是受、想、行、識是結所繫法，此法宜速除斷、斷彼法已，以義饒益，長夜安樂。」
<p/>時，彼比丘聞佛所說，心大歡喜，禮佛而退。獨一靜處，專精思惟，不放逸住。……乃至心得解脫，成阿羅漢。
</sid><sid n="20" pb="27"><note n="s1.89"/>
<p/>深經亦如是說。
</sid><sid n="21" pb="27"><note n="s1.90"/>
<p/>如是我聞：
<p/>一時，佛住舍衞國祇樹給孤獨園。<pb n="28"/>爾時，有異比丘從 *座起，為佛作禮，而白佛言：「世尊！為我略說法要，我聞法已，當獨一靜處，專精思惟，不放逸住。不放逸住已，思惟：所以善男子正信、非家、出家……乃至自知不受後有。」
<p/>爾時，世尊告彼比丘：「善哉！善哉！汝今作是說：『善哉！世尊！為我略說法要，我聞法已，當獨一靜處，專精思惟，不放逸住。……乃至自知不受後有。』耶？」
<p/>比丘白佛言：「如是，世尊！」
<p/>佛告比丘：「諦聽！諦聽！善思念之，當為汝說。比丘！動搖時，則為魔所縛；若不動者，則解脫波旬<note n="s1.91"/>。」
<p/>比丘白佛言：「知已，世尊！知已，善逝！」
<p/>佛告比丘：「汝云何於我略說法中，廣解其義？」
<p/>比丘白佛言：「世尊！色動搖時，則為魔所縛；若不動者，則解脫波旬。如是受、想、行、識動搖時，則<note n="s1.92"/>為魔所縛；若不動者，則解脫波旬。是故我於世尊略說法中，廣解其義。」
<p/>佛告比丘：「善哉！善哉！汝於我略說法中，廣解其義。所以者何？若色動搖時<pb n="29"/>，則為魔所縛；若不動者，則解脫波旬。如是受、想、行、識動搖時<note n="s1.93"/>，則為魔所縛；若不動者，則解脫波旬。」……乃至自知不受後有，心得解脫，成阿羅漢。
</sid><sid n="22" pb="29"><note n="s1.94"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，有比丘名劫波<note n="s1.95"/>，來詣佛所，頭面禮足<note n="s1.96"/>，却住一面，白佛言：「如世尊<pb n="30"/>說，比丘心得善解脫。世尊！云何比丘心得善解脫？」
<p/>爾時，世尊告劫波曰：「善哉！善哉！能問如來心善解脫。善哉！劫波！諦聽！諦聽！善思念之，當為汝說。劫波！當觀知諸所有色，若過去、若未來、若現在，若內、若外，若麁、若細，若好、若醜，若遠、若近，彼一切悉皆無常。正觀無常已，色<note n="s1.97"/>愛卽除<note n="s1.98"/>。色愛除已，心善解脫。如是觀受、想、行、識，若過去、若未來、若現在，若內、若外，若麁、若細，若好、若醜，若遠、若近，彼一切悉皆無常。正觀無常已，識愛<note n="s1.99"/>卽除。識愛除已，我說心善解脫。劫波！如是，比丘心善解脫者，如來說名心善解脫。所以者何？愛欲斷故。愛欲斷者，如來說名心善解脫。」
<p/>時，劫波比丘聞佛所說，心大歡喜，禮佛而退。
<p/>爾時，劫波比丘受佛教已，獨一靜處，專精思惟，不放逸住。……乃至自知不受後有，心善解脫，成阿羅漢。
</sid><sid n="23" pb="30"><note n="s1.100"/>
<p/>如是我聞：
<p/>一時，佛住王舍城迦蘭陀竹園<note n="s1.101"/>。<pb n="31"/>爾時，尊者羅砼羅<note n="s1.102"/>往詣佛所，頭面禮足，却住一面，白佛言：「世尊！云何知、云何見<note n="s1.103"/>我此識身及外境界一切相<note n="s1.104"/>，能令無有我、我所見、我慢使繫著<note n="s1.105"/>？」
<p/>佛告羅睺羅：「善哉！善哉！能問如來：『云何知、云何見我此識身及外境界一<pb n="32"/>切相<note n="s1.106"/>，令無有我、我所見、我慢使繫著？』耶？」
<p/>羅睺羅白佛言：「如是，世尊！」
<p/>佛告羅睺羅：「善哉！諦聽！諦聽！善思念之，當為汝說。羅睺羅！當觀若所有諸色，若過去、若未來、若現在，若內、若外，若麁、若細，若好、若醜，若遠、若近，彼一切悉皆非我、不異我、不相在<note n="s1.107"/>，如是平等慧正觀<note n="s1.108"/>。如是受、想、行、識，若過去、若未來、若現在，若內、若外，若麁、若細，若好、若醜，若遠、若近，彼一切非我、不異我、不相在，如是平等慧如實觀。
<p/>「如是，羅睺羅！比丘如是知、如是見。如是知、如是見者，於此識身及外境界一切相，無有我、我所見、我慢使繫著。
<p/>「羅睺羅！比丘若如是於此識身及外境界一切相，無有我、我所見、我慢使繫著者，比丘是名斷愛欲<note n="s1.109"/>，轉去諸結<note n="s1.110"/>，正無間等<note n="s1.111"/>，究竟苦邊<note n="s1.112"/>。」
<p/>時，羅睺羅聞佛所說，歡喜奉行！
</sid><sid n="24" pb="32"><note n="s1.113"/>
<p/>如是我聞：<pb n="33"/>一時，佛住王舍城迦<note n="s1.114"/>蘭陀竹園。
<p/>爾時，世尊告羅睺羅：「比丘！云何知、云何見我此識身及外境界一切相，無有我、我所見、我慢使繫著<note n="s1.115"/>？」
<p/>羅睺羅白佛言：「世尊為法主<note n="s1.116"/>、為導、為覆。善哉！世尊當為諸比丘演說此義<pb n="34"/>，諸比丘從佛聞已，當受持奉行。」
<p/>佛告羅睺羅：「諦聽！諦聽！善思念之，當為汝說。」
<p/>羅睺羅白佛：「唯然，受教！」
<p/>佛告羅睺羅：「當觀諸所有色，若過去、若末來、若現在，若內、若外，若麁、若細，若好、若醜，若遠、若近，彼一切非我、不異我、不相在，如是平等慧如實觀。如是受、想、行、識，若過去、若未來、若現在，若內、若外，若麁、若細，若好、若醜，若遠、若近，彼一切非我、不異我、不相在，如是平等慧如實觀。
<p/>「比丘！如是知、如是見我此識身及外境界一切相，無有我、我所見、我慢使繫著。
<p/>「羅睺羅！比丘如是識身及外境界一切相，無有我、我所見、我慢使繫著者，超越疑心，遠離諸相，寂靜解脫<note n="s1.117"/>，是名比丘斷除愛欲，轉去諸結，正無間等，究竟苦邊。」
<p/>時，羅睺羅聞佛所說，歡喜奉行！
<p/>使‧增諸數，非我‧非彼，結繫‧動搖，<pb n="35"/>劫波所問，亦羅睺羅，所問二經。
</sid><sid n="25" pb="35"><note n="s1.118"/>
<p/>如是我聞：
<p/>一時，佛住舍衞國祇樹給孤獨園。
<p/>時，有異比丘來詣佛所，為佛作禮，却住一面，白佛言：「如世尊說多聞，云何為多聞？」
<p/>佛告比丘：「善哉！善哉！汝今問我多聞義耶？」
<p/>比丘白佛：「唯然，世尊！」
<p/>佛告比丘：「諦聽<note n="s1.119"/>！善思！當為汝說。比丘當知：若聞色是生厭、離欲、滅盡<note n="s1.120"/>、寂靜法，是名多聞；如是聞受、想、行、識，是生厭、離欲、滅盡、寂靜法，<pb n="36"/>是名多聞比丘，是名如來所說多聞。」
<p/>時，彼比丘聞佛所說，踊躍歡喜，作禮而去。
</sid><sid n="26" pb="36"><note n="s1.121"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，有異比丘來詣佛所，頭面禮足，却住一面，白佛言：「如世尊所說法師，云何名為法師？」
<p/>佛告比丘：「善哉！善哉！汝今欲知如來所說法師義耶？」
<p/>比丘白佛：「唯然，世尊！」
<p/>佛告比丘：「諦聽！善思！當為汝說。」
<p/>佛告比丘：「若於色說是生厭、離欲、滅盡、寂靜法者，是名法師；若於受、想、行、識，說是生厭、離欲、滅盡、寂靜法者，是名法師，是名如來所說法師。」
<p/>時，彼比丘聞佛所說，踊躍歡喜，作禮而去。
</sid><sid n="27" pb="36"><note n="s1.122"/><pb n="37"/>如是我聞：
<p/>一時，佛住舍衞國祇樹給孤獨園。
<p/>爾時，有異比丘來詣佛所，頭面作禮，却住一面，白佛言：「如世尊說法次法向，云何法次法向？」
<p/>佛告比丘：「善哉！善哉！汝今欲知法次法向耶？」
<p/>比丘白佛：「唯然，世尊！」
<p/>佛告比丘：「諦聽！善思！當為汝說。比丘！於色向厭、離欲、滅盡，是名法次法向<note n="s1.123"/>；如是<note n="s1.124"/>受、想、行、識，於識向厭、離欲、滅盡，是名法次法向。」
<p/>時，彼比丘聞佛所說，踊躍歡喜，作禮而去。<pb n="38"/></sid>
<sid n="28" pb="38"><note n="s1.125"/>如是我聞：
<p/>一時，佛住舍衞國祇樹給孤獨園。
<p/>爾時，有異比丘來詣佛所，頭面禮足，却住一面，白佛言：「世尊！如世尊所說，得見法涅槃，云何比丘得見法涅槃？」
<p/>佛告比丘：「善哉！善哉！汝今欲知見法涅槃耶？」
<p/>比丘白佛：「唯然，世尊！」
<p/>佛告比丘：「諦聽！善思！當為汝說。」
<p/>佛告比丘：「於色生厭、離欲、滅盡，不起諸漏，心正解脫，是名比丘見法涅槃<note n="s1.126"/>；如是受、想、行、識，於識<note n="s1.127"/>生厭、離欲、滅盡，不起諸漏，心正解脫，是名比丘見法涅槃。」
<p/>時，彼比丘聞佛所說，踊躍歡喜，作禮而去<note n="s1.128"/>。
</sid><sid n="29" pb="39"><note n="s1.129"/>
<p/>如是我聞：　<pb n="39"/>一時，佛住舍衞國祇樹給孤獨園。
<p/>爾時，有異比丘名三蜜<note n="s1.130"/>離提，來詣佛所，頭面禮足，却住一面，白佛言：「如世尊說說法師，云何名為說法師<note n="s1.131"/>？」
<p/>佛告比丘：「汝今欲知說法師義耶？」
<p/>比丘白佛：「唯然，世尊！」
<p/>佛告比丘：「諦聽！善思！當為汝說。若比丘於色說厭、離欲、滅盡，是名說法師；如是於受、想、行、識， *於識說厭、離欲、滅盡，是名說法師。」
<p/>時，彼比丘聞佛所說，踊躍歡喜，作禮而去。<pb n="40"/>多聞‧善說法，向法及涅槃，
<p/>三*蜜離提問，云何說法師。
</sid><sid n="30" pb="40"><note n="s1.132"/>
<p/>如是我聞：
<p/>一時，佛住王舍城迦蘭陀竹園。
<p/>爾時，尊者舍利弗<note n="s1.133"/>在耆闍崛山中。
<p/>時，有長者子名輸屢那<note n="s1.134"/>。日日遊行，到耆闍崛山，詣尊者舍利弗，問訊起居已，却坐一面，語舍利弗言：「若諸沙門、婆羅門於無常色、變易、不安隱色言：我勝、我等、我劣。何故沙門、婆羅門作如是想，而不見真實<note n="s1.135"/>？若沙門、婆羅門於無常、變易、不安隱受、想、行、識而言：我勝、我等、我劣。何故沙門、婆羅門作如是想，而不見真實？」
<p/>「若沙門、婆羅門於無常色、不安隱色、變易言：我勝、我等、我劣。何所計而不見真實？於無常、變易、不安隱受、想、行、識言：我勝、我等、我劣。何所計而不見真實？輸屢那！於汝意云何？色為常、為無常耶？」<pb n="41"/>答言：「無常。」
<p/>「輸屢那！若無常，為是苦耶<note n="s1.136"/>？」
<p/>答言：「是苦<note n="s1.137"/>。」
<p/>「輸屢那！若無常、 *苦，是變易法，於意云何？聖弟子於中見色是我、異我、相在不？」
<p/>答言：「不也。」<pb n="42"/>「輸屢那！於意云何？受、想、行、識為常、為無常？」
<p/>答言：「無常。」
<p/>「若無常，是 *苦耶？」
<p/>答言：「是苦。」
<p/>「輸屢那！識若無常、 *苦，是變易法，於意云何？聖弟子於中見識是我、異我、相在不？」
<p/>答言：「不也。」
<p/>「輸屢那！當知色，若過去、若未來、若現在，若內、若外，若麁、若細，若好、若醜，若遠、若近，彼一切色不是我、不異我、不相在，是名如實知。如是受、想、行、識，若過去、若未來、若現在，若內、若外，若麁、若細，若好、若醜，若遠、若近，彼一切識不是我、不異我、不相在，是名如實知。輸屢那！如是於色、受、想、行、識生厭、離欲、解脫，解脫知見：我生已盡，梵行已立，所作已作，自知不受後有。」
<p/>時，舍利弗說是經已，長者子輸屢那遠塵離垢，得法眼淨。時，長者子輸屢那見<pb n="43"/>法得法，不由於他，於正法中，得無所畏。從座<note n="s1.138"/>起，偏袒右肩，胡跪合掌，白舍利弗言：「我今已度，我從今日歸依佛、歸依法、歸依僧，為優婆塞。我從今日已，盡壽命，清淨歸依三寶。」
<p/>時，長者子輸屢那聞舍利弗所說，歡喜踊躍，作禮而<note n="s1.139"/>去！
</sid><sid n="31" pb="43"><note n="s1.140"/>
<p/>如是我聞：
<p/>一時，佛住王舍城迦蘭陀竹園。
<p/>爾時，尊者舍利弗<note n="s1.141"/>在耆闍崛山。
<p/>時，有長者子名輸屢那，日日遊行，到耆闍崛山，詣舍利弗所，頭面禮足，却坐一面。<pb n="44"/>時，舍利弗謂輸屢那：「若沙門、婆羅門於色不如實知，色集<note n="s1.142"/>不如實知，色滅<note n="s1.143"/>不如實知，色滅道跡<note n="s1.144"/>不如實知故，輸屢那！當知此沙門、婆羅門不堪能斷色。如是沙門、婆羅門於受、想、行、識不如實知，識集不如實知，識滅不如實知，識滅道跡不如實知故，不堪能斷識<note n="s1.145"/>。
<p/>「輸屢那！若沙門、婆羅門於色如實知，色集如實知，色滅如實知，色滅道跡如實知故，輸屢那！當知此沙門、婆羅門堪能斷色。如是，輸屢那！若沙門、婆羅門於受、想、行、識如實知，識集如實知，識滅如實知，識滅道跡如實知故，輸屢那！當知此沙門、婆羅門堪能斷識。
<p/>「輸屢那！於意云何？色為常、為無常耶？」
<p/>答言：「無常。」
<p/>又問：「若無常者，是苦耶？」
<p/>答言：「是苦。」
<p/>舍利弗言：「若色無常、苦者，是變易法，聖弟子寧於中見色是我、異我、相在不？」<pb n="45"/>答言：「不也。」
<p/>「輸屢那！如是受、想、行、識為常、為無常耶？」
<p/>答言：「無常。」
<p/>又問：「若無常者，是苦耶？」
<p/>答言：「是苦。」
<p/>又問：「若無常、苦者，是變易法，聖弟子寧於中見識是我、異我、相在不？」
<p/>答曰：「不也。」
<p/>「輸屢那！當知色，若過去、若未來、若現在，若內、若外，若麁、若細，若好<pb n="46"/>、若醜，若遠、若近，於<note n="s1.146"/>一切色不是我、不異我、不相在，是名如實知。輸屢那！聖弟子於色生厭、離欲、解脫，解脫生、老、病、死、憂、悲、苦惱。
<p/>「如是受、想、行、識，若過去、若未來、若現在，若內、若外，若麁、若細，若好、若醜，若遠、若近，彼一切識不是我、不異我、不相在，是名如實知。輸屢那！聖弟子於識生厭、離欲、解脫，解脫生、老、病、死、憂、悲、苦惱。」
<p/>時，輸屢那聞舍利弗所說，歡喜踊躍，作禮已，去。
</sid><sid n="32" pb="46"><note n="s1.147"/>
<p/>如是我聞：
<p/>一時，佛住王舍城迦蘭陀竹園。爾時，尊者舍利弗在耆闍崛山。
<p/>時，有長者子名輸屢那，日日遊行，到耆闍崛山，詣舍利弗所，頭面禮足，却坐一面。
<p/>時，舍利弗告輸屢那：「若沙門、婆羅門於色不如實知，色集不如實知，色滅不如實知，色味不如實知，色患不如實知，色離不如實知故，不堪能超越色。若沙門、婆羅門於受、想、行、識不如實知，識集不如實知，識滅不如實知，識味不如實知，<pb n="47"/>識患不如實知，識離不如實知故，此沙門、婆羅門不堪能超越識。
<p/>「若沙門、婆羅門於色、色集、色滅、色味、色患、色離如實知，此沙門、婆羅門堪能超越色。若沙門、婆羅門於受、想、行、識、識集、識滅、識味、識患、識離如實知，此沙門、婆羅門堪能超越<note n="s1.148"/>識。
<p/>「輸屢那！於汝意云何？色為常、為無常耶？」
<p/>答言：「無常。」
<p/>「無常者，為苦耶？」
<p/>答言：「是苦。」
<p/>「輸屢那！若色無常、苦，是變易法，聖弟子於中寧有是我、異我、相在不？」
<p/>答言：「不也。」
<p/>「輸屢那！於汝意云何？如是受、想、行、識為常、為無常？」<pb n="48"/>答言：「無常。」
<p/>「若無常者，是苦耶？」
<p/>答言：「是苦。」
<p/>「輸屢那！若無常、苦，是變易法，聖弟子於中寧有是我、異我、相在不？」
<p/>答言：「不也。」
<p/>「輸屢那！當知色，若過去、若未來、若現在，若內、若外，若麁、若細，若好、若醜，若遠、若近， *於一切色不是我、不異我、不相在，是名如實知。
<p/>「輸屢那！受、想、行、識，若過去、若未來、若現在，若內、若外，若麁、若細，若好、若醜，若遠、若近， *於一切識不是我、不異我、不相在，是名如實知。
<p/>「輸屢那！聖弟子於此五受陰正觀非我、非我所。如是正觀，於諸世間無所攝受；無攝受者，則無所著；無所著者，自得涅槃：我生已盡，梵行已立，所作已作，自知不受後有。」
<p/>時，長者子輸屢那聞舍利弗所說，歡喜踊躍，作禮而去。</sid>
<p/>雜阿含經卷第一
<note n="s2.1"/>
<sid n="33"/><note n="s2.2"/>
<p/>如是我聞：
<p/>一時，佛住王舍城迦蘭陀竹園。爾時，尊者舍利弗<note n="s2.3"/>、尊者摩訶拘絺羅<note n="s2.4"/>在耆闍崛山<note n="s2.5"/>。
<p/>時，尊者拘絺羅晡時從禪起，詣尊者舍利弗所<note n="s2.6"/>，共相問訊，種種相娛悅已，却坐一面。
<p/>時，尊者摩訶拘絺羅語舍利弗言：「欲有所問，寧有閑暇為我說不？」
<p/>舍利弗言：「隨仁所問，知者當說。」
<p/>摩訶拘絺羅問舍利弗言：「所謂無明，云何是無明？誰有此無明？」
<p/>舍利弗答言：「無明者謂不知，不知者是無明。」
<p/>「何所不知？」
<p/>「謂色無常，色無常如實不知；色磨滅法，色磨滅法如實不知；色生滅法，色生滅法如實不知。受、想、行、識，受、想、行、識無常如實不知；識磨滅法，識磨滅法如實不知；識生滅法，識生滅法如實不知。摩訶拘絺羅！於此五受陰如實不知、不見、無無間等、愚、闇、不明，是名無明；成就此者，名有無明。」
<p/>又問：「舍利弗！所謂明者，云何為明？誰有此明？」
<p/>舍利弗言：「摩訶拘絺羅！所謂明者是知，知者是名為明。」
<p/>又問：「何所知？」
<p/>「謂知色無常，知色無常如實知；色磨滅法，色磨滅法如實知；色生滅法，色生滅法如實知。受、想、行、識，受、想、行、識無常如實知；識磨滅法，識磨滅法如實知；識生滅法，識生滅法如實知。拘絺羅！於此五受陰如實知、見、明、覺、慧、無間等，是名為明；成就此法者，是名有明。」
<p/>是二正士<note n="s2.7"/>各聞所說，展轉隨喜，從座<note n="s2.8"/>而起，各還本處。
<sid n="34"/><note n="s2.9"/>
<p/>如是我聞：
<p/>一時，佛住王舍城迦蘭陀竹園。時，尊者舍利弗、尊者摩訶拘絺羅在耆闍崛山。
<p/>時，摩訶拘絺羅晡時從禪起，詣尊者舍利弗所，共相問訊，種種相娛悅已，却坐一面。
<p/>時，尊者摩訶拘絺羅語舍利弗言：「欲有所問，寧有少暇為我說不？」
<p/>舍利弗言：「仁者且問，知者當說。」
<p/>摩訶拘絺羅問舍利弗言：「所謂無明，復云何為無明？誰有此無明？」
<p/>舍利弗答言：「無明者謂不知，不知者是無明。」
<p/>「何所不知？」
<p/>「謂色不如實知，色集、色滅、色滅道跡不如實知；受、想、行、識不如實知，識集、識滅、識滅道跡不如實知。摩訶拘絺羅！於此五受陰不如實知、不知、不見、不無間等、愚、闇、不明，是名無明；成就此者，名有無明。」
<p/>又問舍利弗：「云何為明？誰有此明？」
<p/>舍利弗言：「所謂明者是知，知者是明。」
<p/>又問：「何所知？」
<p/>舍利弗言：「色如實知，色集、色滅、色滅道跡如實知；受、想、行、識如實知，識集、識滅、識滅道跡如實知。拘絺羅！於此五受陰如實知、見、明、覺、慧、無間等，是名為明；成就此法者，是名有明。」
<p/>是二正士各聞所說，展轉隨喜，從 *座而起，各還本處。
<sid n="35"/><note n="s2.10"/>
<p/>如是我聞：
<p/>一時，佛住王舍城迦蘭陀竹園。爾時，尊者舍利弗、尊者摩訶拘絺羅在耆闍崛山。
<p/>時，摩訶拘絺羅晡時從禪起，詣舍利弗所，共相問訊，相娛悅已，却坐一面。
<p/>時，摩訶拘絺羅語舍利弗：「欲有所問，仁者寧有閑暇見答以不？」
<p/>舍利弗言：「仁者且問，知者當答。」
<p/>時，摩訶拘絺羅語舍利弗言：「所謂無明，無明者為何謂耶？誰有此無明？」
<p/>舍利弗言：「不知，是無明。」
<p/>「不知何等？」
<p/>「謂色不如實知，色集、色滅、色味、色患、色離不如實知；受、想、行、識，識集、識滅、識味、識患、識離不如實知。摩訶拘絺羅！於此五受陰不如實知、不如實見、不無間等、若闇、若愚，是名無明。成就此法者，名有無明。」
<p/>又問：「明者，云何為明？誰有此明？」
<p/>舍利弗言：「知者是明。」
<p/>「為何所知？」
<p/>舍利弗言：「色如實知，色集、色滅、色味、色患、色離<note n="s2.11"/>如實知；如是<note n="s2.12"/>受、想、行、識如實知，識集、識滅、識味、識患、識離如實知。摩訶拘絺羅！於此五受陰如實知、如實見、明、覺、慧、無間等，是名為明；成就此者，名為有明。」
<p/>時，二正士各聞所說，歡喜而去！
<sid n="36"/><note n="s2.13"/>
<p/>如是我聞：
<p/>一時，佛住王舍城迦蘭陀竹園。爾時，尊者舍利弗共摩訶拘絺羅在耆闍崛山。
<p/>摩訶拘絺羅晡時從禪起，詣舍利弗所，共相問訊，相娛悅已，却坐一面。
<p/>時，摩訶拘絺羅語舍利弗：「欲有所問，仁者寧有閑暇見答以不？」
<p/>舍利弗言：「仁者且問，知者當答。」
<p/>時，摩訶拘絺羅問舍利弗言：「若比丘未得無間等法，欲求無間等法，云何方便求？思惟何等法？」
<p/>舍利弗言：「若比丘未得無間等法，欲求無間等法，精勤思惟：五受陰為病、為癰、為刺、為殺、無常、苦、空、非我。所以者何？是所應處故<note n="s2.14"/>。若比丘於此五受陰精勤思惟，得須陀洹<note n="s2.15"/>果證。」
<p/>又問：「舍利弗！得須陀洹果證已，欲得斯陀含<note n="s2.16"/>果證者，當思惟何等法？」
<p/>舍利弗言：「拘絺羅！已得須陀洹果證已，欲得斯陀含果證者，亦當精勤思惟：此五受陰法為病、為癰、為刺、為殺、無常、苦、空、非我。所以者何？是所應處故。若比丘於此五受陰精勤思惟，得斯陀含果證。」
<p/>摩訶拘絺羅又問舍利弗言：「得斯陀含果證已，欲得阿那含<note n="s2.17"/>果證者，當思惟何等法？」
<p/>舍利弗言：「拘絺羅！得斯陀含果證已，欲得阿那含果證者，當復精勤思惟：此五受陰法為病、為癰、為刺、為殺、無常、苦、空、非我。所以者何？是所應處故。若比丘於此五受陰精勤思惟，得阿那含果證已，欲得阿羅漢<note n="s2.18"/>果證者，當復精勤思惟：此五受陰法為病、為癰、為刺、為殺、無常、苦、空、非我。所以者何？是所應處故。若比丘於此五受陰法精勤思惟，得阿羅漢果證。」
<p/>摩訶拘絺羅又問舍利弗：「得阿羅漢果證已，復思惟何等法？」
<p/>舍利弗言：「摩訶拘絺羅！阿羅漢亦復思惟：此五受陰法為病、為癰、為刺、為殺、無常、苦、空、非我。所以者何？為得未得故，證未證故，見法樂住故。」
<p/>時，二正士各聞所說，歡喜而去！
<sid n="37"/><note n="s2.19"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，尊者舍利弗詣尊者阿難所，共相問訊已，却坐一面。
<p/>時，尊者舍利弗問尊者阿難言：「欲有所問，仁者寧有閑暇見答以不？」
<p/>阿難言：「仁者且問，知者當答。」
<p/>舍利弗言：「阿難！所謂滅者，云何為滅<note n="s2.20"/>？誰有此滅？」
<p/>阿難言：「舍利弗！五受陰是本行所作、本所思願，是無常、滅法；彼法滅故，是名為滅。云何為五？所謂色受陰是本行所作、本所思願，是無常、滅法；彼法滅故，是名為滅。如是受、想、行、識，是本行所作、本所思願，是無常、滅法；彼法滅故，是名為滅。」
<p/>舍利弗言：「如是，如是！阿難！如汝所說，此五受陰是本行所作、本所思願，是無常、滅法；彼法滅故，是名為滅。云何為五？所謂色受陰是本行所作、本所思願，是無常、滅法；彼法滅故，是名為滅。如是受、想、行、識，是本行所作、本所思願，是無常、滅法；彼法滅故，是名為滅。阿難！此五受陰，若非本行所作、本所思願者，云何可滅？阿難！以五受陰是本行所作、本所思願，是無常、滅法；彼法滅故，是名為滅。」
<p/>時，二正士各聞所說，歡喜而去！
<sid n="38"/><note n="s2.21"/>
<p/>如是我聞：
<p/>一時，尊者阿難住拘睒彌國瞿師羅園<note n="s2.22"/>。
<p/>時，尊者阿難告諸比丘：「尊者富留那彌多羅尼子<note n="s2.23"/>年少初出家時，常說深法，作如是言：『阿難！生法計是我，非不生<note n="s2.24"/>。阿難！云何於生法計是我，非不生<note n="s2.25"/>？色生，生是我，非不生<note n="s2.26"/>；受、想、行、識生，生是我，非不生。譬如士夫手執明鏡及淨水鏡，自見面生，生故見，非不生<note n="s2.27"/>。是故，阿難！色生，生故計是我，非不生；如是受、想、行、識生，生故計是我，非不生。云何，阿難！色是常耶？為無常耶？』答曰：『無常。』
<p/>「又問：『無常者，是苦耶？』答曰：『是苦。』又問：『若無常、苦者，是變易法，聖弟子於中復計我、異我、相在不？』答曰：『不也。』『如是受、想、行、識為是常耶？為無常耶？』答曰：『無常。』『若無常，是苦耶？』答曰：『是苦。』
<p/>「又問：『若無常、苦者，是變易法，多聞聖弟子於中寧復計我、異我、相在不？』答曰：『不也！』
<p/>「『阿難！是故，色若過去、若未來、若現在，若內、若外，若𡸜、若細，若好、若醜，若遠、若近，彼一切非我、不異我、不相在；如是受、想、行、識，若過去、若未來、若現在，若內、若外，若麁、若細，若好、若醜，若遠、若近，彼一切非我、不異我、不相在如實知，如實觀察不？如是觀者，聖弟子於色生厭、離欲、解脫：我生已盡，梵行已立，所作已作，自知不受後有。如是受、想、行、識，生厭、離欲、解脫：我生已盡，梵行已立，所作已作，自知不受後有。』
<p/>「諸比丘當知：彼尊者於我有大饒益，我從彼尊者所聞法已，遠塵離垢，得法眼淨。我從是來，常以此法為四眾說，非餘外道、沙門、婆羅門出家者說。」
<sid n="39"/><note n="s2.28"/>
<p/>如是我聞：
<p/>一時，有眾多上座比丘住波羅 *㮈國仙人住處鹿野苑<note n="s2.29"/>中，佛般泥洹未久。
<p/>時，長老闡陀晨朝著衣持鉢，入波羅㮈城乞食。食已，還攝衣鉢，洗足已，持戶鈎<note n="s2.30"/>，從林至林，從房至房<note n="s2.31"/>，從經行處至經行處，處處請諸比丘言：「當教授我，為我說法，令我知法、見法，我當如法知、如法觀。」
<p/>時，諸比丘語闡陀言：「色無常，受、想、行、識無常，一切行無常，一切法無我，涅槃寂滅。」
<p/>闡陀語諸比丘言：「我已知色無常，受、想、行、識無常，一切行無常，一切法無我，涅槃寂滅。」
<p/>闡陀復言：「然我不喜聞：一切諸行空寂、不可得、愛盡、離欲、涅槃。此中云何有我，而言如是知、如是見是名見法？」第二、第三亦如是說。
<p/>闡陀復言：「是中誰復有力堪能為我說法，令我知法、見法？」復作是念：尊者阿難今在拘睒彌國瞿師羅園，曾供養親覲世尊，佛所讚歎，諸梵行者皆悉識知，彼必堪能為我說法，令我知法、見法。
<p/>時，闡陀過此夜已，晨朝著衣持鉢，入波羅  *㮈城乞食。食已，還攝擧臥具；攝臥具已，持衣鉢詣拘睒彌國。漸漸遊行到拘睒彌國，攝擧衣鉢，洗足已，詣尊者阿難所，共相問訊已，却坐一面。
<p/>時，闡陀語尊者阿難言：「一時，諸上座比丘住波羅㮈國仙人住處鹿野苑中。時，我晨朝著衣持鉢入波羅㮈城乞食。食已，還攝衣鉢，洗足已，持戶鈎，從林至林，從房至房，從經行處至經行處，處處見諸比丘，而請之言：『當教授我，為我說法，令我知法、見法。』時，諸比丘為我說法言：『色無常，受、想、行、識無常，一切行無常，一切法無我，涅槃寂滅。』我爾時語諸比丘言：『我已知色無常，受、想、行、識無常，一切行無常，一切法無我，涅槃寂滅。然我不喜聞：一切諸行空寂、不可得、愛盡、離欲、涅槃。此中云何有我，而言如是知、如是見是名見法？』我爾時作是念：是中誰復有力堪能為我說法，令我知法、見法？我時復作是念：尊者阿難今在拘睒彌國瞿師羅園，曾供養親覲世尊，佛所讚歎，諸梵行者皆悉知識，彼必堪能為我說法，令我知法、見法。善哉！尊者阿難今當為我說法，令我知法、見法。」
<p/>時，尊者阿難語闡陀言：「善哉！闡陀！我意大喜！我慶仁者能於梵行人前，無所覆藏，破虛偽刺。闡陀！愚癡凡夫所不能解色無常，受、想、行、識無常，一切諸行無常，一切法無我，涅槃寂滅。汝今堪受勝妙法，汝今諦聽，當為汝說！」
<p/>時，闡陀作是念：我今歡喜得勝妙心、得踊悅心，我今堪能受勝妙法。
<p/>爾時，阿難語闡陀言：「我親從佛聞，教摩訶迦旃延言：『世人;顚倒依於二邊，若有、若無；世人取諸境界，心便計著。迦旃延！若不受、不取、不住、不計於我，此苦生時生、滅時滅。迦旃延！於此不疑、不惑、不由於他而能自知，是名正見，如來所說。所以者何？迦旃延！如實正觀世間集者，則不生世間無見；如實正觀世間滅，則不生世間有見。迦旃延！如來離於二邊，說於中道：所謂此有故彼有，此生故彼生，謂緣無明有行，……乃至生、老、病、死、憂、悲、惱苦<note n="s2.32"/>集；所謂此無故彼無，此滅故彼滅，謂無明滅<note n="s2.33"/>則行滅，……乃至生、老、病、死、憂、悲、惱苦滅。』」
<p/>尊者阿難說是法時，闡陀比丘遠塵離垢，得法眼淨。爾時，闡陀比丘見法、得法、知法、起法，超越狐疑，不由於他，於大師教法，得無所畏，恭敬合掌白尊者阿難言：「正應如是。如是智慧梵行，善知識教授教誡說法。我今從尊者阿難所，聞如是法，於一切行皆空、皆寂、悉<note n="s2.34"/>不可得、愛盡、離欲、滅盡、涅槃，心樂正住解脫，不復轉還，不復見我，唯見正法。」
<p/>時，阿難語闡陀言：「汝今得大善利，於甚深佛法中，得聖慧眼<note n="s2.35"/>。」
<p/>時，二正士展轉隨喜，從 *座而起，各還本處。
<p/>輸屢那三種<note n="s2.36"/>，無明亦有三；
<p/>無間等<note n="s2.37"/>及滅，富留那‧闡陀。
<sid n="40"/><note n="s2.38"/>
<p/>如是我聞：
<p/>一時，佛住拘留國<note n="s2.39"/>雜色牧牛聚落。
<p/>爾時，佛告諸比丘：「我以知見故，得諸漏盡，非不知見。云何以知見故，得諸漏盡，非不知見？謂此色、此色集、此色滅；此受、想、行、識，此識集、此識滅，不修方便隨順成就，而用心求，令<note n="s2.40"/>我諸漏盡，心得解脫。當知彼比丘終不能得漏盡解脫。所以者何？不修習故。不修習<note n="s2.41"/>何等？謂不修習念處、正勤、如意足、根、力、覺、道。譬如伏鷄<note n="s2.42"/>，生子眾多，不能隨時蔭餾<note n="s2.43"/>，消息冷暖，而欲令子以觜、以爪啄卵自生，安隱出㲉。當知彼子無有自力，堪能方便以觜、以爪安隱出㲉。所以者何？以彼鷄母不能隨時蔭  *餾，冷暖長養子故。
<p/>「如是，比丘不勤修習隨順成就，而欲令得漏盡解脫，無有是處！所以者何？不修習故。不修何等？謂不修念處、正勤、如意足、根、力、覺、道。若比丘修習隨順成就者，雖不欲令漏盡解脫，而彼比丘自然漏盡，心得解脫。所以者何？以修習故。何所修習？謂修念處、正勤、如意足、根、力、覺、道。如彼伏鷄善養其子，隨時蔭*餾，冷暖得所，正<note n="s2.44"/>復不欲令子方便自啄卵出，然其諸子自能方便安隱出㲉。所以者何？以彼伏鷄隨時蔭*餾，冷暖得所故。
<p/>「如是，比丘善修方便， *正復不欲漏盡解脫，而彼比丘自然漏盡，心得解脫。所以者何？以勤修習故。何所修習？謂修念處、正勤、如意足、根、力、覺、道。譬如巧師、巧師弟子，手執斧柯，捉之不已，漸漸微盡手指處現，然彼不覺斧柯微盡而盡處現<note n="s2.45"/>。
<p/>「如是，比丘精勤修習隨順成就，不自知見今日爾所漏盡，明日爾所漏盡，然彼比丘知有漏盡。所以者何？以修習故。何所修習？謂修習念處、正勤、如意足、根、力、覺、道。譬如大舶，在於海邊，經夏六月，風飄日暴，藤綴漸斷<note n="s2.46"/>。
<p/>「如是，比丘精勤修習隨順成就，一切結縛、使、煩惱、纏，漸得解脫。所以者何？善修習故。何所修習？謂修習念處、正勤、如意足、根、力、覺、道。」
<p/>說是法時，六十比丘不起諸漏，心得解脫。
<p/>佛說此經已，諸比丘聞佛所說，歡喜奉行！
<sid n="41"/><note n="s2.47"/>
<p/>如是我聞：
<p/>一時，佛住舍衛國祇樹給孤獨園。
<p/>爾<note n="s2.48"/>時，有異比丘於禪中思惟，作是念：頗有色常、恒、不變易、正住耶？如是受、想、行、識，常、恒、不變易、正住耶？
<p/>是比丘晡時從禪起，往詣佛所，頭面禮足，却住一面，白佛言：「世尊！我於禪中思惟，作是念：頗有色常、恒、不變易、正住耶？如是受、想、行、識，常、恒、不變易、正住耶？今白<note n="s2.49"/>世尊！頗有色常、恒、不變易、正住耶？頗有受、想、行、識，常、恒、不變易、正住耶？」
<p/>爾時，世尊手執小土摶<note n="s2.50"/>，告彼比丘言：「汝見我手中土  *摶不？」
<p/>比丘白佛：「已見，世尊！」
<p/>「比丘！如是。少土，我不可得；若我可得者，則是常、恒、不變易、正住法。」
<p/>佛告比丘：「我自憶宿命<note n="s2.51"/>，長夜修福，得諸勝妙可愛果報之事。曾於七年中，修習慈心，經七劫成壞，不還此世。七劫壞時生光音天，七劫成時還生梵世，空宮殿中作大梵王，無勝、無上，領千世界；從是以<note n="s2.52"/>後，復三十六反，作天帝釋；復百千反，作轉輪聖王，領四天下，正法治化，七寶具足，所謂輪寶、象寶、馬寶、摩尼寶、玉女寶、主藏臣寶、主兵臣寶，千子具足，皆悉勇健。於四海內，其地平正，無諸毒刺，不威、不迫，以法調伏。
<p/>「灌頂王<note n="s2.53"/>法有八萬四千龍象，皆以眾寶莊嚴而挍餝之，寶網覆上，建立寶幢，布薩象王<note n="s2.54"/>最為導首，朝、晡二時自會殿前。我時念言：是大群象，日日再反往來，蹈殺眾生無數，願令四萬二千象百年一來。卽如所願，八萬四千象中，四萬二千象百年一至。
<p/>「灌頂王法復有八萬四千匹馬，亦以<note n="s2.55"/>純金為諸乘具，金網覆上，婆羅馬王<note n="s2.56"/>為其導首。
<p/>「灌頂王法有八萬四千四種寶車，所謂金車、銀車、琉璃車、頗梨<note n="s2.57"/>車，師子、虎、豹皮、雜色欽婆羅<note n="s2.58"/>以為覆襯<note n="s2.59"/>，跋求毗闍耶難提音聲之車為其導首。
<p/>「灌頂王法領八萬四千城，安隱豐樂，人民熾盛，拘舍婆提城<note n="s2.60"/>而為上首。
<p/>「灌頂王法有八萬四千四種宮殿，所謂金、銀、琉璃、頗梨、摩尼<note n="s2.61"/>琉璃，由訶<note n="s2.62"/>而為上首。
<p/>「比丘！灌頂王法有八萬四千四種寶床，所謂金、銀、琉璃、頗梨，種種繒褥、氍氀、𣰅㲪，迦陵伽<note n="s2.63"/>臥具以敷其上，安置丹枕。
<p/>「復次，比丘！灌頂王法復有八萬四千四種衣服，所謂迦尸細<note n="s2.64"/>衣、芻摩<note n="s2.65"/>衣、頭鳩羅<note n="s2.66"/>衣、拘沾婆<note n="s2.67"/>衣。
<p/>「復次，比丘！灌頂王法有八萬四千玉女，所謂剎利女、似剎利女，況復餘女。
<p/>「復次，比丘！灌頂王法有八萬四千飲<note n="s2.68"/>食，眾味具足。比丘！八萬四千玉女中，唯以一人以為給侍；八萬四千寶衣，唯著一衣；八萬四千寶床，唯臥一床；八萬四千宮殿，唯處一殿；八萬四千城，唯居一城，名拘舍婆提；八萬四千寶車，唯乘一車，名毘闍耶難提瞿沙<note n="s2.69"/>，出城遊觀；八萬四千寶馬，唯乘一馬，名婆羅訶，毛尾紺色；八萬四千龍象，唯乘一象，名布薩陀<note n="s2.70"/>，出城遊觀。
<p/>「比丘！此是何等業報，得如是威德自在耶？此是三種業報。云何為三？一者布施，二者調伏，三者修道。比丘當知：凡夫染習五欲，無有厭足；聖人智慧成滿，而常知足。比丘！一切諸行，過去盡滅、過去變易，彼自然眾具及以名稱，皆悉磨滅。是故，比丘！永息諸行，厭離、斷欲、解脫。比丘！色為常？無常？」
<p/>比丘白佛言：「無常，世尊！」
<p/>「若無常者，是苦耶？」
<p/>比丘白佛言<note n="s2.71"/>：「是苦，世尊！」
<p/>「比丘！若無常、苦，是變易法，聖弟子寧復於中計我、異我、相在不？」
<p/>比丘白佛：「不也，世尊！」
<p/>「如是受、想、行、識，為常、為無常？」
<p/>比丘白佛言：「無常，世尊！」
<p/>「若無常者，是苦耶？」
<p/>比丘白佛言：「是苦，世尊！」
<p/>「比丘！若無常、苦，是變易法，聖弟子寧復於中計我、異我、相在不？」
<p/>比丘白佛：「不也，世尊！」
<p/>佛告比丘：「諸所有色，若過去、若未來、若現在，若內、若外，若麁、若細，若好、若醜，若遠、若近，彼一切非我、不異我、不相在；如是受、想、行、識，若過去、若未來、若現在，若內、若外，若麁、若細，若好、若醜，若遠、若近，彼一切非我、不異我、不相在。比丘！於色當生厭離、厭、離欲、解脫；如是於受、想、行、識，當生厭、離欲、解脫，解脫知見：我生已盡，梵行已立，所作已作，自知不受後有。」
<p/>時，彼比丘聞佛所說，踊躍歡喜，作禮而去。常念土  *摶譬教授，獨一靜處，精勤思惟，不放逸住；不放逸住已，所以善男子剃除鬚髮，正信、非家、出家學道，為究竟無上梵行，見法自知身作證：我生已盡，梵行已立，所作已作，自知不受後有。
<p/>時，彼尊者亦自知法，心得<note n="s2.72"/>解脫，成阿羅漢。
<sid n="42"/><note n="s2.73"/>
<p/>如是我聞：
<p/>一時，佛住阿毘陀<note n="s2.74"/>處恒河側。
<p/>爾時，世尊告諸比丘：「譬如恒河大水暴起，隨流聚沫，明目士夫<note n="s2.75"/>諦觀分別。諦觀分別時：無所有、無牢、無實、無有堅固。所以者何？彼聚沫中無堅實故。如是諸所有色，若過去、若未來、若現在，若內、若外，若麁、若細，若好、若醜，若遠、若近，比丘！諦觀思惟分別：無所有、無牢、無實、無有堅固，如病、如癰、如刺、如殺，無常、苦、空、非我。所以者何？色無堅實故。
<p/>「諸比丘！譬如大雨水泡，一起一滅，明目士夫諦觀思惟分別。諦觀思惟分別時：無所有、無牢、無實、無有堅固。所以者何？以彼水泡無堅實故。如是，比丘！諸所有受，若過去、若未來、若現在，若內、若外，若麁、若細，若好、若醜，若遠、若近，比丘！諦觀思惟分別。諦觀思惟分別時：無所有、無牢、無實、無有堅固，如病、如癰、如刺、如殺，無常、苦<note n="s2.76"/>、空、非我。所以者何？以受無堅實故。
<p/>「諸比丘！譬如春末夏初，無雲、無雨，日盛中時，野馬<note n="s2.77"/>流動，明目士夫諦觀思惟分別。諦觀思惟分別時：無所有、無牢、無實、無有堅固。所以者何？以彼野馬無堅實故。如是，比丘！諸所有想，若過去、若未來、若現在，若內、若外，若麤、若細，若好、若醜，若遠、若近，比丘！諦觀思惟分別。諦觀思惟分別時：無所有、無牢、無實、無有堅固，如病、如癰、如刺、如殺，無常、苦、空、非我。所以者何？以想無堅實故。
<p/>「諸比丘！譬如明目士夫求堅固材，執持利斧，入於山林，見大芭蕉<note n="s2.78"/>樹，𦟛直長大，卽伐其根，斬截其峯，葉葉次剝，都無堅實，諦觀思惟分別。諦觀思惟分別時<note n="s2.79"/>：無所有、無牢、無實、無有堅固。所以者何？以彼芭蕉無堅實故。如是，比丘！諸所有行，若過去、若未來、若現在，若內、若外，若麁、若細，若好、若醜，若遠、若近，比丘！諦觀思惟分別。諦觀思惟分別時：無所有、無牢、無實、無有堅固，如病、如癰、如刺、如殺，無常、苦、空、非我。所以者何？以彼諸行無堅實故。
<p/>「諸比丘！譬如幻師<note n="s2.80"/>、若幻師弟子，於四衢道頭，幻作象兵、馬兵、車兵、步兵，有智明目士夫諦觀思惟分別。諦觀思惟分別時：無所有、無牢、無實、無有堅固。所以者何？以彼幻無堅實故。如是，比丘！諸所有識，若過去、若未來、若現在，若內、若外，若麁、若細，若好、若醜，若遠、若近，比丘！諦觀思惟分別。諦觀思惟分別時：無所有、無牢、無實、無有堅固，如病、如癰、如刺、如殺，無常、苦、空、非我。所以者何？以識無堅實故。」
<p/>爾時，世尊欲重宣此義，而說偈言：
<p/>「觀色如聚沫，受如水上泡，
<p/>想如春時燄<note n="s2.81"/>，諸行如芭蕉，
<p/>諸識法如幻，日種姓尊說。
<p/>周匝諦思惟，正念善觀察；
<p/>無實不堅固，無有我我所。
<p/>於此苦陰身，大智分別說；
<p/>離於三法者，身為成棄物，
<p/>壽暖及諸識，離此餘身分，
<p/>永棄丘塚間，如木無識想。
<p/>此身常如是，幻偽<note n="s2.82"/>誘愚夫；
<p/>如殺如毒刺，無有堅固者。
<p/>比丘勤修習，觀察此陰身，
<p/>晝夜常專精，正智繫念住；
<p/>有為行長息，永得清涼處。」
<p/>時，諸比丘聞佛所說，歡喜奉行！
<sid n="43"/><note n="s2.83"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，佛告諸比丘：「於無始生死，無明所蓋，愛結所繫，長夜輪迴，不知苦之本際。有時長久不雨，地之所生百穀草木，皆悉枯乾。諸比丘！若無明所蓋，愛結所繫，眾生生死輪迴；愛結不斷，不盡苦邊。諸比丘！有時長夜不雨，大海水悉皆枯竭。諸比丘！無明所蓋，愛結所繫，眾生生死輪迴；愛結不斷，不盡苦邊。諸比丘！有時長夜須彌山王皆悉崩落。無明所蓋，愛結所繫，眾生長夜生死輪迴；愛結不斷，不盡苦邊。諸比丘！有時長夜此大地悉皆敗壞，而眾生無明所蓋，愛結所繫，眾生長夜生死輪迴；愛結不斷，不盡苦邊。
<p/>「比丘！譬如狗子繫柱，彼繫不斷，長夜繞柱，輪迴而轉。如是，比丘！愚夫眾生不如實知色、色集、色滅、色味、色患、色離，長夜輪迴，順色而轉。如是不如實知受、想、行、識、識集、識滅、識味、識患、識離，長夜輪迴，順識而轉。諸比丘！隨色轉、隨受轉、隨想轉、隨行轉、隨識轉。隨色轉故，不脫於色；隨受、想、行、識轉故，不脫於識。以<note n="s2.84"/>不脫故，不脫生、老、病、死、憂、悲、惱苦。多聞聖弟子如實知色、色集、色滅、色味、色患、色離，如實知受、想、行、識、識集、識滅、識味、識患、識離故，不隨識轉。不隨轉故，脫於色，脫於受、想、行、識，我說脫於生、老、病、死、憂、悲、惱苦。」
<p/>佛說此經已，時，諸比丘聞佛所說，歡喜奉行！
<sid n="44"/><note n="s2.85"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「眾生於無始生死，無明所蓋，愛結所繫，長夜輪迴生死，不知苦際。諸比丘！譬如狗繩繫著柱，結繫不斷故，順柱而轉，若住、若臥，不離於柱。如是凡愚眾生，於色不離貪欲、不離愛、不離念、不離渴，輪迴於色，隨色轉，若住、若臥，不離於色；如是受、想、行、識，隨受、想、行、識轉，若住、若臥，不離於識。
<p/>「諸比丘！當善思惟觀察於心。所以者何？長夜心為貪欲所<note n="s2.86"/>染，瞋恚、愚癡*所染故。比丘！心惱故眾生惱，心淨故眾生淨<note n="s2.87"/>。比丘！我不見一色<note n="s2.88"/>種種如斑色鳥<note n="s2.89"/>，心復過是。所以者何？彼畜生心種種故，色種種。
<p/>「是故，比丘！當善思惟觀察於心。諸比丘！長夜心貪欲所染，瞋恚、愚癡所染，心惱故眾生惱，心淨故眾生淨。比丘當知！汝見嗟蘭那鳥<note n="s2.90"/>種種雜色不？」
<p/>答言：「曾見，世尊！」
<p/>佛告比丘：「如嗟蘭那鳥種種雜色，我說彼心種種雜亦復如是。所以者何？彼嗟蘭那鳥心種種故其色種種。是故，當善觀察思惟於心長夜種種，貪欲、瞋恚、愚癡種種，心惱故眾生惱，心淨故眾生淨。譬如畫師、畫師弟子，善治素地，具眾彩色，隨意圖畫種種像類。
<p/>「如是，比丘！凡愚眾生不如實知色、色集、色滅、色味、色患、色離。於色不如實知故，樂著於色；樂著色故，復生未來諸色。如是凡愚不如實知受、想、行、識、識集、識滅、識味、識患、識離。不如實知故，樂著於識；樂著識故，復生未來諸識。當生未來色、受、想、行、識故，於色不解脫，受、想、行、識不解脫，我說彼不解脫生、老、病、死、憂、悲、惱苦。
<p/>「有多聞聖弟子如實知色、色集、色滅、色味、色患、色離。如實知故，不樂著於色；以不樂著故，不生未來色。如實知受、想、行、識、識集、識滅、識味、識患、識離。如實知故，不染著於識；不樂著故，不生未來諸識。不樂著於色、受、想、行、識故，於色得解脫，受、想、行、識得解脫，我說彼等解脫生、老、病、死、憂、悲、惱苦。」
<p/>佛說此經已，時，諸比丘聞佛所說，歡喜奉行！
<sid n="45"/><note n="s2.91"/>
<p/>如是我聞：
<p/>一時，佛在<note n="s2.92"/>舍衛國祇樹給孤獨園。
<p/>爾時，世尊告諸比丘：「譬如河水從山澗出，彼水深駛，其流激注，多所漂沒。其河兩岸，生雜草木，大水所偃，順靡水邊；眾人涉渡，多為水所漂，隨流沒溺；遇浪近岸，手援草木，草木復斷，還隨水漂。
<p/>「如是，比丘！若凡愚眾生不如實知色、色<note n="s2.93"/>集、色滅、色味、色患、色離，不如實知故，樂著於色，言色是我，彼色隨斷。如是不如實知受、想、行、識、識集、識滅、識味、識患、識離，不如實知故，樂著於識，言識是我，識復隨斷。
<p/>「若多聞聖弟子如實知色、色集、色滅、色味、色患、色離，如實知故，不樂著於色。如實知受、想、行、識、識集、識滅、識味、識患、識離，如實知故，不樂著識。不樂著故，如是自知，得般涅槃：我生已盡，梵行已立，所作已作，自知不受後有。」
<p/>佛說此經已，時，諸比丘聞佛所說，歡喜奉行！
<sid n="46"/><note n="s2.94"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「非汝所應法，當盡捨離；捨彼法已，長夜安樂！比丘！何等法非汝所應，當速捨離？如是色、受、想、行、識，非汝所應，當盡捨離；斷彼法已，長夜安樂！譬如祇桓<note n="s2.95"/>林中樹木，有人斫伐枝條，擔持而去，汝等亦不憂慼。所以者何？以彼樹木非我、非我所。
<p/>「如是，比丘！非汝所應者，當盡捨離；捨離已，長夜安樂！何等非汝所應？色非汝所應，當盡捨離；捨離已，長夜安樂！如是受、想、行、識，非汝所應，當速捨離；捨彼法已，長夜安樂！諸比丘！色為常耶？為無常耶？」
<p/>諸比丘白佛言：「無常，世尊！」
<p/>「比丘！無常者，為是苦耶？」
<p/>答言：「是苦，世尊！」
<p/>佛告比丘：「若無常、苦，是變易法，多聞聖弟子寧於中見有我、異我、相在不？」
<p/>答言：「不也，世尊！」
<p/>「如是受、想、行、識為是常耶？無常耶？」
<p/>答言：「無常，世尊！」
<p/>「比丘！若無常者，是苦耶？」
<p/>答言：「是苦，世尊！」
<p/>佛告比丘：「若無常、苦，是變易法，多聞聖弟子寧於中見有我、異我、相在不？」
<p/>答言：「不也，世尊！」
<p/>「比丘！是故諸所有色，若過去、若未來、若現在，若內、若外，若麁、若細，若好、若醜，若遠、若近，彼一切非我、不異我、不相在；如是受、想、行、識，若過去、若未來、若現在，若內、若外，若麁、若細，若好、若醜，若遠、若近，彼一切非我、不異我、不相在。聖弟子觀此五受陰非我、非<note n="s2.96"/>我所，如是觀時，於諸世間無所取著；無所取著者，自得涅槃：我生已盡，梵行已立，所作已作，自知不受後有。」
<p/>佛說此經已，時，諸比丘聞佛所說，歡喜奉行！
<sid n="47"/><note n="s2.97"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「無常想<note n="s2.98"/>修習多修習，能斷一切欲愛、色愛、無色愛、掉慢<note n="s2.99"/>、無明。譬如田夫，於夏末秋初深耕其地，發荄<note n="s2.100"/>斷草。如是，比丘！無常想修習多修習，能斷一切欲愛、色愛、無色愛、掉慢、無明。
<p/>「譬如，比丘！如人刈草，手攬其端，舉而抖擻，萎枯悉落，取其長者。如是，比丘！無常想修習多修習，能斷一切欲愛、色愛、無色愛、掉慢、無明。
<p/>「譬如菴羅果<note n="s2.101"/>著樹，猛風搖條，果悉墮落。如是，無常想修習多修習，能斷一切欲愛、色愛、無色愛、掉慢、無明。
<p/>「譬如樓閣，中心堅固，眾材所依，攝受不散。如是，無常想修習多修習，能斷一切欲愛、色愛、無色愛、掉慢、無明。
<p/>「譬如一切眾生跡，象跡為大，能攝受故。如是，無常想修習多修習，能斷一切欲愛、色愛、無色愛、掉慢、無明。
<p/>「譬如閻浮提一切諸河，悉赴<note n="s2.102"/>大海，其大海者，最為第一，悉攝受故。如是，無常想修習多修習，能斷一切欲愛、色愛、無色愛、掉慢、無明。
<p/>「譬如日出，能除一切世間闇冥。如是，無常想修習多修習，能斷一切欲愛、色愛、無色愛、掉慢、無明。
<p/>「譬如轉輪聖王，於諸小王最上、最勝！如是，無常想修習多修習，能斷一切欲愛、色愛、無色愛、掉慢、無明。
<p/>「諸比丘！云何修無常想，修習多修習，能斷一切欲愛、色愛、無色愛、掉慢、無明？若比丘於空露地、若林樹間，善正思惟，觀察色無常，受、想、行、識無常。如是思惟，能斷一切欲愛、色愛、無色愛、掉慢、無明。所以者何？無常想者，能建立無我想。聖弟子住無我想，心離我慢，順得涅槃。」
<p/>佛說是經已，時，諸比丘聞佛所說，歡喜奉行！
<sid n="48"/><note n="s2.103"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，有比丘名曰低舍，與眾多比丘集於食堂，語諸比丘言：「諸尊！我不分別於法，不樂修梵行，多樂睡眠，疑惑於法。」
<p/>爾時，眾中有一比丘，往詣佛所，禮佛足，却住一面，白佛言：「世尊！低舍比丘以眾多比丘集於食堂，作如是說，唱言：『我不能分別於法，不樂修梵行，多樂睡眠，疑惑於法。』」
<p/>佛告比丘：「是低舍比丘是愚癡人，不守根門，飲食不知量，初夜、後夜，心不覺悟，懈怠嬾惰，不勤精進，不善觀察思惟善法；彼於分別法，心樂修梵行，離諸睡眠，於正法中離諸疑惑，無有是處！若當比丘守護根門，飲食知量，初夜、後夜，覺悟精進，觀察善法，樂分別法，樂修梵行，離於睡眠，心不疑法，斯有是處！」
<p/>爾時，世尊告一比丘：「汝往語低舍比丘言：『大師呼汝！』」
<p/>比丘白佛：「唯然，受教！」前禮佛足，詣<note n="s2.104"/>低舍所，而作是言：「長老低舍！世尊呼汝！」低舍聞命，詣世尊所，稽首禮足，𥘅住一面。
<p/>爾時，世尊語低舍比丘言：「汝低舍！實與眾多比丘集於食堂，作是唱言：『諸長老！我不能分別於法，不樂修<note n="s2.105"/>梵行，多樂睡眠，疑惑於法。』耶？」
<p/>低舍白佛：「實爾，世尊！」
<p/>佛問低舍：「我今問汝，隨汝意答。於意云何？若於色不離貪、不離欲、不離愛
<p/>、不離念、不離渴，彼色若變、若異，於汝意云何？當起憂、悲、  *惱苦為不耶？」
<p/>低舍白佛：「如是，世尊！若於色不離貪、不離欲、不離愛、不離念、不離渴，彼色若變、若異，實起憂、悲、  *惱苦。世尊！實爾不異。」
<p/>佛告低舍：「善哉！善哉！低舍！正應如是，不離貪欲說法。低舍！於受、想、行、識，不離貪、不離欲、不離愛、不離念、不離渴，彼識若變、若異，於汝意云何？當起憂、悲、  *惱苦為不耶？」
<p/>低舍白佛：「如是，世尊！於識不離貪、不離欲、不離愛、不離念、不離渴，彼識若變、若異，實起憂、悲、  *惱苦。世尊！實爾不異。」
<p/>佛告低舍：『善哉！善哉！正應如是，識不離貪欲說法。』佛告低舍：「於意云何？若於色離貪、離欲、離愛、離念、離渴，彼色若變、若異時，當生憂、悲、  *惱苦耶？」
<p/>低舍白佛：「不也，世尊！」
<p/>「如是不異。於意云何？受、想、行、識，離貪、離欲、離愛<note n="s2.106"/>、離念、離渴，彼識若變、若異，當生憂、悲、  *惱苦耶？」
<p/>低舍答曰：「不也？世尊！如是不異。」
<p/>佛告低舍：「善哉！善哉！低舍！今當說譬，大<note n="s2.107"/>智慧者，以譬得解。如二士夫共伴行一路，一善知路，一不知路。其不知者語知路者，作如是言：「我欲詣某城、某村、某聚落，當示我路。」時，知路者即示彼路，語言：『士夫！從此道去，前見二道，捨左從右前行；復有坑澗渠流，復當捨左從右；復有叢林，復當捨左從右。汝當如是漸漸前行，得至某城。』」
<p/>佛告低舍：「其譬如是：不知路者，譬愚癡凡夫；其知路者，譬如來、應、等正覺。前二路者，謂眾生狐疑。左路者，三不善法：貪、恚、害覺；其右路者，謂三善覺：出要離欲覺、不瞋覺、不<note n="s2.108"/>害覺。前行左路者，謂邪見、邪志、邪語、邪業、邪命、邪方便、邪念、邪定；前行右路者，謂正見、正志、正語、正業、正命、正方便、正念、正定。坑澗渠流者，謂瞋恚、覆障、憂、悲；叢林者，謂五欲功德也；城者，謂般涅槃。」
<p/>佛告低舍：「佛為大師，為諸聲聞所作已作，如今當作哀愍悲念，以義安樂，皆悉已作。汝等今日，當作所作，當於樹下，或空露地、山巖窟宅，敷草為座，善思正念，修不放逸，莫令久後心有悔恨，我今教汝。」
<p/>爾時，低舍聞佛所說，歡喜奉行！
<sid n="49"/><note n="s2.109"/>
<p/>如是我聞：
<p/>一時，佛住舍衛國祇樹給孤獨園<note n="s2.110"/>。
<p/>爾時，眾中有少諍事，世尊責諸比丘故，晨朝著衣持，入城乞食。食已，出，攝;擧衣，洗足，入安陀林，坐一樹下，獨靜思惟，作是念：眾中有少諍事，我責諸比丘，然彼眾中多年少比丘，出家未久，不見大師，或起悔心，愁憂不樂。我已長夜於諸比丘生哀愍心，今當復還，攝取彼眾，以哀愍故。
<p/>時，大梵王<note n="s2.111"/>知佛心念，如力士屈伸臂頃，從梵天沒，住於佛前，而白佛言：「如是，世尊！如是，善逝！責諸比丘，以少諍事故。於彼眾中多有年少比丘，出家未久，不見大師，或起悔心，愁憂不樂，世尊長夜哀愍，攝受眾僧。善哉！世尊！願今當還攝諸比丘。」
<p/>爾時，世尊心已垂愍梵天故，默然而許。時，大梵天知佛世尊默然已許，為佛作禮，右遶三匝，忽然不現。
<p/>爾時，世尊，大梵天王還去未久，;卽還祇樹給孤獨園，敷尼師檀<note n="s2.112"/>，斂<note n="s2.113"/>身正坐，表現微相，令諸比丘敢來奉見。時，諸比丘來詣佛所，懷<note n="s2.114"/>慚愧色，前禮佛足，却坐一面。
<p/>爾時，世尊告諸比丘：「出家之人，卑下活命，剃髮持，家家乞食，如被禁<note n="s2.115"/>。所以然者，為求勝義故，為度生、老、病、死、憂、悲、惱苦、究竟苦邊故。諸善男子！汝不為王賊所使、非負債人、不為恐怖、不為失命而出家，正為解脫生、老、病、死、憂、悲、惱苦。汝等不為此而出家耶？」
<p/>比丘白佛：「實爾，世尊！」
<p/>佛告比丘：「汝等比丘！為如是勝義而出家，云何於中猶復有一愚癡凡夫，而起貪欲，極生染著恚，瞋兇暴，懈怠下劣，失念不定，諸根迷亂？譬如士夫從闇而入闇，從冥入冥，從糞厠出復墮糞厠，以血洗血，捨離諸惡還復取惡。我說此譬，凡愚比丘亦復如是。又復譬如焚尸火[木*夭/水]<note n="s2.116"/>，捐棄塚間，不為樵伐之所採拾。我說此譬，愚癡凡夫比丘而起貪欲，極生染著，瞋恚兇暴，懈怠下劣，失念不定，諸根散亂，亦復如是。
<p/>「比丘！有三不善覺法。何等為三？貪覺、恚覺、害覺，此三覺由想而起。云何想？想有無量種種：貪想、恚想、害想，諸不善覺從此而生。比丘！貪想、恚想、害想、貪覺、恚覺、害覺，及無量種種不善，云何究竟滅盡？於四念處<note n="s2.117"/>繫心，住無相<note n="s2.118"/>三昧<note n="s2.119"/>，修習多修習；惡、不善法從是而滅，無餘永盡，正以此法。
<p/>「善男子、善女人信樂出家，修習無相三味，修習多修習已，住甘露門<note n="s2.120"/>，乃<note n="s2.121"/>至究竟甘露涅槃。我不說此甘露涅槃，依三見者。何等為三？有一種見如是如是說：『命則是身。』復有如是見：『命異身異。』又作是說：『色是我，無二無異，長存不變。』多聞聖弟子作是思惟：世間頗有一法可取，而無罪過者。思惟已，都不見一法可取，而無罪過者。我若取色，;卽有罪過；若取受、想、行、識，則有罪過。作是知已，於諸世間，則無所取；無所取者，自覺涅槃：我生已盡，梵行已立，所作已作，自知不受後有。」
<p/>佛說此經已，時，諸比丘聞佛所說，歡喜奉行！
<p/>應說‧小土摶<note n="s2.122"/>，泡沫‧二無知，
<p/>河流‧祇<note n="s2.123"/>林‧樹，低舍‧責諸想。
<p/>雜阿含經卷第二
<sid n="50"/><note n="s3.1"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有五受陰。云何為五？色受陰，受、想、行、識受陰。觀此五受陰，是生滅法。所謂此色、此色集、此色滅；此受、想、行、識，此識集、此識滅。云何色集？云何色滅？云何受、想、行、識<note n="s3.2"/>集？云何受、想、行、識滅？愛<note n="s3.3"/>喜集是色集，*愛喜滅是色滅；觸集是受、想、行<note n="s3.4"/>集，觸滅是受、想、行<note n="s3.5"/>滅；名色集是識集，名色滅是識滅。比丘！如是色集、色滅，是為色集、色滅；如是受、想、行、識集，受、想、行、識滅，是為受、想、行、識集，受、想、行、識滅。」
<p/>佛說此經已，時，諸比丘聞佛所說，歡喜奉行！
<sid n="51"/><note n="s3.6"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有五受陰。何等為五？所謂色受陰，受、想、行、識受陰。善哉！比丘不樂於色，不讚歎色，不取於色，不著於色。善哉！比丘！不樂於受、想、行、識，不讚歎識，不取於識，不著於識。所以者何？若比丘不樂於色，不讚歎色，不取於色，不著於色，則於色不樂，心得解脫。如是受、想、行、識，不樂於識，不讚歎識，不取於識，不著於識，則於識不樂，心得解脫。若比丘不樂於色，心得解脫。如是受、想、行、識不樂，心得解脫，不滅不生，平等捨住，正念正智。
<p/>「彼比丘如是知、如是見者，前際俱見，永盡無餘；前際俱見，永盡無餘已，後際俱見，亦永盡無餘；後際俱見，永盡無餘已，前後際俱見，永盡無餘，無所封著。無所封著者，於諸世間都無所取；無所取者，亦無所求；無所求者，自覺涅槃：我生已盡，梵行已立，所作已作，自知不受後有。」
<p/>佛說此經已，時，諸比丘聞佛所說，歡喜奉行！
<sid n="52"/><note n="s3.7"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有五受陰。何等為五？謂色受陰，受、想、行、識受陰。
<p/>「云何色受陰？所有色，彼一切四大，及四大所造色，是名為色受陰。復次，彼色是無常、苦、變易之法。若彼色受陰，永斷無餘，究竟捨離、滅盡、離欲、寂沒，餘色受陰更不相續、不起、不出，是名為妙，是名寂靜，是名捨離，一切有餘愛盡、無欲、滅盡、涅槃。
<p/>「云何受受陰？謂六受身。何等為六？謂眼觸生受，耳、鼻、舌、身、意觸生受，是名受受陰。復次，彼受受<note n="s3.8"/>陰無常、苦、變易之法，……乃至滅盡、涅槃。
<p/>「云何想受陰？謂六想身。何等為六？謂眼觸生想，……乃至意觸生想，是名想受陰。復次，彼想受陰無常、苦、變易之法，……乃至滅盡、涅槃。
<p/>云何行受陰？謂六思身。何等為六？謂眼觸生思，……乃至意觸生思，是名行受陰。復次，彼行受陰無常、苦、變易之法，……乃至滅盡、涅槃。
<p/>「云何識受陰？謂六識身。何等為六？謂眼識身……乃至意識身，是名識受陰。復次，彼識受陰是無常、苦、變易之法，……乃至滅盡、涅槃。
<p/>「比丘！若於此法以智慧思惟、觀察、分別、忍，是名隨<note n="s3.9"/>信行<note n="s3.10"/>；超昇離生，越凡夫地，未<note n="s3.11"/>得須陀洹果<note n="s3.12"/>，中間不死，必得須陀洹果。
<p/>「比丘！若於此法增上智慧思惟、觀察、忍，是名隨法行<note n="s3.13"/>；超昇離生，越凡夫地，未得須陀洹果，中間不死，必得須陀洹果。
<p/>「比丘！於此法如實正慧等見，三結<note n="s3.14"/>盡斷知，謂身見<note n="s3.15"/>、戒取<note n="s3.16"/>、疑<note n="s3.17"/>。比丘！是名須陀洹果；不墮惡道，必定正趣三菩提<note n="s3.18"/>，七有天人往生<note n="s3.19"/>，然後究竟苦邊。
<p/>「比丘！若於此法如實正慧等見，不起心漏，名阿羅漢；諸漏已盡，所作已作，捨離重擔，逮得己利，盡諸有結，正智心得解脫。」
<p/>佛說此經已，諸比丘聞佛所說，歡喜奉行！
<sid n="53"/><note n="s3.20"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有五受陰，謂色受陰，受、想、行、識受陰。愚癡無聞凡夫無慧無明，於五受陰生我見繫著，使心繫著而生貪欲。比丘！多聞聖弟子有慧有明，於此五受陰不為見我繫著，使心結縛而起貪欲。
<p/>「云何愚癡無聞凡夫無慧無明，於五受陰見我繫著，使心結縛而生貪欲？比丘！愚癡無聞凡夫無慧無明，見色是我、異我、相在；如是受、想、行、識，是我、異我、相在。如是愚癡無聞凡夫無慧無明，於五受陰說我繫著，使心結縛而生貪欲。
<p/>「比丘！云何聖弟子有慧有明，不說我繫著，使結縛心而生貪欲？聖弟子不見色是我、異我、相在；如是受、想、行、識，不見是我、異我、相在。如是，多聞聖弟子有慧有明，於五受陰不見我繫著，使結縛心而生貪欲。若所有色，若過去、若未來、若現在，若內、若外、若麤、若細，若好、若醜，若遠、若近，彼一切正觀皆悉無常。如是受、想、行、識，若過去、若未來、若現在，若內、若外，若麤、若細，若好、若醜，若遠、若近，彼一切正觀皆悉無常。」
<p/>佛說此經已，諸比丘聞佛所說，歡喜奉行！
<sid n="54"/><note n="s3.21"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有五受陰，謂色受陰，受、想、行、識受陰。比丘！若沙門、婆羅門計有我，一切皆於此五受陰計有我。何等為五？諸沙門、婆羅門於色見是我、異我、相在；如是受、想、行、識，見是我、異我、相在。如是愚癡無聞凡夫，計我、無明、分別如是觀，不離我所；不離我所者，入於諸根；入於諸根已，而生於觸；六觸入所觸，愚癡無聞凡夫生苦樂，從是生此等及餘。謂六觸身，云何為<note n="s3.22"/>六？謂眼觸入處，耳、鼻、舌、身、意觸入處。比丘！有意界、法界、無明界<note n="s3.23"/>，無明觸所觸。愚癡無聞凡夫言有、言無、言有無、言非有非無、言我最勝、言我相似，我知、我見。
<p/>「復次，比丘！多聞聖弟子住六觸入處，而能厭離無明，能生於明。彼於無明離欲而生於明，不有、不無、非有無、非不有無、非有我勝、非有我劣、非有我相似，我知、我見。作如是知、如是見已，所起前無明觸滅，後明觸集起。」
<p/>佛說是經已，諸比丘聞佛所說，歡喜奉行！
<sid n="55"/><note n="s3.24"/>
<p/>如是我聞：
<p/>一時，佛住舍衞國東園鹿子母講堂。
<p/>爾時，世尊晡時從禪起，出講堂，於堂陰中大眾前，敷座而坐。爾時，世尊歎優陀那<note n="s3.25"/>偈：
<p/>「法無有吾我，亦復無我所；
<p/>我既非當有，我所何由生？
<p/>比丘解脫此，則斷下分結<note n="s3.26"/>。」
<p/>時，有一比丘從座起，偏袒右肩，右膝著地，合掌白佛言：「世尊！云何『無吾我，亦無有我所；我既非當有，我所何由生？比丘解脫此，則斷下分結。』？」
<p/>佛告比丘：「愚癡無聞凡夫計色是我、異我、相在；受、想、行、識，是我、異我、相在。多聞聖弟子不見色是我、異我、相在；不見受、想、行、識，是我、異我、相在，亦非知者，亦非見者。此色是無常，受、想、行、識是無常；色是苦，受、想、行、識是苦；色是無我，受、想、行、識是無我；此色非當有，受、想、行、識非當有；此色壞有，受、想、行、識壞有；故非我、非我所，我、我所非當有。如是解脫者，則斷五下分結。」
<p/>時，彼比丘白佛言：「世尊！斷五下分結已，云何漏盡，無漏心解脫、慧解脫，現法<note n="s3.27"/>自知作證具足住：我生已盡，梵行已立，所作已作，自知不受後有？」
<p/>佛告比丘：「愚癡凡夫、無聞眾生於無畏處而生恐畏。愚癡凡夫、無聞眾生怖畏：無我、無我所，二<note n="s3.28"/>俱非當生。
<p/>「<note n="s3.29"/>攀緣四識住，何等為四？謂色識住、色攀緣、色愛樂、增進廣大生長；於受、想、行、識住，攀緣、愛樂、增進廣大生長。比丘！識於此處，若來、若去、若住、若起、若滅，增進廣大生長。若作是說：更有異法，識若來、若去、若住、若起、若滅、若增進廣大生長者。但有言說，聞<note n="s3.30"/>已不知，增益生癡，以非境界故。所以者何？比丘！離色界貪已，於色意生縛亦斷；於色意生縛斷已，識攀緣亦斷，識不復住，無復增進廣大生長。受、想、行界離貪已，於受、想、行意生縛亦斷；受、想、行意生縛斷已，攀緣亦斷，識無所住，無復增進廣大生長。識無所住故不增長；不增長故無所為作，無所為作故則住，住故知足，知足故解脫，解脫故於諸世間都無所取，無所取故無所著，無所著故自覺涅槃：我生已盡，梵行已立，所作已作，自知不受後有。比丘！我說識不住東方、南、西、北方、四維、上、下，除欲見法，涅槃滅盡，寂靜清涼。」
<p/>佛說此經已，諸比丘聞佛所說，歡喜奉行！
<p/>生滅以不樂，及三種分別，
<p/> 貪著等觀察，是名優陀那。
<sid n="56"/><note n="s3.31"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「常當修習方便禪思<note n="s3.32"/>，內寂其心。所以者何？比丘常當修習方便禪思，內寂其心，如實觀察。云何如實觀察？此是色、此是色集、此是色滅；此是受、想、行、識，此是識集、此是識滅。
<p/>「云何色集，受、想、行、識集？愚癡無聞凡夫於苦、樂、不苦不樂受，不如實觀察；此受集、受滅、受味、受患、受離不如實觀察故，於受樂著生取，取緣有，有緣生，生緣老、病、死、憂、悲、惱苦<note n="s3.33"/>，如是純大苦聚從集而生，是名色集，是名受、想、行、識集。
<p/>「云何色滅，受、想、行、識滅？多聞聖弟子受諸苦、樂、不苦不樂受，如實觀察；受集、受滅、受味、受患、受離如實觀察故，於受<note n="s3.34"/>樂著滅，著滅故取滅，取滅故有滅，有滅故生滅，生滅故老、病、死、憂、悲、 *惱苦滅<note n="s3.35"/>，如是純大苦聚皆悉得滅，是名色滅，受、想、行、識滅。
<p/>「是故，比丘！常當修習方便禪思，內寂其心。比丘！禪思住，內寂其心，精勤方便，如實觀察。」
<p/>佛說此經已，諸比丘聞佛所說，歡喜奉行！
<p/>如觀察，如是分別、種種分別、知、廣知、種種知、親近、親近修習、入、觸、證二<note n="s3.36"/>經，亦如是廣說。
<sid n="57"/><note n="s3.37"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「常當修習方便禪思，內寂其心。所以者何？修習方便禪思，內寂其心已，如實觀察。云何如實觀察？如實觀察此色、此色集、此色滅；此受、想、行、識，此識集、此識滅。
<p/>「云何色集？云何受、想、行、識集？比丘！愚癡無聞凡夫不如實觀察色集、色味、色患、色離故，樂彼色，讚歎愛著，於未來世色復生；受、想、行、識亦如是廣說。彼色生，受、想、行、識生已，不解脫於色，不解脫於受、想、行、識。我說彼不解脫生、老、病、死、憂、悲、惱苦，純大苦聚，是名色集，受、想、行、識集。
<p/>「云何色滅，受、想、行、識滅？多聞聖弟子如實觀察色集、色滅、色味、色患、色離，如實知。如實知<note n="s3.38"/>故，不樂於色，不讚歎色，不樂著色，亦不生未來色；受、想、行、識亦如是廣說。色不生，受、想、行、識不生故，於色得解脫，於受、想、行、識得解脫。我說彼解脫生、老、病、死、憂、悲、惱苦，純大苦<note n="s3.39"/>聚，是名色滅，受、想、行、識滅。
<p/>「是故，比丘！常當修習方便禪思，內寂其心，精勤方便，如實觀察。」
<p/>佛說此經已，諸比丘聞佛所說，歡喜奉行！
<p/>如觀察，……如是乃至作證十二經，亦應廣說。
<sid n="58"/><note n="s3.40"/>
<p/>如是我聞：
<p/>一時，佛住<note n="s3.41"/>舍衞國祇樹給孤獨園。
<p/>爾時，世尊告諸比丘：「常當修習方便禪思，內寂其心。所以者何？比丘！修習方便禪思，內寂其心已，如實觀察。云何如實觀察？如實知此色、此色集、此色滅；此受、想、行、識，此識集、此識滅。
<p/>「云何色集，受、想、行、識集？愚癡無聞凡夫不如實知色集、色滅、色味、色患、色離。不如實知故，樂著彼色，讚歎於色；樂著於色，讚歎色故取；取緣有，有緣生，生緣老、死、憂、悲、惱苦，如是純大苦聚生，是名色集，受、想、行、識集。
<p/>「云何色滅，受、想、行、識滅？多聞聖弟子如實知色集、色滅、色味、色患、色離。如實知故，不樂著色，不讚歎色；不樂著、讚歎色故，愛樂滅；愛樂滅故取滅，取滅故有滅，有滅故生滅，生滅故老、病、死、憂、悲、惱苦滅，如是純大苦聚滅。云何多聞聖弟子如實知受、想、行、識，識集、識滅、識味、識患、識離如實知？知彼故不樂著彼識，不讚歎於識；不樂著、讚歎識故，樂愛滅；樂愛滅故取滅，取滅故有滅，有滅故生滅，生滅故老、病、死、憂、悲、惱苦滅，如是純大苦聚滅<note n="s3.42"/>，皆悉得滅。比丘！是名色滅，受、想、行、識滅。
<p/>「比丘！常當修習方便禪思，內寂其心。」
<p/>佛說此經已，諸比丘聞佛所說，歡喜奉行！
<p/>如觀察，……乃至作證十二經，亦如是廣說。
<sid n="59"/><note n="s3.43"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「常當修習方便禪思，內寂其心，如實觀察。云何如實觀察？如實知此色、此色集、此色滅；此受、想、行、識，此識集、此識滅。
<p/>「云何色集，受、想、行、識集？緣眼及色眼識生，三事和合生觸；緣觸生受，緣受生愛……乃至純大苦聚生，是名色集。如是，緣耳、鼻、舌、身、意，緣意及法生意識，三事和合生觸；緣觸生受，緣受生愛……如是乃至純大苦聚生，是名色集，受、想、行、識集。
<p/>「云何色滅，受、想、行、識滅？緣眼及<note n="s3.44"/>色眼識生，三事和合生觸；觸滅則受滅……乃至純大苦聚滅；如是耳、鼻、舌、身、意，緣意<note n="s3.45"/>及法意識生，三事和合生觸；觸滅則受滅，受<note n="s3.46"/>滅……乃至純大苦聚滅，是名色滅，受、想、行、識滅。
<p/>「是故，比丘！常當修習方便禪思，內寂其心。」
<p/>佛說此經已，諸比丘聞佛所說，歡喜奉行！
<p/>如觀察，……乃至作證十二經，亦如是廣說。
<p/>受與生及樂，亦說六入處，
<p/>一一十二種，禪定三昧經。
<sid n="60"/><note n="s3.47"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「我今當說有身集趣道<note n="s3.48"/>及有身集滅道<note n="s3.49"/>。云何有身集趣道？愚癡無聞凡夫不如實知色集、色滅、色味、色患、色離。不如實知故，樂色、歎色、著色、住色；樂色、歎色、著色、住色故，愛樂取；緣取有，緣有生，緣生、老、病、死、憂、悲、苦惱，如是純大苦聚生。如是受、想、行、識廣說，是名有身集趣道。比丘！有身集趣道，當知𣈳是苦集趣道<note n="s3.50"/>。
<p/>「云何有身集<note n="s3.51"/>滅道？多聞聖弟子如實知色、色集、色滅、色味、色患、色離。如實知故，於色不樂、不歎、不著、不住；不樂、不歎、不著、不住故，彼色愛樂滅；愛樂滅則取滅，取滅則有滅，有滅則生滅，生滅則<note n="s3.52"/>老、病、死、憂、悲、苦惱<note n="s3.53"/>，純大苦聚滅。如色、受、想、行、識亦如是，是名有身滅道跡。有身滅道跡，則是苦滅道跡<note n="s3.54"/>，是故說有身滅道跡。」
<p/>佛說此經已，諸比丘聞佛所說，歡喜奉行！
<p/>如當說有及當知，亦如是說。
<sid n="61"/><note n="s3.55"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「我<note n="s3.56"/>今當說有身<note n="s3.57"/>邊<note n="s3.58"/>、有身集邊<note n="s3.59"/>、有身滅邊<note n="s3.60"/>。諦聽！善思念之！當為汝說。云何有 *身邊？謂五受陰。云何<note n="s3.61"/>為五？色受陰，受、想、行、識受陰，是名有 *身邊。云何有身集邊？謂愛<note n="s3.62"/>、當來有愛<note n="s3.63"/>、貪、喜俱，彼彼樂著，是名有身集邊。云何有身滅邊？; 卽此愛<note n="s3.64"/>、當來有 *愛、貪、喜俱，彼彼樂著無餘斷、 *苦<note n="s3.65"/>盡、離欲、滅、寂沒，是名有身滅邊。是故
<p/>當說有 *身邊、有身集邊、有身滅邊。」
<p/>佛說是經已，諸比丘聞佛所說，歡喜奉行！
<p/>如當說有及當知，亦如是說。
<sid n="62"/><note n="s3.66"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「我今當說有身、有身集、有身滅、有身滅道跡。諦聽！善思！當為汝說。云何有身？謂五受陰。云何為五？色受陰，受、想、行、識受陰，是名有身。云何有身集？當來有愛、貪、喜俱，彼彼染著，是名有身集。云何有身滅？當來有愛、貪、喜俱，彼彼樂著無餘斷、 *苦盡、離欲、滅，是名有身滅。
<p/>「云何有身滅道跡？謂八聖道──正見、正志、正語、正業、正命、正方便、正念、正定，是名有身滅道跡。是名當說有身、有身集、有身滅、有身滅道跡。」
<p/>佛說是經已，諸比丘聞佛所說，歡喜奉行！
<p/>餘如是說，差別者：「當知有身，當知斷有身集，當知證有身滅，當知修斷有身道跡。」
<p/>佛說此經已，諸比丘聞佛所說，歡喜奉行！
<p/>如當說有及當知，亦如是說。又復差別者：「比丘知有身，斷有身集，證有身滅，修斷有身道，是名比丘斷愛欲縛諸結等法，修無間等，究竟苦邊。」
<p/>又復差別者：「是名比丘究竟邊際，究竟離垢，究竟梵行，純淨上士。」
<p/>又復差別者：「是名比丘阿羅漢盡諸有漏，所作已作，已捨重擔，逮得己利，盡諸有結，正智心解脫。」
<p/>又復差別者：「是名比丘斷關、度壍，超越境界，脫諸防邏，建聖法幢。」
<p/>又復差別者：「云何斷關？謂斷五下分結。云何度壍？謂度無明深壍。云何超越境界？謂究竟無始生死。云何脫諸防邏？謂有愛盡。云何建聖法幢？謂我慢盡。」
<p/>又復差別者：「是名比丘斷五枝<note n="s3.67"/>，成六 *枝，守護一，依四種，棄捨諸諦，離諸求，淨諸覺，身行息，心善解脫，慧善解脫，純一立梵行，無上士。」
<p/>其道有三種，實覺亦三種，
<p/>有身四種說，羅漢有六種。
<sid n="63"/><note n="s3.68"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「當說所知法<note n="s3.69"/>、智<note n="s3.70"/>及智者<note n="s3.71"/>。諦聽！善思！當為汝說。云何所知法？謂五受陰。何等為五？色受陰，受、想、行、識受陰，是名所知法。
<p/>「云何為智？調伏貪欲、斷貪欲、越貪欲，是名為智。
<p/>「云何智者？阿羅漢是。阿羅漢者，非有他世死、非無他世死、非有無他世死、非非有無他世死，廣說無量，諸數永滅。是名說所知法、智及智者。」
<p/>佛說此經已，諸比丘聞佛所說，歡喜奉行！
<sid n="64"/><note n="s3.72"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「我今當說重擔<note n="s3.73"/>、取擔<note n="s3.74"/>、捨擔<note n="s3.75"/>、擔者<note n="s3.76"/>。諦聽！善思！當為汝說。云何重擔？謂五受陰。何等為五？色受陰，受、想、行、識受陰。
<p/>「云何取擔？當來有愛、貪、喜俱，彼彼樂著。
<p/>「云何捨擔？若當來有愛、貪、喜俱，彼彼樂著永斷無餘已、滅已， *苦盡、離欲、滅沒。
<p/>「云何擔者？謂士夫是。士夫者，如是名，如是生，如是姓族，如是食，如是受苦樂，如是長壽，如是久住。如是壽命齊限，是名為重擔、取擔、捨擔、擔者。」
<p/>爾時，世尊而說偈言：
<p/>「已捨於重擔，不復應更取，
<p/>重任為大苦，捨任為大樂；
<p/>當斷一切愛，則盡一切行，
<p/>曉了有餘境，不復轉還有。」
<p/>佛說此經已，諸比丘聞佛所說，歡喜奉行！
<sid n="65"/><note n="s3.77"/>
<p/>如是我聞：
<p/>一時，佛在舍衛國祇樹給孤獨園。
<p/>爾時，世尊告諸比丘：「有五受陰。何等為五？色受陰，受、想、行、識受陰。愚癡無聞凡夫不如實知色、色集、色滅、色味、色患<note n="s3.78"/>、色離。不<note n="s3.79"/>如實知故，於色所樂、讚歎、繫著住，色縛所縛，內縛所縛，不知根本，不知邊際，不知出離，是名愚癡無聞凡夫。以縛生，以縛死，以縛從此世至他世；於彼亦復以縛生，以縛死，是名愚癡無聞凡夫。隨魔<note n="s3.80"/>自在，入魔網中，隨魔所化，魔縛所縛，為魔所牽；受、想、行、識亦復如是。
<p/>「多聞聖弟子如實知色、色集、色滅、色味、色患、色離。如實知故，不貪喜色，不讚歎，不繫著住，非色縛所縛，非內縛所縛，知根本，知津濟，知出離，是名多聞聖弟子。不隨縛生，不隨縛死，不隨縛從此世至他世，不隨魔自在，不入魔手，不隨魔所作，非魔所縛，解脫魔縛，離魔所牽；受、想、行、識亦復如是。」
<p/>佛說此經已，諸比丘聞佛所說，歡喜奉行！
<sid n="66"/><note n="s3.81"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有五受陰。何等為五？謂色受陰，比丘於色厭、離欲、滅、不起、解脫，是名如來、應、等正覺；如是受、想、行、識，厭、離欲、滅、不起、解脫，是名如來、應、等正覺。比丘亦於色厭、離欲、滅，名阿羅漢慧解脫；如是受、想、行、識，厭、離欲、滅，名阿羅漢慧解脫。比丘！如來、應、等正覺，阿羅漢慧解脫有何差別？」
<p/>比丘白佛：「如來為法根、為法眼、為法依，唯願世尊為諸比丘廣說此義，諸比丘聞已，當受奉行！」
<p/>佛告比丘：「諦聽！善思！當為汝說。如來、應、等正覺未曾聞法，能自覺法，通達無上菩提，於未來世開覺聲聞而為說法，謂四念處、四正勤、四如意足、五根、五力、七覺、八道。比丘！是名如來、應、等正覺未得而得，未利而利，知道、分別道、說道、通道，復能<note n="s3.82"/>成就諸聲聞教授教誡；如是說正順，欣樂善法，是名如來、羅漢差別。」
<p/>佛說此經已，諸比丘聞佛所說，歡喜奉行！
<sid n="67"/><note n="s3.83"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有五受陰。何等為五？色受陰，受、想、行、識受陰。汝等比丘當觀察於色，觀察色已，見有我、異我、相在不？」
<p/>諸比丘白佛言：「不也，世尊！」
<p/>佛告比丘：「善哉！善哉！色無我，無我者則無常，無常者則是苦。若苦者，彼一切非我、不異我、不相在，當作是觀。受、想、行、識亦復如是。多聞聖弟子於此五受陰觀察非我、非我所。如是觀察已，於世間都無所取；無所取者，則無所著；無所著者，自覺涅槃：我生已盡，梵行已立，所作已作，自知不受後有。」
<p/>佛說此經已，諸比丘聞佛所說，歡喜奉行！
<sid n="68"/><note n="s3.84"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「當斷色欲貪，欲貪斷已，則色斷；色斷已，得斷知；得斷知已，則根本斷。如截多羅樹頭<note n="s3.85"/>，未來不復更生。如是受、想、行、識欲貪斷……乃至未來世不復更生。」
<p/>佛說此經已，諸比丘聞佛所說，歡喜奉行！
<sid n="69"/><note n="s3.86"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「若色起、住、出，則苦於此起，病於此住，老、死於此出；受、想、行、識亦如是說。比丘！若色滅、息、沒，苦於此滅，病於此息，老、死於此沒；受、想、行、識亦復如是。」
<p/>佛說此經已，諸比丘聞佛所說，歡喜奉行！
<sid n="70"/><note n="s3.87"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「過去、未來色尚無常，況復現在色！多聞聖弟子如是觀察已，不顧過去色，不欣未來色，於現在色厭、離欲、滅盡向；受、想、行、識亦復如是。
<p/>「比丘！若無過去色者，多聞聖弟子無不顧過去色；以<note n="s3.88"/>有過去色故，多聞聖弟子不顧過去色。若無未來色者，多聞聖弟子無不欣未來色；以有未來色故，多聞聖弟子不欣未來色。若無現在色者，多聞聖弟子不於現在色生厭、離欲、滅盡向；以有<note n="s3.89"/>現在色故，多聞聖弟子於現在色生厭、離欲、滅盡向。受、想、行、識亦如是說。」
<p/>佛說此經已，諸比丘聞佛所說，歡喜奉行！
<p/>如無常，苦、空、非我三經，亦如是說。
<sid n="71"/><note n="s3.90"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「當說聖法印及見清淨。諦聽！善思！若有比丘作是說：我於空三昧未有所得，而起無相、無所有、離慢知見者，莫作是說。所以者何？若於空未得者而言我得無相、無所有、離慢知見者，無有是處！若有比丘作是說：我得空，能起無相、無所有、離慢知見者，此則善說。所以者何？若得空已，能起無相、無所有、離慢知見者<note n="s3.91"/>，斯有是處！云何為聖弟子及見清淨？」
<p/>比丘白佛：「佛為法根、法眼、法依，唯願為說！諸比丘聞說法已，如說奉行。」
<p/>佛告比丘：「若比丘於空閑處樹下坐，善觀色無常、磨滅、離欲之法；如是觀察受、想、行、識，無常、磨滅、離欲之法。觀察彼陰無常、磨滅、不堅固、變易法，心樂、清淨、解脫，是名為空；如是觀者，亦不能離慢、知見清淨。
<p/>「復有正思惟三昧，觀色相斷，聲、香、味、觸、法相斷，是名無相<note n="s3.92"/>；如是觀者，猶未離慢、知見清淨。
<p/>「復有正思惟三昧，觀察貪相斷，瞋恚、癡相斷，是名無所有；如是觀者，猶未離慢、知見清淨。
<p/>「復有正思惟三昧，觀察我、我<note n="s3.93"/>所從何而生？
<p/>「復有正思惟三昧<note n="s3.94"/>，觀察我、我所，從若見、若聞、若嗅、若嘗、若觸、若識而生。
<p/>「復作是觀察：若因、若緣而生識者，彼識因、緣，為常、為無常？
<p/>「復作是思惟：若因、若緣而生識者，彼因、彼緣皆悉無常。復次，彼因、彼緣皆悉無常，彼所生識云何有常？
<p/>「無常者，是有為行，從緣起，是患法、滅法、離欲法、斷知法，是名聖法印、知見清淨；是名比丘當說聖法印、知見清淨，如是廣說。」
<p/>佛說此經已，諸比丘聞佛所說，歡喜奉行！
<sid n="72"/><note n="s3.95"/>
<p/>如是我聞：
<p/>一時，佛住毘耶離<note n="s3.96"/>獼猴池側重閣講堂。
<p/>爾時，有離車<note n="s3.97"/>名摩訶男<note n="s3.98"/>，日日遊行，往詣佛所。時，彼離車作是念：若我早詣世尊所者，世尊及我知識比丘皆悉禪思；我今當詣七菴羅樹阿耆毘外道所。;卽往詣彼富蘭那迦葉<note n="s3.99"/>住處。
<p/>時，富蘭那迦葉──外道眾主，與五百外道前後圍遶，高聲嬉戲，論說俗事。時，富蘭那迦葉遙見離車摩訶男來，告其眷屬，令寂靜住：「汝等默然！是離車摩訶男是沙門瞿曇弟子，此是沙門瞿曇白衣弟子，毘耶離中最為上首，常樂靜寂<note n="s3.100"/>，讚歎寂靜，彼所之詣寂靜之眾，是故汝等應當寂靜。」
<p/>時，摩訶男詣彼眾富蘭那所，與富蘭那共相問訊，相慰勞已，却坐一面。時，摩訶男語富蘭那言：「我聞富蘭那為諸弟子說法：無因、無緣眾生有垢，無因、無緣眾生清淨。世有此論，汝為審有此，為是外人相毀之言？世人所撰，為是法、為非法，頗有世人共論、難問、嫌責以不？」
<p/>富蘭那迦葉言：「實有此論，非世妄傳。我立此論，是如法論；我說此法，皆是順法，無有世人來共難問而呵責者。所以者何？摩訶男！我如是見、如是說：無因、無緣眾生有垢，無因、無緣眾生清淨。」
<p/>時，摩訶男聞富蘭那所說，心不喜樂，呵罵已，從座<note n="s3.101"/>起去，向世尊所，頭面禮足，却坐一面，以向與富蘭那所論事，向佛廣說。
<p/>佛告離車摩訶男：「彼富蘭那為出意語<note n="s3.102"/>，不足記也。如是，富蘭那愚癡，不辨<note n="s3.103"/>、不善、非因而作是說：『無因、無緣眾生有垢，無因、無緣眾生清淨。』所以者何？有因、有緣眾生有垢，有因、有緣眾生清淨。
<p/>「摩訶男！何因、何緣眾生有垢，何因、何緣眾生清淨？摩訶男！若色一向是苦<note n="s3.104"/>、非樂、非隨樂、非樂長養、離樂者，眾生不應因此而生樂著。摩訶男！以色非一向是苦、非樂，隨樂、樂所長養、不離樂，是故眾生於色染著；染著故繫，繫故有惱。摩訶男！若受、想、行、識， *一向是苦、非樂、非隨樂、非樂長養、離樂者，眾生不應因此而生樂著。摩訶男！以識非一向是苦、非樂，隨樂、樂所長養、不離樂，是故眾生於識染著；染著故繫，繫故生惱。摩訶男！是名有因、有緣眾生有垢。
<p/>「摩訶男！何因、何緣眾生清淨？摩訶男！若色一向是樂、非苦、非隨苦、非憂苦長養、離苦者，眾生不應因色而生厭離。摩訶男！以色非一向樂、是苦、隨苦、憂苦長養、不離苦，是故眾生厭離於色；厭故不樂，不樂故解脫。摩訶男！若受、想、行、識，一向是樂、非苦、非隨苦、非憂苦長養、離苦者，眾生不應因識而生厭離。摩訶男！以受、想、行、識，非一向樂、是苦、隨苦、憂苦長養、不離苦，是故眾生厭離於識；厭故不樂，不樂故解脫。摩訶男！是名有因、有緣眾生清淨。」
<p/>時，摩訶男聞佛所說，歡喜隨喜，禮佛而退。
<p/>知法及重擔，往詣‧觀‧欲貪，
<p/>生及與略說，法印‧富蘭那。
<sid n="73"/><note n="s3.105"/>
<p/>如是我聞：
<p/>一時，佛住支提竹園精舍。
<p/>爾時，世尊告諸比丘：「多聞聖弟子於何所而見無常、苦？」
<p/>諸比丘白佛言：「世尊為法根、法眼、法依，唯願為說！諸比丘聞已，當如說奉行。」
<p/>佛告比丘：「諦聽！善思！當為汝說。多聞聖弟子於色見無常、苦；於受、想、行、識，見無常、苦。比丘！色為是常、無常耶？」
<p/>比丘白佛：「無常，世尊！」
<p/>「比丘！無常者是苦耶？」
<p/>比丘白佛：「是苦，世尊！」
<p/>「比丘！若無常、苦，是變易法，多聞聖弟子寧於中見我、異我、相在不？」
<p/>比丘白佛：「不也，世尊！」
<p/>「受、想、行、識亦復如是。是故，比丘！所有諸色，若過去、若未來、若現在，若內、若外，若麤、若細，若好、若醜，若遠、若近，彼一切皆非我、非異我、不相在；受、想、行、識亦復如是。多聞聖弟子如是觀察，厭於色，厭受、想、行、識。厭故不樂，不樂故解脫，解脫故：我生已盡，梵行已立，所作已作，自知不受後有。」
<p/>時，諸比丘聞佛所說，歡喜奉行！
<sid n="74"/><note n="s3.106"/>
<p/>如是我聞：
<p/>一時，佛住毘耶離獼猴池側重閣講堂。
<p/>爾時，世尊告諸比丘：「多聞聖弟子於何所見非我、不異我、不相在，如是平等正觀，如實知見？」
<p/>比丘白佛：「世尊為法根、法眼、法依，唯願為說！諸比丘聞已，如說奉行。」
<p/>佛告比丘：「諦聽！善思！當為汝說。多聞聖弟子於色見非我、不異我<note n="s3.107"/>、
<p/>不相在，是名如實正觀。受、想、行、識亦復如是。」
<p/>佛告諸比丘：「色為是常、為無常耶？」
<p/>比丘白佛：「無常，世尊！」
<p/>又<note n="s3.108"/>告比丘：「若無常者，是苦不？」
<p/>比丘白佛：「是苦，世尊！」
<p/>「比丘！若無常、苦，是變易法，多聞聖弟子於中寧見有我、異我、相在不？」
<p/>比丘白佛：「不也，世尊！」
<p/>「受、想、行、識亦復如是。是故，比丘！所有諸色，若過去、若未來、若現在，若內、若外，若麤、若細，若好、若醜，若遠、若近，彼一切皆非我、不異我、不相在，是名如實正觀。受、想、行、識亦復如是。多聞聖弟子如是觀察，於色得解脫，於受、想、行、識得解脫。我說彼解脫生、老、病、死、憂、悲、惱苦，純大苦聚。」
<p/>佛說此經時，諸比丘聞佛所說，歡喜奉行！
<sid n="75"/><note n="s3.109"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「色是無常，無常則苦，苦則非我。非我者，彼一切非我、不異我、不相在，如實知，是名正觀。受、想、行、識亦復如是。多聞聖弟子於此五受陰非我、非我所觀察。如是觀察，於諸世間都無所取，無所取故無所著，無所著故自覺涅槃：我生已盡，梵行已立，所作已作，自知不受後有。」
<p/>佛說此經已，諸比丘聞佛所說，歡喜奉行！
<sid n="76"/><note n="s3.110"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「比丘！於何所不見我、異我、相在？」
<p/>比丘白佛：「世尊為法根、法眼、法依，唯願為說！諸比丘聞已，如說奉行。」
<p/>佛告比丘：「諦聽！善思！當為汝說。於色不見有我、異我、相在不？於受、想、行、識亦復如是。比丘！色為是常、無常耶？」
<p/>比丘白佛：「無常，世尊！」
<p/>佛言：「比丘！若無常者，是苦不？」
<p/>比丘白佛：「是苦，世尊！」
<p/>「比丘！若無常、苦，是變易法，多聞聖弟子寧於中見我、異我、相在不？」
<p/>比丘白佛：「不也，世尊！」
<p/>「受、想、行、識亦復如是。是故，比丘！諸所有色，若過去、若未來、若現在，若內、若外，若麤、若細，若好、若醜，若遠、若近，彼一切非我、不異我、不相在。受、想、行、識亦復如是。比丘！多聞聖弟子觀察五受陰非我、非我所。如是觀察者，於諸世間都無所取，無所取者無所著，無所著故自覺涅槃：我生已盡，梵行已立，所作已作，自知不受後有。」
<p/>佛說此經已，諸比丘聞佛所說，歡喜奉行！
<sid n="77"/><note n="s3.111"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「若無常色有常者，彼色不應有病、有苦，亦不應於色有所求，欲令如是，不令如是；以色無常故，於色有病、有苦生，亦得不<note n="s3.112"/>欲令如是，不令如是。受、想、行、識亦復如是。比丘！於意云何？色為常、為無常耶？」
<p/>比丘白佛：「無常，世尊！」
<p/>「比丘！無常為是苦不？」
<p/>比丘白佛：「是苦，世尊！」
<p/>「比丘！若無常、苦，是變易法，多聞聖弟子於中寧見是我、異我、相在不？」
<p/>比丘白佛：「不也，世尊！」
<p/>「受、想、行、識亦復如是。是故，比丘！諸所有色，若過去、若未來、若現在，若內、若外，若麤、若細，若好、若醜，若遠、若近，彼一切非我、非我所如實知。受、想、行、識亦復如是。多聞聖弟子正觀於色，正觀已，於色生厭、離欲、不樂、解脫，受、想、行、識，生厭、離欲、不樂、解脫：我生已盡，梵行已立，所作已
<p/>作，自知不受後有。」
<p/>佛說此經已，諸比丘聞佛所說，歡喜奉行！
<sid n="78"/><note n="s3.113"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「色是苦。若色非<note n="s3.114"/>是苦者，不應於色有病、有苦生，亦不欲令如是，亦不令不如是。以色是苦，以色是苦故，於色病生，亦得<note n="s3.115"/>於色欲令如是，不令如是。受、想、行、識亦復如是。比丘！色為常、無常耶？」
<p/>比丘白佛：「無常，世尊！」
<p/>「比丘！無常者是苦不？」
<p/>比丘白佛：「是苦，世尊！」
<p/>「比丘！若無常、苦，是變易法，多聞聖弟子寧於中見我、異我、相在不？」
<p/>比丘白佛：「不也，世尊！」
<p/>「受、想、行、識亦復如是。是故，比丘！諸所有色，若過去、若未來、若現在，若內、若外，若麤、若細，若好、若醜，若遠、若近，彼一切非我、不異我，不相在，如實觀察。受、想、行、識亦復如是。多聞聖弟子於色得解脫，於受、想、行、識得解脫；我說彼解脫生、老、病、死、憂、悲、惱苦<note n="s3.116"/>，純大苦聚。」
<p/>佛說此經已，諸比丘聞佛所說<note n="s3.117"/>，歡喜奉行！
<p/>雜阿含經卷第三
<note n="s4.1"/>
<sid n="79"/><note n="s4.2"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「色非是我。若色是我者，不應於色病、苦生，亦不應於色欲令如是、不令如是。以色無我故，於色有病、有苦生，亦得於色欲令如是、不令如是。受、想、行、識亦復如是。比丘！於意云何？色為是常、為無常耶？」
<p/>比丘白佛：「無常，世尊！」
<p/>「比丘！若無常者，是苦不？」
<p/>比丘白佛：「是苦，世尊！」
<p/>「若無常、苦，是變易法，多聞聖弟子於中寧見有我、異我、相在不？」
<p/>比丘白佛：「不也，世尊！」
<p/>「受、想、行、識亦復如是。是故，比丘！諸所有色，若過去、若未來、若現在，若內、若外，若麁、若細，若好、若醜，若遠、若近，彼一切非我、不異我、不相在，如是觀察；受、想、行、識亦復如是。
<p/>「比丘！多聞聖弟子於此五受陰非我、非我所，如實觀察。如實觀察已，於諸世間都無所取，無所取故無所諸，無所諸故自覺涅槃：我生已盡，梵行已立，所作已作，自知不受後有。」
<p/>佛說此經已，諸比丘聞佛所說，歡喜奉行！
<sid n="80"/><note n="s4.3"/>
<p/>如是我聞：
<p/>一時，佛住波羅㮈<note n="s4.4"/>國仙人住處鹿野苑<note n="s4.5"/>中。
<p/>爾時，世尊告餘五比丘：「色非有我<note n="s4.6"/>。若色有我者，於色不應病、苦生，亦不得於色欲令如是、不令如是。以色無我故，於色有病、有苦生，亦得於色欲令如是、不令如是；受、想、行、識亦復如是。比丘！於意云何？色為是常、為無常耶？」
<p/>比丘白佛：「無常，世尊！」
<p/>「比丘！若無常者，是苦耶？」
<p/>比丘白佛：「是苦，世尊！」
<p/>「比丘！若無常、苦，是變易法，多聞聖弟子寧於中見是我、異我、相在<note n="s4.7"/>不？」
<p/>比丘白佛：「不也，世尊！」
<p/>「受、想、行、識亦復如是。是故，比丘！諸所有色，若過去、若未來、若現在，若內、若外，若麁、若細，若好、若醜，若遠、若近，彼一切非我、非我所，如實觀察；受、想、行、識亦復如是。
<p/>「比丘！多聞聖弟子於此五受陰見非我、非我所，如是觀察，於諸世間都無所取，無所取故無所著，無所著故自覺涅槃：我生已盡，梵行已立，所作已作，自知不受後有。」
<p/>佛說此經已，餘五比丘不起諸漏，心得解脫。
<p/>佛說此經已，諸比丘聞佛所說，歡喜奉行！
<sid n="81"/><note n="s4.8"/>
<p/>如是我聞：
<p/>一時，佛住支提竹園精舍。
<p/>爾時，有三正士出家未久，所謂尊者阿㝹律陀<note n="s4.9"/>、尊者難提<note n="s4.10"/>、尊者金毘羅<note n="s4.11"/>。
<p/>爾時，世尊知彼心中所念，而為教誡<note n="s4.12"/>：「比丘！此心、此意、此識<note n="s4.13"/>，當思惟此，莫思惟此<note n="s4.14"/>，斷此欲、斷此色<note n="s4.15"/>，身作證具足住。比丘！寧有色，若常、不變易、正住不？」
<p/>比丘白佛：「不也，世尊！」
<p/>佛告比丘：「善哉！善哉！色是無常、變易<note n="s4.16"/>之法，厭、離欲、滅、寂沒。如是色從本以來，一切無常、苦、變易法。如是知已，緣彼色生諸漏害、熾然、憂惱皆悉斷滅。斷滅已，無所著；無所著已，安樂住；安樂住已，得般涅槃。受、想、行、識亦復如是。」
<p/>佛說此經時，三正士不起諸漏，心得解脫。
<p/>佛說此經已，諸比丘聞佛所說，歡喜奉行！
<sid n="82"/><note n="s4.17"/>
<p/>如是我聞：
<p/>一時，佛住摩偷羅<note n="s4.18"/>國跋提河側傘蓋菴羅樹園。
<p/>爾時，世尊告諸比丘：「住於自洲<note n="s4.19"/>，住於自依<note n="s4.20"/>；住於法洲<note n="s4.21"/>，住於<note n="s4.22"/>法依<note n="s4.23"/>；不異洲不異依<note n="s4.24"/>。比丘！當正觀察，住自洲自依，法洲法依，不異洲不異依。何因生憂悲惱苦？云何有四？何故何繫著？云何自觀察未生憂悲惱苦而生，已生憂悲惱苦生長增廣？」
<p/>諸比丘白佛：「世尊法根、法眼、法依，唯願為說！諸比丘聞已，當如說奉行。」
<p/>佛告比丘：「諦聽！善思！當為汝說。比丘！有色<note n="s4.25"/>，因色繫著色，自觀察未生憂悲惱苦而生，已生而復增長廣大；受、想、行、識亦復如是。比丘！頗有色常恒、不變易、正住耶？」
<p/>答言：「不也，世尊！」
<p/>佛告比丘：「善哉！善哉！比丘！色是無常。若善男子知色是無常、苦<note n="s4.26"/>、變易，離欲、滅、寂靜、沒，從本以來，一切色無常、苦、變易法知已，若色因緣生憂悲惱苦斷，彼斷已無所著，不邗故安隱樂住，安隱樂住已，名為涅槃；受、想、行、識亦復如是。」
<p/>佛說此經時，十六比丘不生𤰉漏，心得解脫。
<p/>佛說此經已，諸比丘聞佛所說，歡喜奉行！
<p/>竹園‧毘舍離，清淨‧正觀察，
<p/>無常‧苦‧非我，五‧三與十六。
<sid n="83"/><note n="s4.27"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「我不與世間諍，世間與我諍。所以者何？比丘！若如法語者，不與世間諍，世間智者言有，我亦言有。云何為世間智者言有，我亦言有？比丘！色無常、苦、變易法，世間智者言有，我亦言有。如是受、想、行、識，無常、苦、變易法，世間智者言有，我亦言有。世間智者言無，我亦言無；謂色是常、恒、不變易、正住者，世間智者言無，我亦言無。受、想、行、識，常、恒、不變易、正住者，世間智者言無，我亦言無。是名世間智者言無，我亦言無。比丘！有世間世間法<note n="s4.28"/>，我亦自知自覺，為人分別演說顯示，世間盲無目者不知不見，非我咎也。
<p/>「諸比丘！云何為世間世間法，我自知，我自覺，為人演說，分別顯示，盲無目者不知不見？是比丘！色無常、苦、變易法，是名世間世間法；如是受、想、行、識，無常、苦，是世間世間法。比丘！此世間世間法，我自知自覺，為人分別演說顯示，盲無目者不知不見。我於彼盲無目不知不見者，其如之何！」
<p/>佛說此經已，𤰉比丘聞佛所說，歡喜奉行！
<sid n="84"/><note n="s4.29"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「世人為卑下業，種種求財活命，而得巨富，世人皆知。如世人之所知，我亦如是說。所以者何？莫令我異於世人。
<p/>「諸比丘！譬如一器，有一處人，名為揵茨，有名鉢，有名匕匕羅，有名遮留，有名毘悉多，有名婆闍那，有名薩牢。如彼彼<note n="s4.30"/>所知，我亦如是說。所以者何？莫令我異於世人故。如是，比丘！有世間法，我自知自覺，為人分別演說顯示，知見而說，世間盲無目者不知不見；世間盲無目者不知不見，我其如之何！
<p/>「比丘！云何世間世間法，我自知自覺，……乃至不知不見？色無常、苦、變易法，是為世間世間法；受、想、行、識，無常、苦、變易法，是世間世間法。比丘！是名世間世間法，我自知自見，……乃至盲無目者不知不見，其如之何！」
<p/>佛說此經已，諸比丘聞佛所說，歡喜奉行！
<sid n="85"/><note n="s4.31"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「有五種種子。何等為五？謂根種子、莖種子、節種子、自落種子、實種子<note n="s4.32"/>。此五種子不斷、不壞、不腐、不中風<note n="s4.33"/>，新熟堅實，有地界而無水界<note n="s4.34"/>，彼種子不生長增廣。若彼種新熟堅實，不斷、不壞、不中風，有水界而無地界，彼種子亦不生長增廣<note n="s4.35"/>。若彼種子新熟堅實，不斷、不壞、不腐、不中風，有地、水界，彼種子生長增廣。
<p/>「比丘！彼五種子者，譬取陰俱識；地界者，譬四識住<note n="s4.36"/>；水界者，譬貪喜。四取攀緣識住<note n="s4.37"/>。何等為四？於色中識住，攀緣色，喜貪潤澤，生長增廣；於受、想、行中識住，攀緣受、想、行，貪喜潤澤，生長增廣。比丘！識於中若來、若去、若住、若沒、若生長增廣。
<p/>「比丘！若離色、受、想、行，識有若來、若去、若住、若生<note n="s4.38"/>者，彼但有言，數問已不知，增益生癡，以非境界故。色界離貪，離貪已，於色封滯，意生縛斷；於色封滯，意生縛斷已，攀緣斷；攀緣斷已，識無住處，不復生長增廣。受、想、行界離貪，離貪已，於行封滯，意生觸斷；於行封滯，意生觸斷已，攀緣斷；攀緣斷已，彼識無所住，不復生長增廣。不生長故，不作行；不作行已住；住已知足；知足已解脫；解脫已，於諸世間都無所取、無所著；無所取、無所著已，自覺涅槃：我生已盡，梵行已立，所作已作，自知不受後有。我說彼識不至東、西、南、北、四維、上、下，無所至趣，唯見法，欲入涅槃、寂滅、清涼、清淨、真實。」
<p/>佛說此經已，諸比丘聞佛所說，歡喜奉行！
<sid n="86"/><note n="s4.39"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「封滯者不解脫<note n="s4.40"/>，不封滯則解脫。云何封滯不解脫？比丘！攀緣四取陰識住。云何為四？色封滯識住，受、想、行封滯識住，……乃至非境界故，是名封滯，故不解脫。云何不封滯則解脫？於色界離貪，受、想、行、識離<note n="s4.41"/>貪，……乃至清淨<note n="s4.42"/>真實，是則不封滯則解脫。」
<p/>佛說此經已，諸比丘聞佛所說，歡喜奉行！
<sid n="87"/><note n="s4.43"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「有五受陰：色受陰，受、想、行、識受陰。我於此五受陰，五種如實知：色如實知，色集、色味、色患、色離如實知。如是受、想、行、識如實知，識集、識味、識患、識離如實知。
<p/>「云何色如實知？諸所有色，一切四大<note n="s4.44"/>及四大造色，是名色，如是色如實知。云何色集如實知？於色喜愛，是名色集，如是色集如實知。云何色味如實知<note n="s4.45"/>？謂色因緣生喜樂，是名色味，如是色味如實知。云何色患如實知<note n="s4.46"/>？若色無常、苦、變易法，是名色患，如是色患如實知。云何色離如實知？若於色調伏欲貪、斷欲貪、越欲貪，是名色離，如是色離如實知。
<p/>「云何受如實知？有六受身：眼觸生受，耳、鼻、舌、身、意觸生受，是名受，如是受如實知。云何受集如實知？觸集是受集，如<note n="s4.47"/>是受集如實知。云何受味如實知<note n="s4.48"/>？緣六受生喜樂，是名受味，如是受味如實知。云何受患如實知<note n="s4.49"/>？若受無常、苦、變易法，是名受患，如是受患如實知。云何受離如實知？於受調伏欲貪、斷欲貪、越欲貪，是名受離，如是受離如實知。
<p/>「云何想如實知<note n="s4.50"/>？謂六想身。云何為六？謂眼觸生想，耳、鼻、舌、身、意觸生想，是名想，如是想如實知。云何想集如實知？謂觸集是想集，如是想集如實知。云何想味如實知？想因緣生喜樂，是名想味；如是想味如實知。云何想患如實知？謂想無常、苦、變易法，是名想患，如是想患如實知。云何想離如實知？若於想調伏欲貪、斷欲貪、越欲貪，是名想離，如是想離如實知。
<p/>「云何行如實知<note n="s4.51"/>？謂六思身：眼觸生思，耳、鼻、舌、身、意觸生思，是名為行，如是行如實知。云何行集如實知？觸集是行集，如是行集如實知。云何行味如實知？謂行因緣生喜樂，是名行味，如是行味如實知。云何行患如實知？若行無常、苦、變易法，是名行患，如是行患如實知。云何行離如實知？若於<note n="s4.52"/>行調伏欲貪、斷欲貪、越欲貪，是名行離，如是行離如實知。
<p/>「云何識如實知？謂六識<note n="s4.53"/>身：眼識身，耳、鼻、舌、身、意識身，是名為識身，如是識身如實知。云何識集如實知？謂名色集，是名識集<note n="s4.54"/>，如是識集如實知。云何識味如實知<note n="s4.55"/>？識因緣生喜樂，是名識味，如是識味如實知。云何識患如實知？若識無常、苦、變易法，是名識患，如是識患如實知。云何識離如實知？謂於識調伏欲貪、斷欲貪、越欲貪，是名識離，如是識離如實知。
<p/>「比丘！若沙門、婆羅門於色如是知、如是見；如是知、如是見，離欲向，是名正向<note n="s4.56"/>。若正向者，我說彼入<note n="s4.57"/>。受、想、行、識亦復如是。若沙門、婆羅門於色如實知、如實見，於色生厭、離欲，不起諸漏，心得解脫；若心得解脫者，則為純一；純一者，則梵行立；梵行立者，離他自在，是名苦邊。受、想、行、識亦復如是。」
<p/>佛說此經已，諸比丘聞佛所說，歡喜奉行！
<sid n="88"/><note n="s4.58"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「有七處善<note n="s4.59"/>、三種觀義<note n="s4.60"/>。盡於此法得漏盡，得無漏，心解脫、慧解脫，現法自知身作證具足住：我生已盡，梵行已立，所作已作，自知不受後有。云何比丘七處善？比丘！如實知色、色集、色滅、色滅道跡、色味、色患、色離如實知；如是受、想、行、識，識集、識滅、識滅道跡、識味、識患、識離如實知。
<p/>「云何色如實知？諸所有色、一切四大及四大造色，是名為色，如是色如實知。云何色集如實知？愛<note n="s4.61"/>喜<note n="s4.62"/>是名色集<note n="s4.63"/>，如是色集如實知。云何色滅如實知？*愛喜滅是名色滅<note n="s4.64"/>，如是色滅如實知。云何色滅道跡如實知？謂八聖道：正見、正志、正語、正業、正命、正方便、正念、正定，是名色滅道跡，如是色滅道跡如實知。云何色味<note n="s4.65"/>如實知？謂色因緣生喜樂，是名色味；如是色味如實知。云何色患如實知？若色無常、苦、變易法，是名色患，如是色患如實知。云何色離如實知？謂於色調伏欲貪、斷欲貪、越欲貪，是名色離，如是色離如實知。
<p/>「云何受如實知？謂六受：眼觸生受，耳、鼻、舌、身、意觸生受，是名受，如是受如實知。云何受集如實知？觸集是受集，如是受集如實知。云何受滅如實知？觸滅是受滅，如是受滅如實知。云何受滅道跡如實知？謂八聖道：正見……乃至正定，是名受滅道跡，如是受滅道跡如實知。云何受味如實知？受因緣生喜樂，是名受味，如是受味如實知。云何受患如實知？若受<note n="s4.66"/>無常、苦、變易法，是名受患，如是受患如實知。云何受離如實知？若於受調伏欲貪、斷欲貪、越欲貪，是名受離，如是受離如實知。
<p/>「云何想如實知？謂六想：眼觸生想，耳、鼻、舌、身、意觸生想，是名為想，如是想如實知。云何想集如實知？觸集是想集，如是想集如實知。云何想滅如實知？觸滅是想滅，如是想滅如實知。云何想滅道跡如實知？謂八聖道：正見……乃至正定，是名想滅道跡，如是想滅道跡如實知。云何想味如實知？想因緣生喜樂，是名想味，如是想味如實知。云何想患如實知？若想無常、苦、變易法，是名想患，如是想患如實知。云何想離如實知？若於想調伏欲貪、斷欲貪、越欲貪，是名想離，如是想離如實知。
<p/>「云何行如實知？謂六思身<note n="s4.67"/>：眼觸生思，耳、鼻、舌、身、意觸生思，是名為行，如是行如實知。云何行集如實知？觸集是行集，如是行集如實知。云何行滅如實知？觸滅是行滅，如是行滅如實知。云何行滅道跡如實知？謂八聖道：正見……乃至正定，是名行滅道跡，如是行滅道跡如實知。云何行味如實知？行因緣生喜樂，是名行味，如是行味如實知。云何行患如實知？若行無常、苦、變易法，是名行患，如是行患如實知。云何行離如實知？若於行調伏欲貪、斷欲貪、越欲貪，是名行離，如是行離如實知。
<p/>「云何識如實知？謂六識身：眼識身，耳、鼻、舌、身、意識身，是名為識，如是識如實知。云何識集如實知？名色集是識集，如是識集如實知。云何識滅如實知？名色滅是識滅，如是識滅如實知。云何識滅道跡如實知？謂八聖道：正見……乃至正定，是名識滅道跡，如是識滅道跡如實知。云何識味如實知？識因緣生喜樂，是名識味，如是識味如實知。云何識患如實知？若識無常、苦、變易法，是名識患，如是識患如實知。云何識離如實知？若識調伏欲貪、斷欲貪、越欲貪，是名識離如實知。比丘！是名七處善。　
<p/>「云何三種觀義？比丘！若於空閑、樹下、露地，觀察陰、界、入<note n="s4.68"/>，正方便思惟其義，是名比丘三種觀義。是名比丘七處善、三種觀義。盡於此法得漏盡，得無漏，心解脫、慧解脫，現法自知作證具足住：我生已盡，梵行已立，所作已作，自知不受後有。」
<p/>佛說此經已，諸比丘聞佛所說，歡喜奉行！
<sid n="89"/><note n="s4.69"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「取故生著<note n="s4.70"/>，不取則不著。諦聽！善思！當為汝說。」
<p/>比丘白佛：「唯然，受教！」
<p/>佛告比丘：「云何取故生著？愚癡無聞凡夫於色見是我、異我、相在，見色是我、我所而取；取已，彼色若變、若異，心亦隨轉；心隨轉已，亦生取著，攝受心住；攝受心住故，則生恐怖、障礙、心亂，以取著故。愚癡無聞凡夫於受、想、行、識，見我、異我、相在，見識是我、我所而取；取已，彼識若變、若異，彼心隨轉；心隨轉故，則生取著，攝受心住；住已，則生恐怖、障礙、心亂，以取著故，是名取著。
<p/>「云何名不取<note n="s4.71"/>著？多聞聖弟子於色不見我、異我、相在，於色不見我、我所而取；不見我、我所而取已<note n="s4.72"/>，彼色若變、若異，心不隨轉；心不隨轉故，不生取著，攝受心住；不攝受住故，則不生恐怖、障礙、心亂，不取著故。如是受、想、行、識，不見我、異我、相在，不見我、我所而取，彼識若變、若異，心不隨轉；心不隨轉故，不取著，攝受心住；不攝受心住故，心不恐怖、障礙、心亂，以不取著故，是名不取著<note n="s4.73"/>。是名取著、不取著。」
<p/>佛說此經已，諸比丘聞佛所說，歡喜奉行！
<sid n="90"/><note n="s4.74"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「若生則繫著<note n="s4.75"/>，不生則不繫著。諦聽！善思！當為汝說。
<p/>「云何若生則繫著？愚癡無聞凡夫於色集、色滅、色味、色患、色離不如實知故，於色 *愛喜、讚歎、取著，於色是我、我所而取；取已，彼色若變、若異，心隨變異；心隨變異故，則攝受心住；攝受心住故，則生恐怖、障礙、顧念，以生繫著故。受、想、行、識亦復如是。是名生繫著。　
<p/>「云何不生不繫著？多聞聖弟子色集、色滅、色味、色患、色離如實知。如實知故，不 *愛喜、讚歎、取著，不繫我、我所而取；以不取故，彼色若變、若異，心不隨變異；心不隨變異故，心不繫著，攝受心住；不攝受心住故，心不恐怖、障礙、顧念，以不生不著故。受、想、行、識亦復如是。是名不生不繫著。」
<p/>佛說此經已，諸比丘聞佛所說，歡喜奉行！
<sid n="91"/><note n="s4.76"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「有五受陰。云何為五？色受陰，受、想、行、識受陰。若諸沙門、婆羅門見有我者，一切皆於此五受陰見我。諸沙門、婆羅門見色是我、色異我、我在色、色在我<note n="s4.77"/>，見受、想、行、識是我<note n="s4.78"/>、異我、我在識、識在我。愚癡無聞凡夫以無明故，見色是我、異我、相在，言我真實不捨；以不捨故，諸根增長；諸根長<note n="s4.79"/>已，增諸觸；六觸<note n="s4.80"/>入處所觸故，愚癡無聞凡夫起苦樂覺，從觸入處起。何等為六？謂眼觸入處，耳、鼻、舌、身、意觸入處。「如是，比丘！有意界、法界、無明界，愚癡無聞凡夫無明觸故，起有覺、無覺、有無覺、我勝覺、我等覺、我卑覺、我知我見覺<note n="s4.81"/>，如是知、如是見覺，皆由六觸入故。多聞聖弟子於此六觸入處，捨離無明而生明，不生有覺、無覺、有無覺、勝覺、等覺、卑覺、我知我見覺，如是知、如是見已，先所起無明觸滅，後明觸覺起。」
<p/>佛說此經已，諸比丘聞佛所說，歡喜奉行！
<sid n="92"/><note n="s4.82"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「有五受陰<note n="s4.83"/>。云何為五？色受陰<note n="s4.84"/>，受、想、行、識受陰。若沙門、婆羅門以宿命智自識種種宿命，已識、當識、今識，皆於此五受陰；已識、當識、今識，我過去所經。如是色、如是受、如是想、如是行、如是識。若可閡<note n="s4.85"/>可分，是名色受陰。指<note n="s4.86"/>所 *閡，若手、若石、若杖、若刀、若冷、若暖、若渴、若飢<note n="s4.87"/>、若蚊、虻、諸毒蟲、風、雨觸，是名觸閡，是故 *閡是色受陰。復以此色受陰無常、苦、變易。諸覺相是受受陰，何所覺？覺苦、覺樂、覺不苦不樂，是故名覺相是受受陰。復以此受受陰是無常、苦、變易。諸想是想受陰，何所想？少想、多想、無量想，都無所有，作無所有想，是故名想受陰。復以此想受陰是無常、苦、變易法。為作相是行受陰，何所為作？於色為作，於受、想、行、識為作，是故為作相是行受陰。復以此行受陰是無常、苦、變易法。別知相是識受陰，何所識？識色，識聲、香、味、觸、法，是故名識受陰。復以此識受陰是無常、苦、變易法。
<p/>「諸比丘！彼多聞聖弟子於此色受陰作如是學：我今為現在色所食<note n="s4.88"/>，過去世已曾為彼色所食，如今現在。復作是念：我今為現在色所食，我若復樂著未來色者，當復為彼色所食，如今現在。作如是知已，不顧過去色，不樂著未來色，於現在色生厭、離欲、滅患、向滅。多聞聖弟子於此受、想、行、識受陰學：我今現在為現在識所食，於過去世已曾為識所食，如今現在。我今已為現在識所食，苦復樂著未來識者，亦當復為彼識所食，如今現在。如是知已，不顧過去識，不樂未來識，於現在識生厭、離欲、滅患、向滅，滅<note n="s4.89"/>而不增，退而不進，滅而不起，捨而不取。
<p/>「於何滅而不增？色滅而不增，受、想、行、識滅而不增。於何退而不進？色退而不進，受、想、行、識退而不進。於何滅而不起？色滅而不起，受、想、行、識滅而不起。於何捨而不取？色捨而不取，受、想、行、識捨而不取。
<p/>「滅而不增，寂滅而住；退而不進，寂退而住；滅而不起，寂滅而住；捨而不取，不生繫著；不繫著已，自覺涅槃：我生已盡，梵行已立，所作已作，自知不受後有。」
<p/>佛說此經時，眾多比<note n="s4.90"/>丘不起諸漏，心得解脫。
<p/>佛說此經已，諸<note n="s4.91"/>比丘聞佛所說，歡喜奉行！
<p/>我‧卑下‧種子，封滯‧五轉七，
<p/>二繫著及覺，三世陰世<note n="s4.92"/>食。
<sid n="93"/><note n="s4.93"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「信心善男子應作是念：我應隨順法，我當於色多修厭離住，於受、想、行、識多修厭離住。信心善男子卽於色多修厭離住，於受、想、行、識多修厭離住，故於色得厭，於受、想、行、識得厭。厭已，離欲解脫<note n="s4.94"/>，解脫知見：我生已盡，梵行已立，所作已作，自知不受後有。」
<p/>佛說此經已，諸比丘聞佛所說，歡喜奉行！
<sid n="94"/><note n="s4.95"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「信心善男子正信、非家<note n="s4.96"/>、出家，自念：我應隨順法，於色當多修厭住，於受、想、行、識多修厭住。信心善男子正信、非家、出家，於色多修厭住，於受、想、行、識多修厭住已，於色得離，於受、想、行、識得離。我說是等，悉離一切生、老、病、死、憂、悲、惱苦。」
<p/>佛說此經已，諸比丘聞佛所說，歡喜奉行！
<sid n="95"/><note n="s4.97"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告尊者阿難曰：「若信心長者、長者子來問汝言：『於何等法知其生滅？』汝當云何答乎？」
<p/>阿難白佛：「世尊！若有長者、長者子來問我者，我當答言：『知色是生滅法，知受、想、行、識是生滅法。』世尊！若長者、長者子如是問者，我當如是答。」
<p/>佛告阿難：「善哉！善哉！應如是答。所以者何？色是生滅法，受、想、行、識是生滅法。知色是生滅法者，名為知色；知受、想、行、識是生滅法者，名為知識。」
<p/>佛說此經已，諸比丘聞佛所說，歡喜奉行！
<sid n="96"/><note n="s4.98"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告尊者阿難曰：「若有諸外道出家來問汝言：『阿難！世尊何故教人修諸梵行？』如是問者，云何答乎？」
<p/>阿難白佛：「世尊！若外道出家來問我言：『阿難！世尊何故教人修諸梵行？』者，我當答言：『為於色修厭、離欲、滅盡、解脫、不生故，世尊教人修諸梵行；為於受、想、行、識，修厭、離欲、滅盡、解脫、不生故，教人修諸梵行。』世尊！若有外道出家作如是問者，我當作如是答。」
<p/>佛告阿難：「善哉！善哉！應如是答。所以者何？我實為於色修厭、離欲、滅盡、解脫、不生故，教人修諸梵行；於受、想、行、識，修厭、離欲、滅盡、解脫、不生故，教人修諸梵行。」
<p/>佛說此經已，尊者阿難聞佛所說，歡喜奉行！
<sid n="97"/><note n="s4.99"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「我今為汝說壞、不壞法<note n="s4.100"/>。諦聽！善思！當為汝說。諸比丘！色是壞法，彼色滅涅槃是不壞法；受、想、行、識是壞法，彼識滅涅槃是不壞法。」
<p/>佛說此經已，諸比丘聞佛所說，歡喜奉行！
<sid n="98"/>
<p/>鬱低迦修多羅，如增一阿含經四法中說。
<sid n="99"/><note n="s4.101"/>
<p/>如是我聞：
<p/>一時，佛在拘薩羅國<note n="s4.102"/>人間遊行，於薩羅<note n="s4.103"/>聚落村北申恕林<note n="s4.104"/>中住。
<p/>爾時，聚落主大姓婆羅門聞：沙門釋種子於釋迦大姓，剃除鬚髮，著袈裟衣，正信、非家、出家學道，成無上等正覺，於此拘薩羅國人間遊行，到<note n="s4.105"/>薩<note n="s4.106"/>羅聚落村北申恕林中住。又彼沙門瞿曇如是色貌名稱，真實功德，天、人讚歎，聞于八方，為如來、應、等正覺、明行足、善逝、世間解、無上士、調御丈夫、天人師、佛、世尊<note n="s4.107"/>，於諸世間、諸天、魔、梵、沙門、婆羅門中，大智能自證知：我生已盡，梵行已立，所作已作，自知不受後有。為世說法，初、中、後善，善義、善味，純一滿淨，梵行清白，演說妙法。善哉應見！善哉應往！善應敬事！作是念已，卽便嚴駕，多將翼從，執持金瓶、金杖<note n="s4.108"/>、傘蓋，往詣佛所，恭敬奉事。到於林口，下車步進，至世尊所、聞訊安不<note n="s4.109"/>、却坐一面，白世尊曰：「沙門瞿曇！何論何說？」
<p/>佛告婆羅門：「我論因、說因。」
<p/>又白佛言：「云何論因？云何說因？」
<p/>佛告婆羅門：「有因有緣集世間，有因有緣世間集；有因有緣滅世間，有因有緣世間滅。」
<p/>婆羅門白佛言：「世尊！云何為有因有緣集世間，有因有緣世間集？」佛告婆羅門：「愚痴無聞凡夫色集、色滅、色味、色患、色離，不如實知。不如實知故，愛樂於色，讚歎於色，染著心住；彼於色愛樂故取，取緣有，有緣生，生緣老、死、憂、悲、惱苦，是則大苦聚集。受、想、行、識亦復如是。婆羅門！是名有因有緣集世間，有因有緣世間集。」
<p/>婆羅門白佛言：「云何為有因有緣滅世間，有因有緣世間滅？」
<p/>佛告婆羅門：「多聞聖弟子於色集、色滅、色味、色患、色離如實知。如實<note n="s4.110"/>知已，於彼色不愛樂、不讚歎、不染著、不留住。不愛樂、不留住故，色愛則滅，愛滅則取滅，取滅則有滅，有滅則生滅，生滅則老、死、憂、悲、惱苦滅。受、想、行、識亦復如是。婆羅門！是名有因有緣滅世間，是名有因有緣世間滅。婆羅門！是名論因，是名說因。」
<p/>婆羅門白佛言：「瞿曇！如是論因，如是說因。世間多事，今請辭還。」
<p/>佛告婆羅門：「宜知是時<note n="s4.111"/>！」
<p/>佛說此經已，諸婆羅門聞佛所說，歡喜隨喜，禮足而去。
<sid n="100"/><note n="s4.112"/>
<p/>如是我聞：
<p/>一時，佛住波羅*㮈國仙人住處鹿野苑中。
<p/>彼時，毘迦多魯迦聚落有婆羅門來詣佛所，恭敬問訊，却坐一面，白佛言：「瞿曇！我有年少弟子，知天文、族姓，為諸大眾占相吉凶，言有必有，言無必無，言成必成，言壞必壞。瞿曇！於意云何？」
<p/>佛告婆羅門：「且置汝年少弟子知天文、族姓。我今問汝，隨汝意答。婆羅門！於意云何？色本無種耶？」
<p/>答曰：「如是，世尊！」
<p/>「受、想、行、識本無種耶？」
<p/>答曰：「如是，世尊！」
<p/>佛告婆羅門：「汝言我年少弟子知天文、族姓，為諸大眾作如是說，言有必有，言無必無，知見非不實耶？」
<p/>婆羅門白佛：「如是，世尊！」
<p/>佛告婆羅門：「於意云何？頗有色常住百歲耶？為異生、異滅耶？受、想、行、識常住百歲耶？異生、異滅耶？」
<p/>答曰：「如是，世尊！」
<p/>佛告婆羅門：「於意云何？汝年少弟子知天文、族姓，為大眾說，成者不壞，知見非不異耶？」
<p/>答曰：「如是，世尊！」
<p/>佛告婆羅門：「於意云何？此法彼法，此說彼說，何者為勝？」
<p/>婆羅門白佛言<note n="s4.113"/>：「世尊！此如法說，如佛所說顯現開發，譬如有人溺水，能救獲彼<note n="s4.114"/>，能救迷方示路，闇惠<note n="s4.115"/>明燈。世尊今日善說勝法，亦復如是顯現開發。」
<p/>佛說此經已，毘迦多魯迦婆羅門聞佛所說，歡喜隨喜，卽從座<note n="s4.116"/>起，禮足而去。
<sid n="101"/><note n="s4.117"/>
<p/>如是我聞：
<p/>一時，佛在波羅 *㮈國仙人住處鹿野苑中。
<p/>爾時，世尊告諸比丘：「我今當說陰及受陰。云何為陰？若所有諸色，若過去、若未來、若現在，若內、若外，若麤、若細，若好、若醜，若遠、若近，彼一切總說色陰。隨諸所有受、想、行、識亦復如是，彼一切總說受、想、行、識陰，是名為陰。云何為受陰？若色是有漏、是取，若彼色過去、未來、現在，生貪欲、瞋恚、愚癡及餘種種上煩惱心法；受、想、行、識亦復如是，是名受陰。」佛說此經已，諸比丘聞佛所說，歡喜奉行！
<sid n="102"/><note n="s4.118"/>　
<p/>如是我聞：
<p/>一時，佛住波羅 *㮈國仙人住處鹿野苑中。
<p/>爾時，世尊告諸比丘：「我今當說有漏、無漏法。若色有漏是取，彼色能生愛、恚；如是<note n="s4.119"/>受、想、行、識，有漏是取，彼識能生愛、恚<note n="s4.120"/>，是名有漏法。云何無漏法？諸所有色無漏非受，彼色若過去、未來、現在，彼色不生愛、恚；如是受、想、行、識，無漏非受，彼識若過去、未來、現在，不生愛<note n="s4.121"/>、恚，是名無漏法。」
<p/>佛說此經已，諸比丘聞佛所說，歡喜奉行！
<p/>二信<note n="s4.122"/>‧二阿難，壞法‧簕低迦，
<p/>婆羅及世間，除<note n="s4.123"/>漏無漏法。
<sid n="103"/><note n="s4.124"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊著衣持鉢，入舍衛城乞食；還持衣鉢，不語眾，不告侍者，獨一無二，於西方國土人間遊行<note n="s4.125"/>。
<p/>時，安陀林中有一比丘，遙見世尊不語眾，不告侍者，獨一無二。見已，進詣尊者阿難所，白阿難言：「尊者！當知世尊不語眾，不告侍者，獨一無二而出遊行。」
<p/>爾時，阿難語彼比丘：「若使世尊不語眾，不告侍者，獨一無二而出遊行，不應隨從。所以者何？今日世尊欲住寂滅<note n="s4.126"/>少<note n="s4.127"/>事故。」
<p/>爾時，世尊遊行北至半闍國波陀<note n="s4.128"/>聚落，於人所守護林中，住一跋陀薩羅<note n="s4.129"/>樹下。時有眾多比丘詣阿難所，語阿難言：「今問<note n="s4.130"/>世尊住在何所<note n="s4.131"/>？」
<p/>阿難答曰：「我聞世尊北至半闍國波陀聚落，人所守護林中跋陀薩羅樹下。」
<p/>時，諸比丘語阿難曰：「尊者當知<note n="s4.132"/>，我等不見世尊已久，若不憚勞者，可共往詣世尊？」哀愍故，阿難知時，默然而許。
<p/>爾時，尊者阿難與眾多比丘夜過晨朝，著衣持鉢，入舍衛城乞食。乞食已，還精舍，擧臥具，持衣鉢，出至西方人間遊行，北至半闍國波陀聚落人<note n="s4.133"/>守護林中。時，尊者阿難與眾多比丘置衣鉢，洗足已，詣世尊所，頭面禮足，於一面坐。
<p/>爾時，世尊為眾多比丘說法，示、教、利、喜<note n="s4.134"/>。
<p/>爾時，座中有一比丘作是念：云何知、云何見，疾得漏盡？爾時，世尊知彼比丘心之所念，告諸比丘：「若有比丘於此座中作是念：『云何知、云何見，疾得漏盡？』者，我已說法言：『當善觀察諸陰，所謂四念處、四正勤、四如意足、五根、五力、七覺分、八聖道分<note n="s4.135"/>。』我已說如是法，觀察諸陰。而今猶有善男子不勤欲作、不勤樂、不勤念、不勤信，而自慢惰，不能增進得盡諸漏。若復善男子於我所說法，觀察諸陰，勤欲、勤樂、勤念、勤信，彼能疾得盡諸漏。愚癡無聞凡夫於色見是我<note n="s4.136"/>，若見我者，是名為行。彼行何因？何集？何生？何轉？無明觸生愛，緣愛起彼行。彼愛何因？何集？何生？何轉？彼愛受因、受集、受生、受轉。彼受何因？何集？何生？何轉？彼受觸因、觸集、觸生、觸轉。彼觸何因？何集？何生？何轉？謂彼觸六入處因、六入處集、六入處生、六入處轉。彼六入處無常有為，心緣起法；彼觸受、行受，亦無常有為，心緣起法。如是觀者，而見色是我；不見色是我，而見色是我所；不見色是我所，而見色在我；不見色在我，而見我在色；不見我在色，而見受是我；不見受是我，而見受是我所；不見受是我所，而見受在我；不見受在我，而見我在受；不見我在受，而見想是我；不見想是我，而見想是我所；不見想是我所，而見想在我；不見想在我，而見我在想；不見我在想，而見行是我；不見行是我，而見行是我所；不見行是我所，而見行在我；不見行在我，而見我在行；不見我在行，而見識是我；不見識是我，而見識是我所；不見識是我所，而見識在我；不見識在我，而見我在識；不見我在識，復作斷見、壞有見；不作斷見、壞有見，而不離我慢。不離我慢者，而復見我，見我者卽是行。彼行何因？何集？何生？何轉？如前所說，乃至我慢。作如是知、如是見者，疾得漏盡。」
<p/>佛說此<note n="s4.137"/>經已，諸比丘聞佛所說，歡喜奉行！
<sid n="104"/><note n="s4.138"/>
<p/>如是我聞：
<p/>一時，佛住舍衛國東園鹿母講堂<note n="s4.139"/>。
<p/>爾時，世尊於晡時從禪覺，於諸比丘前敷座而坐，告諸比丘：「有五受陰。云何為五？謂色受陰，受、想、行、識受陰。」
<p/>時，有一比丘從座<note n="s4.140"/>起，整衣服，偏袒右肩，右膝著地，合掌白佛言：「世尊！此五受陰，色受陰，受、想、行、識受陰耶？」
<p/>佛告比丘：「還座<note n="s4.141"/>而問，當為汝說。」
<p/>時，彼比丘為佛作禮，還復本 *座，白佛言：「世尊！此五受陰，以何為根？以何集？以何生？以何觸？」
<p/>佛告比丘：「此五受陰，欲為根，欲集、欲生、欲觸。」
<p/>時，彼比丘聞佛所說，歡喜隨喜，而白佛言：「世尊！為說五陰卽受，善哉所說！今當更問。世尊！陰卽受，為五陰異受耶？」
<p/>佛告比丘：「非五陰卽受，亦非五陰異受；能於彼有欲貪者，是五受陰<note n="s4.142"/>。」
<p/>比丘白佛：「善哉！世尊！歡喜隨喜，今復更問。世尊！有二陰相關耶<note n="s4.143"/>？」
<p/>佛告比丘：「如是！如是！猶若有一人如是思惟：我於未來得如是色、如是受、如是想、如是行、如是識，是名比丘陰陰相關也。」
<p/>比丘白佛：「善哉所說！歡喜隨喜，更有所問。世尊！云何名陰<note n="s4.144"/>？」
<p/>佛告比丘：「諸所有色，若過去、若未來、若現在，若內、若外，若麤、若細，若好、若醜，若遠、若近，彼一切總說陰，是名為陰；受、想、行、識亦復如是。如是，比丘！是名為陰。」
<p/>比丘白佛：「善哉所說！歡喜隨喜，更有所問。世尊！何因何緣名為色陰？何因何緣名受、想、行、識陰？」
<p/>佛告比丘：「四大<note n="s4.145"/>因、四大緣，是名色陰。所以者何？諸所有色陰，彼一切悉皆四大，緣四大造故。觸因、觸緣，生受、想、行，是故名受、想、行陰。所以者何？若所有受、想、行，彼一切觸緣故，名色<note n="s4.146"/>因、名色緣，是故名為識陰。所以者何？若所有識，彼一切名色緣故<note n="s4.147"/>。」
<p/>比丘白佛：「善哉所說！歡喜隨喜，更有所問。云何色味？云何色患？云何色離？云何受、想、行、識味？云何識患？云何識離？」
<p/>佛告比丘：「緣色生喜樂，是名色味；若色無常、苦、變易法，是名色患；若於色調伏欲貪、斷欲貪、越欲貪，是名色離。若緣受、想、行、識生喜樂，是名識味；受、想、行、識，無常、苦、變易法，是名識患；於受、想、行、識，調伏欲貪、斷欲貪、越欲貪，是名識離<note n="s4.148"/>。」
<p/>比丘白佛：「善哉所說！歡喜隨喜，更有所問。世尊！云何生我慢<note n="s4.149"/>？」
<p/>佛告比丘：「愚癡無聞凡夫於色見我、異我、相在，於受、想、行、識見我、異我、相在，於此生我慢<note n="s4.150"/>。」
<p/>比丘白佛：「善哉所說！歡喜隨喜，更有所問。世尊！云何得無我慢？」
<p/>佛告比丘：「多聞聖弟子不於色見我、異我、相在；不於受、想、行、識，見我、異我、相在<note n="s4.151"/>。」
<p/>比丘白佛：「善哉所說！更有所問。何所知、何所見，盡得漏盡？」
<p/>佛告比丘：「諸所有色，若過去、若未來、若現在，若內、若外，若麤、若細，若好、若醜，若遠、若近，彼一切非我、不異我、不相在；受、想、行、識亦復如是。比丘！如是知，如是見，疾得漏盡<note n="s4.152"/>。」
<p/>爾時，會中復有異比丘，鈍根無知，在無明㲉起惡邪見，而作是念：若無我者，作無我業，於未來世，誰當受報？爾時，世尊知彼比丘心之所念，告諸比丘：「於此眾中，若有愚癡人，無智無明<note n="s4.153"/>，而作是念：若色<note n="s4.154"/>無我，受、想、行、識無我，作無我業，誰當受報？如是所疑，先以解釋彼，云何比丘！色為常耶？為非常耶？」
<p/>答言：「無常，世尊！」
<p/>「若無常者，是苦耶？」
<p/>答言：「是苦，世尊！」
<p/>「若無常、苦，是變易法，多聞聖弟子於中寧見是我、異我、相在不？」
<p/>答言：「不也，世尊！」
<p/>「受、想、行、識亦復如是。是故，比丘！若所有色，若過去、若未來、若現在，若內、若外，若麤、若細，若好、若醜，若遠、若近，彼一切非我，非我所，如是見者，是為正見；受、想、行、識亦復如是。多聞聖弟子如是觀者便修厭，厭已離欲，離欲已解脫，解脫知見：我生已盡，梵行已立，所作已作，自知不受後有。」
<p/>佛說此經時，眾多比丘不起諸漏，心得解脫。佛說此經已，諸比丘聞佛所說，歡喜奉行<note n="s4.155"/>！
<p/>陰根‧陰卽受，二陰共相關，
<p/>名字‧因‧二味，我慢‧疾漏盡。
<p/>雜阿含經卷第四
<sid n="105"/><note n="s5.1"/>
<p/>如是我聞：
<p/>一時<note n="s5.2"/>，有眾多上座比丘住<note n="s5.3"/>拘舍彌國瞿師羅園<note n="s5.4"/>。
<p/>時，有差摩<note n="s5.5"/>比丘住拘舍彌國跋陀梨園<note n="s5.6"/>，身得重病。
<p/>時，有陀娑<note n="s5.7"/>比丘為瞻病者<note n="s5.8"/>。時，陀娑比丘詣諸上座比丘，禮諸上座比丘足，於一面住。
<p/>諸上座比丘告陀娑比丘言<note n="s5.9"/>：「汝往詣差摩比丘所，語言：『諸上座問汝，身小差安隱，苦患不增劇耶？』」
<p/>時，陀娑比丘受諸上座比丘教，至差摩比丘所，語差摩比丘言：「諸上座比丘問訊汝，苦患漸差不？眾苦不至增耶？」
<p/>差摩比丘語陀娑比丘言：「我病不差，不安隱身，諸苦轉增無救。譬如多力士夫，取羸劣人，以繩縛<note n="s5.10"/>頭，兩手急絞，極大苦痛，我今苦痛有過於彼。譬如屠牛，以利刀生割其腹，取其內藏，其牛腹痛當何可堪！我今腹痛甚於彼牛。如二力士捉一劣夫，懸著火上，燒其兩足，我今兩足熱過於彼。」
<p/>時，陀娑比丘還至諸上座所，以差摩比丘所說病狀，具白諸上座。
<p/>時，諸上座還遣陀娑比丘至差摩比丘所，語差摩比丘言<note n="s5.11"/>：「世尊所說，有五受陰。何等為五？色受陰，受、想、行、識受陰，汝差摩能少觀察此五受陰非我、非我所耶？」
<p/>時，陀娑比丘受諸上座比丘教已，往語差摩比丘言：「諸上座語汝，世尊說五受陰，汝少能觀察非我、非我所耶？」
<p/>差摩比丘語陀娑言：「我於彼五受陰能觀察非我、非我所。」
<p/>陀娑比丘還白諸上座：「差摩比丘言：『我於五受陰能觀察非我、非我所。』」
<p/>諸上座比丘復遣陀娑比丘語差摩比丘言<note n="s5.12"/>：「汝能於五受陰觀察非我、非我所，如漏盡阿羅漢耶？」
<p/>時，陀娑比丘受諸上座比丘教，往詣差摩比丘所，語差摩言：「比丘能如是觀五受陰者，如漏盡阿羅漢耶？」
<p/>差摩比丘語陀娑比丘言：「我觀五受陰非我、非我所，非漏盡阿羅漢也。」
<p/>時，陀娑比丘還至諸上座所，白諸上座：「差摩比丘言：『我觀五受陰非我、非我所，而非漏盡阿羅漢也。』」
<p/>時，諸上座語陀娑比丘<note n="s5.13"/>：「汝復還語差摩比丘：『汝言：我觀五受陰非我、非我所，而非漏盡阿羅漢。前後相違。』」
<p/>陀娑比丘受諸上座比丘教，往語差摩比丘：「汝言：我觀五受陰非我、非我所，而非漏盡阿羅漢。前後相違。」
<p/>差摩比丘語陀娑比丘言：「我於五受陰觀察非我、非我所，而非阿羅漢者，我於我慢、我欲、我使，未斷、未知、未離、未吐。」
<p/>陀娑比丘還至諸上座所，白諸上座：「差摩比丘言：『我於五受陰觀察非我、非我所，而非漏盡阿羅漢者，於五受陰我慢、我欲、我使，未斷、未知、未離、未吐。』」
<p/>諸上座復遣陀娑比丘語差摩比丘言<note n="s5.14"/>：「汝言有我，於何所有我？為色是我？為我異色？受、想、行、識是我？為我異識耶？」
<p/>差摩比丘語陀娑比丘言：「我不言色是我，我異色；受、想、行、識是我，我異識。然<note n="s5.15"/>於五受陰我慢、我欲、我使，未斷、未知、未離、未吐。」
<p/>差摩比丘語陀娑比丘言：「何煩令汝䓫馳<note n="s5.16"/>往反？汝取杖來，我自扶杖，詣彼上座，願授以杖。」差摩比丘𣈳<note n="s5.17"/>自扶杖，詣諸上座。
<p/>時，諸上座遙見差摩比丘扶杖而來，自為敷座，安停;脚机<note n="s5.18"/>，自往迎接，為持衣鉢，命令就座<note n="s5.19"/>，共相慰勞。慰勞已，語差摩比丘言：「汝言我慢，何所見我？色是我耶？我異色耶？受、想、行、識是我耶？我異識耶？」
<p/>差摩比丘白言：「非色是我，非我異色；非受、想、行、識是我，非我異識。能於五受陰我慢、我欲、我使，未斷、未知、未離、未吐。譬如優鉢羅<note n="s5.20"/>、鉢曇摩<note n="s5.21"/>、拘牟頭<note n="s5.22"/>、分陀利<note n="s5.23"/>華香，為;卽根香耶？為香異根耶？為莖葉鬚精、麤香耶？為香異<note n="s5.24"/>精、麤耶？為等說不？」
<p/>諸上座答言：「不也，差摩比丘！非優鉢羅、鉢曇摩、拘牟頭、分陀利根;卽是香、非香異根，亦非莖葉鬚精、麤是香，亦非香異精、麤也。」
<p/>差摩比丘復問：「彼何等香？」
<p/>上座答言：「是華香。」
<p/>差摩比丘復言：「我亦如是。非色;卽我，我不離色；非受、想、行識;卽我，我不離識。然我於五受陰見非我、非我所，而於我慢、我欲、我使，未斷、未知、未離、未吐。諸上座聽我說譬，凡智者，因譬類得解。譬如乳母衣，付浣衣者，以種種灰湯，浣濯塵垢，猶有餘氣<note n="s5.25"/>，要以種種雜香，薰令消滅。如是，多聞聖弟子離<note n="s5.26"/>於五受陰，正觀非我、非我所，能於五受陰我慢、我欲、我使，未斷、未知、未離、未吐，然後於五受陰增進思惟，觀察生滅，此色、此色集、此色滅，此受、想、行、識，此識集、此識滅。於五受陰如是觀生滅已，我慢、我欲、我使，一切悉除，是名真實正觀。」
<p/>差摩比丘說此法時，彼諸上座遠塵離垢，得法眼淨<note n="s5.27"/>。差摩比丘不起諸漏，心得解脫，法喜利故，身病悉除。
<p/>時，諸上座比丘語差摩比丘言：「我聞仁者初所說，已解已樂，況復重聞！所以問者，欲發仁者微妙辯才，非為嬈亂汝，便堪能廣說如來、應、等正覺法。」
<p/>時，諸上座聞差摩比丘所說，歡喜奉行！
<sid n="106"/><note n="s5.28"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，有比丘名焰摩迦，起惡邪見，作如是言：「如我解佛所說法，漏盡阿羅漢身壞命終更無所有。」
<p/>時，有眾多比丘聞彼所說，往詣其所，語焰摩迦比丘言：「汝實作是說：『如我解佛所說法，漏盡阿羅漢身壞命終更無所有。』耶？」
<p/>答言：「實爾，諸尊！」
<p/>時，諸比丘語焰摩迦：「勿謗世尊！謗世尊者不善，世尊不作是說，汝當盡捨此惡邪見。」
<p/>諸比丘說此語<note n="s5.29"/>時，焰摩迦比丘猶執惡邪見，作如是言：「諸尊！唯此真實，異則虛妄。」如是三說。
<p/>時，諸比丘不能調伏焰摩迦比丘，;卽便捨去，往詣尊者舍利弗所，語尊者舍利弗言：「尊者！當知彼焰摩迦比丘起如是惡邪見言：『我解知佛所說法，漏盡阿羅漢身壞命終更無所有。』我等聞彼所說已<note n="s5.30"/>，故往問焰摩迦比丘：『汝實作如是知見耶？』彼答我言：『諸尊！實爾，異則愚說。』我;卽語言：『汝勿謗世尊，世尊不作此語，汝當捨此惡邪見。』再三諫彼，猶不捨惡邪見，是故我今詣尊者所，唯願尊者，當令焰摩迦比丘息惡邪見，憐愍彼故！」
<p/>舍利弗言：「如是，我當令彼息惡邪見。」
<p/>時，眾多比丘聞舍利弗語，歡喜隨喜，而還本處。
<p/>爾時，尊者舍利弗晨朝著衣持鉢，入舍衛城乞食。食已，出城，還精舍;擧衣鉢已，往詣焰摩迦比丘所。時，焰摩迦比丘遙見尊者舍利弗來，;卽為敷座洗足，安停;脚机奉迎，為執衣鉢，請令就 *座。
<p/>尊者舍利弗就 *座、洗足已，語焰摩迦比丘：「汝實作如是語：『我解知世尊所說法，漏盡阿羅漢身壞命終無所有。』耶？」
<p/>焰摩迦比丘白舍利弗言：「實爾，尊者舍利弗！」
<p/>舍利弗言：「我今問汝，隨意答我。云何焰摩迦！色為常耶？為非常耶？」
<p/>答言：「尊者舍利弗！無常。」
<p/>復問：「若無常者，是苦不？」
<p/>答言：「是苦。」
<p/>復問：「若無常、苦，是變易法，多聞聖弟子寧於中見我、異我、相在不？」
<p/>答言：「不也，尊者舍利弗！」
<p/>「受、想、行、識亦復如是。」復問：「云何，焰摩迦！色是如來耶？」
<p/>答言：「不也，尊者舍利弗！」
<p/>「受、想、行、識是如來耶？」
<p/>答言：「不也，尊者舍利弗！」
<p/>復問：「云何，焰摩迦！異色有如來耶？異受、想、行、識有如來耶？」
<p/>答言：「不也，尊者舍利弗！」
<p/>復問：「色中有如來耶？受、想、行、識中有如來耶？」
<p/>答言：「不也，尊者舍利弗！」
<p/>復問：「如來中有色耶？如來中有受、想、行、識耶？」
<p/>答言：「不也，尊者舍利弗！」
<p/>復問：「非色、受、想、行、識有如來耶？」
<p/>答言：「不也，尊者舍利弗！」
<p/>「如是，焰摩迦！如來見法真實，如住無所得，無所施設，汝云何言『我解知世尊所說，漏盡阿羅漢身壞命終無所有』，為時說耶？」
<p/>答言：「不也，尊者舍利弗！」
<p/>復問：「焰摩迦！先言『我解知世尊所說，漏盡阿羅漢身壞命終無所有』，云何今復言非耶？」
<p/>焰摩迦比丘言：「尊者舍利弗！我先不解、無明故，作如是惡邪見<note n="s5.31"/>說，聞尊者舍利弗說已，不解、無明，一切悉斷。」
<p/>復問：「焰摩迦！若復問：『比丘！如先惡邪見所說，今何所知<note n="s5.32"/>見一切悉得遠離？』汝當云何答？」
<p/>焰摩迦答言：「尊者舍利弗！若有來問者，我當如是答：『漏盡阿羅漢色無常，無常者是苦，苦者寂靜、清涼、永沒；受、想、行、識亦復如是。』有來問者，作如是答。」
<p/>舍利弗言：「善哉！善哉！焰摩迦比丘！汝應如是答。所以者何？漏盡阿羅漢色無常，無常者是苦，若<note n="s5.33"/>無常、苦者，是生滅法；受、想、行、識亦復如是。」
<p/>尊者舍利弗說是法時，焰摩迦比丘遠塵離垢，得法眼淨。
<p/>尊者舍利弗語焰摩迦比丘：「今當說譬，夫智者以譬得解。如長者子，長者子大富多財，廣求僕從，善守護財物。時，有怨家惡人，詐來親附，為作僕從，常伺其便，晚眠早起，侍息左右，謹敬其事，遜其言辭，令主意悅，作親友想、子想，極信不疑，不自防護，然後手執利刀，以斷其命。焰摩迦比丘！於意云何？彼惡怨家，為長者親友，非為初始方便，害心常伺其便，至其終耶？而彼長者，不能覺知，至今受害。」
<p/>答言：「實爾，尊者！」
<p/>舍利弗語焰摩迦比丘：「於意云何？彼長者本知彼人詐親欲害，善自防護，不受害耶？」
<p/>答言：「如是，尊者舍利弗！」
<p/>「如是，焰摩迦比丘！愚癡無聞凡夫於五受陰作常想、安隱想、不病想、我想、我所想，於此五受陰保持護惜，終為此五受陰怨家所害。如彼長者，為詐親怨家所害而不覺知。焰摩迦！多聞聖弟子於此五受陰，觀察如病、如癰、如刺、如殺，無常、苦、空，非我、非我所，於此五受陰不著、不受，不受故不著，不著故自覺涅槃：我生已盡，梵行已立，所作已作，自知不受後有。」
<p/>尊者舍利弗說是法時，焰摩迦比丘不起諸漏，心得解脫，尊者舍利弗為焰摩迦比丘說法，示教照喜已，從座起去。
<sid n="107"/><note n="s5.34"/>
<p/>如是我聞：
<p/>一時，佛住王舍城迦蘭陀竹園。
<p/>爾時，有外道出家名仙尼，來詣佛所，恭敬問訊，於一面坐，白佛言：「世尊！先一日時，若沙門、若婆羅門、若遮羅迦<note n="s5.35"/>、若出家，集於希有講堂，如是義稱：富蘭那迦葉為大眾主，五百弟子前後圍遶。其中有極聰慧者、有鈍根者，及其命終，悉不記說其所往生處。復有末迦梨瞿舍利<note n="s5.36"/>子<note n="s5.37"/>為大眾主，五百弟子前後圍遶。其諸弟子有聰慧者、有鈍根者，及其命終，悉不記說所往生處。如是先闍那毘羅胝子<note n="s5.38"/>、阿耆多翅舍欽婆羅<note n="s5.39"/>、迦羅拘陀迦栴<note n="s5.40"/>延<note n="s5.41"/>、尼揵陀若提子<note n="s5.42"/>等，各與五百弟子前後圍遶，亦如前者。沙門瞿曇爾時亦在彼論中言：沙門瞿曇為大眾主，其諸弟子，有命終者，;卽記說言：某生彼處、某生此處。我先生疑，云何沙門瞿曇，得如此法？」
<p/>佛告仙尼：「汝莫生疑。以有惑故，彼則生疑。仙尼當知：有三種師。何等為三？有一師，見現在世真實是我，如所知說，而無能知命終後事，是名第一師出於世間。復次，仙尼！有一師，見現在世真實是我，命終之後亦見是我，如所知說。復次，仙<note n="s5.43"/>尼！有一師，不見現在世真實是我，亦復不見命終之後真實是我。
<p/>「仙尼！其第一師見現在世真實是我，如所知說者，名曰斷見；彼第二師見今世後世真實是我，如所知說者，則是常見；彼第三師不見現在世真實是我，命終之後，亦不見我，是則如來、應、等正覺說，現法愛斷、離欲、滅盡<note n="s5.44"/>、涅槃。」
<p/>仙尼<note n="s5.45"/>白佛言：「世尊！我聞世尊所說，遂更增疑。」
<p/>佛告仙尼：「正應增疑。所以者何？此甚深處，難見、難知，應須甚深照微妙至到，聰慧所了。凡眾生類，未能辯<note n="s5.46"/>知。所以者何？眾生長夜異見、異忍、異求、異欲故。」
<p/>仙尼白佛言：「世尊！我於世尊所，心得淨信，唯願世尊為我說法，令我;卽於此座，慧眼<note n="s5.47"/>清淨！」
<p/>佛告仙尼：「今當為汝隨所樂說。」
<p/>佛告仙尼：「色是常耶？為無常耶？」
<p/>答言：「無常。」
<p/>世尊復問：「仙尼！若無常者，是苦耶？」
<p/>答言：「是苦。」
<p/>世尊復問仙尼：「若無常、苦，是變易法，多聞聖弟子寧於中見我、異我、相在不？」
<p/>答言：「不也，世尊！」
<p/>「受、想、行、識亦復如是。」復問：「云何，仙尼！色是如來耶？」
<p/>答言：「不也，世尊！」
<p/>「受、想、行、識是如來耶？」
<p/>答言：「不也，世尊！」
<p/>復問：「仙尼！異色有如來耶？異受、想、行、識有如來耶？」
<p/>答言：「不也，世尊！」
<p/>復問：「仙尼！色中有如來耶？受、想、行、識中有如來耶？」
<p/>答言：「不也，世尊！」
<p/>復問：「仙尼！如來中有色耶？如來中有受、想、行、識耶？」
<p/>答言：「不也，世尊！」
<p/>復問：「仙尼！非色，非受、想、行、識有如來耶？」
<p/>答言：「不也，世尊！」
<p/>佛告仙尼：「我諸弟子聞我所說，不悉解義而起慢無間等<note n="s5.48"/>；非無間等故，慢則不斷；慢不斷故，捨此陰已，與陰相續生。是故，仙尼！我則記說，是諸<note n="s5.49"/>弟子身壞命終，生彼彼處<note n="s5.50"/>。所以者何？以彼有餘慢故。
<p/>「仙尼！我諸弟子於我所說，能解義者，彼於諸慢得無間等；得無間等故，諸慢則斷；諸慢斷故，身壞命終，更不相續。仙尼！如是弟子我不說彼捨此陰已，生彼彼處。所以者何？無因緣可記說故。欲令我記說者，當記說：彼斷諸愛欲，永離有結，正意解脫，究竟苦邊。我從昔來及今現在常說慢過<note n="s5.51"/>、慢集、慢生、慢起，若於慢無間等觀，眾苦不生<note n="s5.52"/>。」
<p/>佛說此法時，仙尼出家遠塵離垢，得法眼淨。
<p/>爾時，仙尼出家見法、得法，斷諸<note n="s5.53"/>疑惑，不由他知，不由他度，於正法中，心得無畏。從座起，合掌白佛言：「世尊！我得於正法中出家修梵行不？」
<p/>佛告仙尼：「汝於正法得出家、受具足戒、得比丘分。」
<p/>爾時，仙尼得出家已，獨<note n="s5.54"/>一靜處修不放逸，作<note n="s5.55"/>如是思惟：所以族姓子，剃除鬚髮，正信、非家、出家學道，修行梵行，見法自知得證：我生已盡，梵行已立，所作已作，自知不受後有，得阿羅漢。
<p/>聞佛所說，歡喜奉行！
<sid n="108"/><note n="s5.56"/>
<p/>如是我聞：
<p/>一時，佛住王舍城迦蘭陀竹園<note n="s5.57"/>。爾時，有比丘名阿㝹羅度<note n="s5.58"/>，住耆闍崛山。
<p/>時，有眾多外道出家往詣阿㝹羅度所，共相問訊。共相問訊已，於一面住，白阿㝹羅度言：「欲有所問，寧有閑暇為解釋不？」
<p/>阿<note n="s5.59"/>㝹羅度語諸外道言：「隨所欲問，知者當答。」
<p/>諸外道復問：「云何，尊者！如來死後為有耶<note n="s5.60"/>？」
<p/>阿㝹羅度言：「如世尊說，此是無記<note n="s5.61"/>。」
<p/>又問：「如來死後為<note n="s5.62"/>無耶<note n="s5.63"/>？」
<p/>阿㝹羅度言：「如世尊說，此亦無記。」
<p/>又問：「如來死後有無耶？非有非無耶？」
<p/>阿㝹羅度言：「如世尊說，此亦無記<note n="s5.64"/>。」
<p/>復問阿㝹羅度言：「云何，尊者<note n="s5.65"/>！如來死後有耶？說言無記。死後無耶？說言無記。死後有無耶？非有非無耶？說言無記。云何，尊者！沙門瞿曇為不知、不見耶？」
<p/>阿㝹羅度言：「世尊非不知、非不見。」
<p/>時，諸外道於阿凉羅度所說，心不喜悅，呵罵已，從座起去。
<p/>時，阿㝹羅度知諸外道去已，往詣佛所，稽首佛足，於一面住，以諸外道所問，向佛廣說，白佛言：「世尊！彼如是問，我如是答，為順諸法說耶？得無謗世尊耶？為順法耶？為違法耶？無令他來難詰，墮呵責處耶<note n="s5.66"/>？」
<p/>佛告阿㝹羅度言：「我今問汝，隨所問答。阿㝹羅度！色為常耶？為無常耶？」
<p/>答言：「無常。」
<p/>「受、想、行、識，為常、無常耶？」
<p/>答言：「無常，世尊！」
<p/>「如焰摩迦契經廣說，乃至識是如來耶？」
<p/>答曰：「不也。」
<p/>佛告阿㝹羅度：「作如是說者，隨順諸說<note n="s5.67"/>，不謗如來，非為越次<note n="s5.68"/>；如如來說，諸次法說，無有能來難詰訶責者。所以者何？我於色如實知，色集、色滅、色滅道跡如實知。阿㝹羅度！若捨如來所作，無知無見說者，此非等說<note n="s5.69"/>。」
<p/>佛說此經已，阿㝹羅度聞佛所說，歡喜奉行！
<sid n="109"/><note n="s5.70"/>
<p/>如是我聞：
<p/>一時，佛住婆祇國設首婆羅山鹿野深林<note n="s5.71"/>中。
<p/>爾時，有那拘羅<note n="s5.72"/>長者，百二十歲，年耆根熟，羸劣苦病，而欲覲見世尊及先所宗重知識比丘。來詣佛所，稽首佛足，退坐一面，白佛言：「世尊！我年衰老，羸劣苦病，自力勉勵，覲見世尊及先所宗重知識比丘，唯願世尊為我說法，令我長夜安樂！」
<p/>爾時，世尊告那拘羅長者：「善哉！長者！汝實年老<note n="s5.73"/>根熟，羸劣苦患，而能自力覲見如來貟餘宗重知識比丘。長者當知：於苦患身，常當修學不苦患身<note n="s5.74"/>。」
<p/>爾時，世尊為那拘羅長者示<note n="s5.75"/>教照喜<note n="s5.76"/>，默然而住。
<p/>那拘羅長者聞佛所說，歡喜隨喜，禮佛而去。
<p/>時，尊者舍利弗去世尊不遠，坐一樹下。那拘羅長者往詣尊者舍利弗所，稽首禮足，退坐一面。時，尊者舍利弗問長者言：「汝今諸根和悅，貌色鮮明，於世尊所得聞深法耶？」
<p/>那拘羅長者白舍利弗：「今日世尊為我說法，示教照喜，以甘露法，灌我身心，是故我今諸根和悅，顏貌鮮明。」
<p/>尊者舍利弗問長者言：「世尊為汝說何等法，示教照喜，甘露潤澤？」
<p/>那拘羅長者白舍利弗：「我向詣世尊所，白世尊言：『我年衰老，羸劣苦患，自力而來，覲見世尊及所宗重知識比丘。』佛告我言：『善哉！長者！汝實衰老，羸劣苦患，而能自力詣我及見先所宗重比丘，汝今於此苦患之身，常當修學不苦患 *身。』
<p/>「世尊為我說如是法，示教照喜，甘露潤澤。」
<p/>尊者舍利弗問長者言：「汝向何不重問世尊：『云何苦患身、苦患心？云何苦患身、不苦患心？』」
<p/>長者答言：「我以是義故，來詣尊者，唯願為我略說法要。」
<p/>尊者舍利弗語長者言：「善哉！長者！汝今諦聽！當為汝說。愚癡無聞凡夫於色集、色滅、色患、色味、色離不如實知；不如實知故，愛樂於色，言色是我、是我所，而取攝受。彼色若壞、若異，心識隨轉，惱苦生；惱苦生已，恐怖、障閡、顧念、憂苦、結戀。於受、想、行、識亦復如是，是名身心苦患。
<p/>「云何身苦患、心不苦患？多聞聖弟子於色集、色滅、色味、色患、色離如實知；如實知已，不生愛樂，見色是我、是我所；彼色若變、若異，心不隨轉惱苦生；心不隨轉惱苦生已，得不恐怖、障礙、顧念、結戀。受、想、行、識亦復如是，是名身苦患、心不苦患。」
<p/>尊者舍利弗說是法時，那拘羅長者得法眼淨。爾時，那拘羅長者見法、得法、知法、入法，度諸狐疑，不由於他，於正法中，心得無畏。從座起，整衣服，恭敬合掌，白尊者舍利弗：「我已超、已度，我今歸依佛、法、僧寶，為優婆塞<note n="s5.77"/>，證知我，我今盡壽歸依三寶。」
<p/>爾時，那拘羅長者聞尊者舍利弗所說，歡喜隨喜，作禮而去。
<sid n="110"/><note n="s5.78"/>
<p/>如是我聞：
<p/>一時，佛住釋氏天現<note n="s5.79"/>聚落。
<p/>爾時，有西方眾多比丘欲還西方安居，詣世尊所，稽首佛足，退坐一面。
<p/>爾時，世尊為其說法，示教照喜。種種示教照喜已，時，西方眾多比丘從座起，合掌白佛言：「世尊！我西方眾多比丘欲還西方安居，今請奉辭。」
<p/>佛告西方諸比丘：「汝辭舍利弗未？」
<p/>答言：「未辭。」
<p/>佛告西方諸比丘：「舍利弗淳修梵行，汝當奉辭，能令汝等以義饒益，長夜安樂！」
<p/>時，西方諸比丘辭退欲去。時，尊者舍利弗去佛不遠，坐一堅固樹下，西方諸比丘往詣尊者舍利弗所，稽首禮足，退坐一面，白尊者舍利弗言：「我等欲還西方安居，故來奉辭。」
<p/>舍利弗言：「汝等辭世尊未？」
<p/>答言：「已辭。」
<p/>舍利弗言：「汝等還西方，處處異國，種種異眾，必當問汝。汝等今於世尊所，聞善說法，當善受、善持、善觀、善入，足能為彼具足宣說，不毀佛耶？不令彼眾難問、詰責、墮負處耶？」
<p/>彼諸比丘白舍利弗：「我等為聞法故，來詣尊者，惟<note n="s5.80"/>願尊者具為我說，哀愍故！」
<p/>尊者舍利弗告諸比丘：「閻浮提人聰明利根，若剎利、若婆羅門、若長者、若沙門，必當問汝：『汝彼大師云何說法？以何教授<note n="s5.81"/>汝？』當答言：『大師唯說調伏
<p/>欲貪，以此教 *授。』
<p/>「當復問汝：『於何法中調伏欲貪？』當復答言：『大師唯說於彼色陰調伏欲貪，於受、想、行、識陰調伏欲貪，我大師如是說法。』
<p/>「彼當復問：『欲貪有何過患<note n="s5.82"/>故，大師說於色調伏欲貪，受、想、行、識調伏欲貪？』汝復應答言：『若於色欲不斷、貪不斷、愛不斷、念不斷、渴不斷者，彼色若變、若異，則生憂、悲、惱苦；受、想、行、識亦復如是。見欲貪有如是過故，於色調伏欲貪，於受、想、行、識調伏欲貪。』
<p/>「彼復當問：『見斷欲貪，有何福利故，大師說於色調伏欲貪，於受、想、行、識調伏欲貪？』當復答言：『若於色斷欲、斷貪、斷念、斷愛、斷渴，彼色若變、若異，不起憂、悲、惱苦；受、想、行、識亦復如是。』
<p/>「諸尊！若受諸不善法因緣故，今<note n="s5.83"/>得現法樂住，不苦、不礙、不惱、不熱，身壞命終生於善處<note n="s5.84"/>者，世尊終不說言：當斷諸不善法。亦不教人於佛法中修諸梵行，得盡苦邊。以受諸不善法因緣故， *今現法苦住，障礙熱惱，身壞命終，墮惡道<note n="s5.85"/>中，是故世尊說言：當斷不善法，於佛法中修諸梵行，平等盡苦，究竟苦邊。
<p/>「若受諸善法因緣，現法苦住，障礙熱惱，身壞命終墮惡道中者，世尊終不說受持善法，於佛法中，修諸梵行，平等盡苦，究竟苦邊。受持善法，現法樂住，不苦、不礙、不惱、不熱，身壞命終，生於善處。是故世尊讚歎、教人受諸善法，於佛法中，修諸梵行，平等盡苦，究竟苦邊。」
<p/>尊者舍利弗說是法時，西方諸比丘不起諸漏，心得解脫。尊者舍利弗說是法時，諸比丘歡喜隨喜，作禮而去。
<sid n="111"/><note n="s5.86"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「譬如池水方五十由旬<note n="s5.87"/>，深亦如是，其水盈滿。復有士夫，以毛、以草，或以指爪，以渧彼水。諸比丘！於意云何？彼士夫水渧為多，池水為多？」
<p/>比丘白佛：「彼士夫以毛、以草，或以指爪，所渧之水少，少不足言；池水甚多，百千萬倍，不可為比。」
<p/>「如是，諸比丘！見諦者所斷眾苦，如彼池水，於未來世，永不復生。」
<p/>爾時，世尊說是法已，入室坐禪。時，尊者舍利弗於眾中坐，世尊入室去後，告諸比丘：「未曾所聞！世尊今日善說池譬。所以者何？聖弟子具足見諦，得無間等果，若凡俗邪見、身見<note n="s5.88"/>、根本身見、集身見、生身見起；謂憂慼隱覆，慶吉保惜、說我、說眾生、說奇特矜;擧。如是眾邪悉皆除滅，斷除根本，如折多羅樹，於未來世更不復生。
<p/>「諸比丘！何等為見諦聖弟子斷上眾邪，於未來世永不復起？愚癡無聞凡夫見色是我、異我、我在色、色在我；見受、想、行、識，是我、異我、我在識、識在我。
<p/>「云何見色是我？得地一切入處正受<note n="s5.89"/>，觀已，作是念：地𣈳是我，我;卽是地，我及地唯一無二，不異不別。如是水、火、風、青、黃、赤、白一切入處正受，觀已，作是念：行;卽是我，我;卽是行，唯一無二，不異不別。如是於一切入處，一一計我，是名色;卽是我。云何見色異我？若彼見受是我，見受是我已，見色是我所，或見想、行、識;卽是我，見色是我所。
<p/>「云何見我中色？謂見受是我，色在我中；又見想、行、識;卽是我，色在我中。云何見色中我？謂見受;卽是我，於色中住，入於色，周遍其四體；見想、行、識是我，於色中住，周遍其四體，是名色中我。
<p/>「云何見受;卽是我？謂六受身<note n="s5.90"/>：眼觸生受，耳、鼻、舌、身<note n="s5.91"/>、意觸生受。此六受身一一見是我，我是受<note n="s5.92"/>，是名受;卽是我。云何見受異我？謂見色是我，受是我所；謂想、行、識是我，受是我所，是名受異我。
<p/>「云何見我中受？謂色是我，受在其中；想、行、識是我，受在其中，是謂我中受<note n="s5.93"/>。云何見受中我？謂色是我，於受中住，周遍其四體；想、行、識是我<note n="s5.94"/>，於受中住，周遍其四體，是名受中我。
<p/>「云何見想𣈳是我？謂六想身：眼觸生想，耳、鼻、舌、身、意觸生想。此六想
<p/>身一一見是我，是名想;卽是我。云何見想異我？謂見色是我，想是我所；受、行<note n="s5.95"/>、識是我，想是我所，是名想異我。
<p/>「云何見我中想？謂色是我，想在中住；受、行、識是我，想在中住<note n="s5.96"/>。云何見想中我？謂色是我，於想中住，周遍其四體；受、行、識是我，於想中住，周遍其四體<note n="s5.97"/>，是名想中我。
<p/>「云何見行是我？謂六思身：眼觸生思，耳、鼻、舌、身、意觸生思。於此六思身一一見是我，是名行𣈳是我。云何見行異我？謂<note n="s5.98"/>色是我，行是我所；受、想、識是我，行是我所，是名行異我。
<p/>「云何見我中行？謂色是我，行在中住；受、想、識<note n="s5.99"/>是我，行在中住，是謂我中行。云何見行中我？謂色是我，於行中住，周遍其四體；謂受、想、識是我，於行中住，周遍其四體，是名行中我。
<p/>「云何見識𣈳是我？謂六識身：眼識、耳、鼻、舌、身、意識身。於此六識身一一見是我，是名識𣈳是我。云何見識異我？見<note n="s5.100"/>色是我，識是我所；見受、想、行是我，識是我所，是名識異我。
<p/>「云何見我中識？謂色是我，識在中住；受、想、行是我，識在中住，是名我中識。云何識中我？謂色是我，於識中住，周遍其四體；受、想、行是我，於識中住，周遍其四體，是名識中我。
<p/>「如是聖弟子見四真諦，得無間等果，斷諸邪見，於未來世永不復起。所有諸色，若過去、若未來、若現在、若內、若外、若麤、若細、若好、若醜、若遠、若近<note n="s5.101"/>，一向積聚，作如是觀：一切無常、一切苦、一切空、一切非我，不應愛樂、攝受、保持；受、想、行、識亦復如是，不應愛樂、攝受、保持，如是觀。善繫心住，不愚於法，復觀精進，離諸懈怠，心得喜樂，身心猗息，寂靜捨住。具諸道品，修行滿足，永離諸惡，非不消煬<note n="s5.102"/>、非不寂滅，滅而不起、減而不增、斷而不生，不生<note n="s5.103"/>、不取、不著，自覺涅槃：我生已盡，梵行已立，所作已作，自知不受後有。」
<p/>舍利弗說是法時，六十比丘不受諸漏，心得解脫。佛說此經已，諸比丘聞佛所說，歡喜奉行！
<sid n="112"/><note n="s5.104"/>
<p/>如是我聞：
<p/>一時，佛住毘舍離獼猴池側。毘舍離國有尼揵子<note n="s5.105"/>，聰慧明哲，善解諸論，有聰明慢。所廣集諸論，妙智入微，為眾說法，超諸論師，每作是念：諸沙門、婆羅門無敵我者，乃至如來亦能共論。諸論<note n="s5.106"/>師輩，聞我名者，頭額津腋下<note n="s5.107"/>汗，毛孔流水；我論議<note n="s5.108"/>風，能偃草折樹，摧破金石，伏諸龍象，何況人間諸論師輩，能當我者！
<p/>時，有比丘名阿濕波誓<note n="s5.109"/>，晨朝著衣持鉢，威儀庠<note n="s5.110"/>序，端視平涉，入城乞食。爾時，薩遮<note n="s5.111"/>尼揵子，有少緣事，詣諸聚落，從城門出，遙見比丘阿濕波誓，;卽詣其所，問言：「沙門瞿曇為諸弟子云何說法？以何等法教諸弟子，令其修習？」
<p/>阿濕波誓言：「火種居士<note n="s5.112"/>！世尊如是說法教諸弟子，令隨修學。言：諸比丘！於色當觀無我，受、想、行、識當觀無我。此五受陰勤方便觀，如病、如癰、如刺、如殺，無常、苦、空、非我。」
<p/>薩遮尼揵子聞此語心不喜，作是言：「阿濕波誓！汝必誤<note n="s5.113"/>聽，沙門瞿曇終不作是說。若沙門瞿曇作是說者，則是邪見，我<note n="s5.114"/>當詣彼難詰令止。」
<p/>爾時，薩遮尼揵<note n="s5.115"/>子往詣聚落──諸離車<note n="s5.116"/>等集會之處，語諸離車言：「我今日見沙門瞿曇第一弟子，名阿濕波誓，薄共論議，若如其所說者，我當詣彼沙門瞿曇，與共論 *議，進却迴轉，必隨我意。
<p/>「譬如士夫刈拔茇<note n="s5.117"/>草，手執其莖，空中抖擻<note n="s5.118"/>，除諸亂穢；我亦如是，與沙門瞿曇論 *議難詰，執其要領，進却迴轉，隨其所欲，去其邪說。
<p/>「如沽<note n="s5.119"/>酒家執其酒囊，壓取清醇<note n="s5.120"/>，去其糟滓；我亦如是，詣沙門瞿曇論議<note n="s5.121"/>難詰，進却迴轉，取其清真，去諸邪說。
<p/>「如織席師，以席盛諸穢物，欲市賣時，以水洗澤，去諸臭穢；我亦如是，詣沙門瞿曇所，與共論*議，進却迴轉，執其綱領，去諸穢說。
<p/>「譬如王家調象之師，牽大醉象，入深水中，洗其身體、四支、耳、鼻，周遍沐浴，去諸塵<note n="s5.122"/>穢；我亦如是，詣沙門瞿曇所，論 *議難詰，進却迴轉，隨意自在，執其要領，去諸穢說。汝諸離車，亦應共往觀其得失。」
<p/>中有離車作如是言：「若薩遮尼 *揵子能與沙門瞿曇共論 *議者，無有是處！」
<p/>復有說言：「薩遮尼 *揵子聰慧利根，能共論 *議。」
<p/>時有五百離車與薩遮尼 *揵子<note n="s5.123"/>共詣佛所，為論議<note n="s5.124"/>故。
<p/>爾時，世尊於大林中，坐一樹下，住於天住<note n="s5.125"/>。時，有眾多比丘出房外林中經行，遙見薩遮尼 *揵子來，漸漸詣諸比丘所，問諸比丘言：「沙門瞿曇住在何所？」
<p/>比丘答言：「在大林中，依一樹下，住於天住。」
<p/>薩遮尼 *揵子𣈳詣佛所，恭敬問訊，於一面坐。諸離車長者亦詣佛所，有恭敬者，有合掌問訊者。問訊已，於一面住。
<p/>時，薩遮尼 *揵子白佛言：「我聞瞿曇作如是說法，作如是教授諸弟子：教諸弟子於色觀察無我，受、想、行、識觀察無我。此五受陰勤方便觀察，如病、如癰、如刺、如殺，無常、苦、空、非我<note n="s5.126"/>。為是瞿曇有如是教，為是傳者毀瞿曇耶<note n="s5.127"/>？如說說耶？不如說說耶？如法<note n="s5.128"/>說耶？法次法說耶？無有異忍<note n="s5.129"/>來相難詰，令墮負處<note n="s5.130"/>耶？」
<p/>佛告薩遮尼 *揵子：「如汝所聞，彼如說說、如法說、法次法說，非為謗毀，亦無難問令墮負處。所以者何？我實為諸弟子如是說法。我實常教諸弟子，令隨順法教，令觀色無我，受、想、行、識無我，觀此五受陰如病、如癰、如刺、如殺，無常、苦、空、非我。」
<p/>薩遮尼 *揵子白佛言：「瞿曇！我今當說譬。」
<p/>佛告薩遮尼 *揵子：「宜知是時。」
<p/>「譬如世間一切所作皆依於地，如是色是我人，善惡從生；受、想、行、識是我人，善惡從生。又復譬如人界<note n="s5.131"/>、神界、藥草、樹木，皆依於地而得生長；如是色是我人，受、想、行、識是我人。」
<p/>佛告火種居士：「汝言色是我人，受、想、行、識是我人耶？」
<p/>答言：「如是，瞿曇！色是我人，受、想、行、識是我人，此等諸眾悉作是說。」
<p/>佛告火種居士：「且立汝論，本用引眾人為？」
<p/>薩遮尼 *揵 *子白佛言：「色實是我人。」
<p/>佛告火種居士：「我今問汝，隨意答我。譬如國王，於自國土有罪過者，若殺、若縛、若擯、若鞭、斷絕手足；若有功者，賜其象馬、車乘、城邑、財寶，悉能爾不？」
<p/>答言：「能爾，瞿曇！」
<p/>佛告火種居士：「凡<note n="s5.132"/>是主者，悉得自在不？」
<p/>答言：「如是，瞿曇！」
<p/>佛告火種居士：「汝言色是我，受、想、行、識𣈳是我，得隨意自在，令彼如是，不令如是耶？」
<p/>時，薩遮尼 *揵 *子默然而住。
<p/>佛告火種居士：「速說！速說！何故默然？」
<p/>如是再三，薩遮尼 *揵 *子猶故默然。
<p/>時，有金剛力士鬼神<note n="s5.133"/>持金剛杵，猛火熾然，在虛空中臨薩遮尼 *揵 *子頭上，作是言：「世尊再三問，汝何故不答？我當以金剛杵碎破汝頭，令作七分。」
<p/>佛神力故，唯令薩遮尼 *揵 *子見金剛神，餘眾不見。薩遮尼 *揵 *子得大恐怖，白佛言：「不爾，瞿曇！」
<p/>佛告薩遮尼 *揵子：「徐徐思惟，然後解說。汝先於眾中說色是我，受、想、行、識是我，而今言不，前後相違。汝先常說言：色是我，受、想、行、識是我。火種居士！我今問汝，色為常耶？為無常耶？」
<p/>答言：「無常，瞿曇！」
<p/>復問：「無常者，是苦耶？」
<p/>答言：「是苦，瞿曇！」
<p/>復問：「無常、苦者，是變易法，多聞聖弟子寧於中見我、異我、相在不？」
<p/>答曰：「不也，瞿曇！」
<p/>「受、想、行、識亦如是說。」佛告火種居士：「汝好思而後說。」
<p/>復問火種居士：「若於色未離貪、未離欲、未離念、未離愛、未離渴，彼色若變、若異，當生憂、悲、惱苦<note n="s5.134"/>不？」
<p/>答曰：「如是，瞿曇！」
<p/>「受、想、行、識亦如是說。」復問：「火種居士！於色離貪、離欲、離念、離愛、離渴，彼色若變、若異，則不生憂、悲、惱苦耶？」
<p/>答曰：「如是<note n="s5.135"/>，瞿曇！如實無異。」
<p/>「受、想、行、識亦如是說。」「火種居士！譬如士夫身嬰眾苦，常與苦俱，彼苦不斷不捨，當得樂不？」
<p/>答言：「不也，瞿曇！」
<p/>「如是，火種居士！身嬰眾苦，常與苦俱，彼苦不斷、不捨，不得樂也。」
<p/>「火種居士！譬如士夫持斧入山，求堅實材。見芭蕉樹洪大𦟛直<note n="s5.136"/>，;卽斷其根葉，剽剝其皮，乃至窮盡，都無堅實。火種居士！汝亦如是，自立論端，我今善求真實之義，都無堅實，如芭蕉樹也。而於此眾中敢有所說：我不見沙門、婆羅門中，所知、所見能與如來、應、等正覺所知、所見共論 *議，不摧伏者。而便自說：我論
<p/>*議風，偃草折樹，能破金石，調伏龍象，要能令彼額津腋汗，毛孔水流。汝今自論己義而不自立，先所誇說能伏彼相，今盡自取<note n="s5.137"/>，而不能動如來一毛。」
<p/>爾時，世尊於大眾中，被<note n="s5.138"/>;欝多羅<note n="s5.139"/>僧，現胸而示：「汝等試看，能動如來一毛以不？」
<p/>爾時，薩遮尼 *揵子默然低頭，慚愧失色。爾時，眾中有一離車，名突目佉<note n="s5.140"/>，從座起，整衣服，合掌白佛言：「世尊！聽我說譬。」
<p/>佛告突目佉：「宜知是時。」
<p/>突目佉白佛言：「世尊！譬如有人執持斗斛，於大聚穀中，取二三斛，今此薩遮尼 *揵子亦復如是。世尊！譬如長者巨富多財，忽有罪過，一切財物悉入王家；薩遮尼 *揵<note n="s5.141"/>子亦復如是，所有才辯悉為如來之所攝受。
<p/>「譬如城邑聚落邊有大水，男女大小悉入水戲，取水中蟹，截斷其足，置於陸地，以無足故，不能還復入於大水。薩遮尼 *揵子亦復如是，諸有才辯悉為如來之所斷截，終不復敢重詣如來命敵論 *議。」
<p/>爾時，薩遮尼 *揵子忿怒熾盛，罵唾<note n="s5.142"/>突目佉離車言：「汝麁疎物！不審諦何為其鳴？吾自與沙門瞿曇論，何豫汝事？」
<p/>薩遮尼 *揵子呵罵突目佉已，復白佛<note n="s5.143"/>言：「置彼凡輩鄙賤之說，我今別有所問。」
<p/>佛告薩遮尼 *揵子：「恣汝所問，當隨問答。」
<p/>「云何，瞿曇！為弟子說法，令離疑惑？」
<p/>佛告火種居士：「我為諸弟子說諸所有色，若過去、若未來、若現在，若內、若外，若;麁、若細，若好、若醜，若遠、若近，彼一切如實觀察非我、非異我、不相在；受、想、行、識亦復如是。彼學必見跡<note n="s5.144"/>不斷壞，堪任成就，厭離知見，守甘露門，雖非一切悉得究竟，具<note n="s5.145"/>向涅槃。如是弟子從我教法，得離疑惑。」
<p/>復問瞿曇：「復云何教諸弟子，於佛法得盡諸漏、無漏，心解脫、慧解脫，現法自知作證：我生已盡，梵行已立，所作已作，自知不受後有？」
<p/>佛告火種居士：「正以此法，諸所有色，若過去、若未來、若現在，若內、若外，若;麁、若細，若好、若醜，若遠、若近，彼一切如實知非我、非異我、不相在；受、想、行、識亦復如是。彼於爾時成就三種無上：智無上、解脫<note n="s5.146"/>無上、解脫知見<note n="s5.147"/>無上。成就三種無上已，於大師所恭敬、尊重、供養如佛。世尊覺一切法，;卽以此法調伏弟子，令得安隱、令得無畏、調伏寂靜、究竟涅槃。世尊為涅槃故，為弟子說法。火種居士！我諸弟子於此法中，得盡諸漏，得心解脫，得慧解脫，於現法中自知作證：我生已盡，梵行已立，所作已作，自知不受後有。」
<p/>薩遮尼 *揵子白佛言：「瞿曇！猶如壯夫，鋒刃亂下，猶可得免；瞿曇論手，難可得脫。如盛毒蛇，猶可得避；曠澤猛火，猶可得避；兇惡醉象，亦可得免；狂餓師子，悉可得免；沙門瞿曇論 *議手中，難可得脫。非我凡品，輕躁鄙夫，論具不備，以論 *議故，來詣瞿曇。
<p/>「沙門瞿曇！此毘舍離豐樂國土，有遮波梨支提、漆菴羅樹支提、多子支提、瞿曇在拘樓陀支提、婆<note n="s5.148"/>羅受持支提、捨重擔支提、力士寶冠支提<note n="s5.149"/>。世尊！當安樂於此毘舍離國，諸天、魔、梵、沙門、婆羅門，及諸世間，於世尊所，常得恭敬、奉事、供養，令此諸天、魔、梵、沙門、婆羅門，長夜安樂！唯願止此，明朝與諸大眾，受我薄食。」
<p/>爾時，世尊默然而許。時，薩遮尼 *揵子知佛世尊默然受請已，歡喜隨喜，從座起去。
<p/>爾時，薩遮尼 *揵子於彼道中，語諸離車：「我已請沙門瞿曇及諸大眾，供設飯食，汝等人各辦一釜食，送至我所。」
<p/>諸離車各還其家，星夜供辦，晨朝送至薩遮尼 *揵子所。薩遮尼 *揵子晨朝灑掃敷座，供辦淨水，遣使詣佛，白言：「時到。」
<p/>爾時，世尊與諸大眾，著衣持鉢，往薩遮尼 *揵子所，大眾前坐。薩遮尼 *揵子自手奉施清淨飲食，充足大眾。食已，洗鉢竟。薩遮尼 *揵子知佛食竟，洗鉢已，取一卑床於佛前坐。爾時，世尊為薩遮尼 *揵子說隨喜偈言：
<p/>「於諸大會中，奉火<note n="s5.150"/>為其最；
<p/>闈陀<note n="s5.151"/>經典中， *婆毘諦為最；
<p/>人中王為最，諸河海為最；
<p/>諸星月為最，諸明日為最；
<p/>十方天人中，等正覺為最！」
<p/>爾時，世尊為薩遮尼 *揵 *子種種說法，示教照喜已，還歸本處。
<p/>時，諸比丘於彼道中眾共論 *議：「五百離車各為薩遮尼 *揵子供辦飲食，彼諸離車於何得福？薩遮尼 *揵子於何得福？」
<p/>爾時，諸比丘還自住處，;擧衣鉢，洗足已，至世尊所，頭面禮足，退坐一面，白佛言：「世尊！我等向於路中自共論 *議：五百離車為薩遮尼 *揵子供辦飲食，供養世尊、諸大眾。彼諸離車於何得福？薩遮尼 *揵子於何得福？」
<p/>佛告諸比丘：「彼諸離車供辦飲食，為薩遮尼 *揵子，於薩遮尼 *揵子所因緣得
<p/>福；薩遮尼 *揵子得福佛功德。彼諸離車得施有貪、恚、癡因緣果報，薩遮尼 *揵子得施無貪、恚、癡因緣果報<note n="s5.152"/>。」
<p/>彼多羅十問<note n="s5.153"/>，差摩‧焰‧仙尼，
<p/>阿㝹羅‧長者<note n="s5.154"/>，西‧毛端‧薩遮。
<p/>雜阿含經卷第五
<sid n="113"/><note n="s6.1"/>
<p/>如是我聞：
<p/>一時，佛住摩拘羅<note n="s6.2"/>山。
<p/>時，有侍者比丘名曰羅陀<note n="s6.3"/>，晡時從禪覺，往詣佛所，禮佛足，退坐一面，白佛言：「如世尊說有流<note n="s6.4"/>，云何名有流？云何名有流滅<note n="s6.5"/>？」
<p/>佛告羅陀：「善哉所問！當為汝說。所謂有流者，愚癡無聞凡夫於色集、色滅、色味、色患、色離不如實知；不如實知故，於色愛樂、讚歎、攝受、染著。緣愛樂色故取，緣取故有，緣有故生，緣生故老、病、死、憂、悲、惱苦增，如是純大苦聚斯集起。受、想、行、識亦復如是，是名有流。
<p/>「多聞聖弟子於色集、色滅、色味、色患、色離如實知；如實知故，於彼色不起愛樂、讚歎、攝受、染著；不愛樂、讚歎、攝受、染著故，色愛則滅，愛滅則取滅，取滅則有滅，有滅則生滅，生滅則老、病、死、憂、悲、苦惱<note n="s6.6"/>滅<note n="s6.7"/>，如是純大苦聚滅。受、想、行、識亦復如是，是名如來所說有<note n="s6.8"/>流、有流滅。」
<p/>佛說此經已，羅陀比丘聞佛所說，歡喜奉行！
<sid n="114"/><note n="s6.9"/>
<p/>如是我聞：
<p/>一時，佛住摩拘羅山。
<p/>時，有侍者比丘名羅陀，晡時從禪覺，往詣佛所，禮佛足，退坐一面，白佛言：「世尊！如世尊說色斷知<note n="s6.10"/>，受、想、行、識斷知。世尊！云何色斷知，受、想、行、識斷知？」
<p/>佛告羅陀：「善哉所問！當為汝說。於色憂、悲、 *苦惱盡，離欲、滅、息沒，是名色斷知；於受、想、行、識，憂、悲、惱苦盡，離欲、滅、息沒，是名受、想、行、識斷知。」
<p/>佛說此經已，羅陀比丘聞佛所說，歡喜奉行！
<sid n="115"/><note n="s6.11"/>
<p/>如是我聞：
<p/>一時，佛住在<note n="s6.12"/>摩拘羅山。時，有<note n="s6.13"/>侍者比丘名曰羅陀。
<p/>時，有眾多外道出家詣尊者羅陀所，共相問訊已，退坐一面，問尊者羅陀言：「汝何故於沙門瞿曇所出家修梵行？」
<p/>尊者羅陀答言：「我為斷苦故，於世尊所出家修梵行。」
<p/>復問：「汝為斷何等苦故，於沙門瞿曇所出家修梵行？」
<p/>羅陀答言：「為斷色苦故，於世尊所出家修梵行；斷受、想、行、識苦故，於世尊所出家修梵行。」
<p/>時，諸外道出家聞尊者羅陀所說，心不喜，從座<note n="s6.14"/>起，呵罵而去。
<p/>爾時，尊者羅陀知<note n="s6.15"/>諸外道出家去已，作是念：我向如是說，將不毀謗世尊耶？如說說耶？如法說、法次法說耶？將不為他難問詰責墮負處耶？
<p/>爾時，尊者羅陀晡時從禪覺，往詣佛所，稽首佛足，卻住<note n="s6.16"/>一面，以其上事具白佛言：「世尊！我向所說，得無過耶？將不毀謗世尊耶？不為他人難問詰責墮負處耶？如說說耶？如法說、法次法說耶？」
<p/>佛告羅陀：「汝誠<note n="s6.17"/>實說，不毀如來，如說說、如法說、法次法說。所以者何？羅陀！色苦，為斷彼苦故，出家修梵行；受、想、行、識苦，為斷彼苦故，出家修梵行。」
<p/>佛說此經已，羅陀比丘聞佛所說，歡喜奉行！
<sid n="116"/><note n="s6.18"/>
<p/>如是我聞：
<p/>一時，佛住摩拘羅山。 *時，有侍者比丘名曰羅陀。
<p/>時，有眾多外道出家至尊者羅陀所，共相問訊已，退坐一面，問羅陀言：「汝為何等故，於沙門瞿曇所出家修梵行？」
<p/>羅陀答言：「我為知苦故，於世尊所出家修梵行。」
<p/>時，諸外道聞羅陀所說，心不喜，從 *座起，呵罵而去。
<p/>爾時，羅陀晡時從禪覺，往詣佛所，稽首佛足，退坐一面，以其上事具白佛言：「世尊！我向所說，得無毀謗世尊耶？將不令他難問詰責墮負處耶？不如說說、非如法說、非法次法說耶？」
<p/>佛告羅陀：「汝真實說，不毀如來，不令他人難問詰責墮負處也，是如說說、如法說、法次法說。所以者何？色是苦，為知彼苦故，於如來所出家修梵行；受、想、行、識是苦，為知彼苦故，於如來所出家修梵行。」
<p/>佛說此經已，羅陀比丘聞佛所說，歡喜奉行！
<sid n="117"/><note n="s6.19"/>
<p/>如是我聞：
<p/>一時，佛住摩拘羅山。時，有侍者比丘名曰羅陀。
<p/>時，有眾多外道出家至尊者羅陀所，共相問訊已，退坐一面，問羅陀言：「汝為何等故，於沙門瞿曇所出家修梵行？」
<p/>羅陀答言：「為於色憂、悲、惱苦盡、離欲、滅、寂沒故，於如來所出家修梵行；為於受、想、行、識，憂、悲、惱苦盡、離欲、滅、寂沒故，於如來所出家修梵行。」
<p/>爾時，眾多外道出家聞是已，心不喜，從 *座起，呵罵而去。
<p/>爾時，羅陀晡時從禪覺，往詣佛所，稽首禮足，退坐一面，以其上事具白佛言：「世尊！我得無謗世尊耶？不令他人來難問詰責墮負處耶？不如說說、非如法說、非法次法說耶？」
<p/>佛告羅陀：「汝真實說，不謗如來，不令他人難問詰責墮負處也<note n="s6.20"/>，如說說、如法說、法次法說。所以者何？羅陀！色憂、悲、惱苦，為斷彼故，於如來所出家修梵行；受、想、行、識，憂、悲、惱苦，為斷彼故，於如來所出家修梵行。」
<p/>佛說此經已，羅陀比丘聞佛所說，歡喜奉行！
<sid n="118"/><note n="s6.21"/>
<p/>如是我聞：
<p/>一時，佛住摩拘羅山。時，有侍者比丘名曰羅陀。
<p/>時，有眾多外道出家至羅陀所，共相問訊已，退坐一面，問羅陀<note n="s6.22"/>言：「汝何故於沙門瞿曇所出家修梵行？」
<p/>羅陀答言：「於色見我、我所、我慢使繫著，彼若盡、離欲、滅、寂沒；於受、想、行、識，見我、我所、我慢使繫著，彼若盡、離欲、滅、寂沒故，於世尊所出家修梵行。」
<p/>諸外道出家聞是語，心不喜，從 *座起，呵罵而去。
<p/>羅陀比丘晡時從禪覺，往詣佛所，稽首禮足，退坐一面，以其上事具白佛言：「世尊！我之所說，得無毀謗世尊耶？不令他人難問詰責墮負處耶？不如說說、不如法說、非法次法說耶？」
<p/>佛告羅陀：「汝真實說，不謗如來，不令他人難問詰責墮負處也，是如說說、如法說、法次法說。所以者何？於色見我、我所、我慢使繫著，彼若盡、離欲、滅、寂沒故；受、想、行、識，見我、我所、我慢使繫著，彼若盡、離欲、滅、寂沒故，於如來所出家修梵行。」
<p/>佛說此經已，羅陀比丘聞佛所說，歡喜奉行！
<sid n="119"/><note n="s6.23"/>
<p/>如是我聞：
<p/>一時，佛住摩拘羅山。時，有侍者比丘名曰羅陀。
<p/>時，有眾多外道出家至羅陀所，共相問訊已，退坐一面，問羅陀言：「汝何故於沙門瞿曇所出家修梵行？」
<p/>羅陀答言：「於色有漏，障閡<note n="s6.24"/>、熱惱、憂悲，彼若盡、離欲、滅、寂沒；受、想、行、識有漏，障 *閡、熱惱、憂悲，彼若盡、離欲、滅、寂沒故，於如來所出家修梵行。」
<p/>時，眾多外道出家聞是已，心不喜，從 *座起，呵罵而去。
<p/>爾時，羅陀晡時從禪覺，往詣佛所，稽首佛足，退坐一面，以其上事具白佛言：「世尊！我之所說，將無謗世尊耶？不令他人難問詰責墮負處耶？不如說說、不如法說、非法次法說耶？」
<p/>佛告羅陀：「汝真實說，不謗如來<note n="s6.25"/>。所以者何？色有漏，有障 *閡、熱惱、憂悲，彼若盡、離欲、滅、寂沒；受、想、行、識有漏，障 *閡、熱惱、憂悲，彼若盡、離欲、滅、寂沒故，於如來所出家修梵行。」
<p/>佛說此經已，羅陀比丘聞佛所說，歡喜奉行！
<sid n="120"/><note n="s6.26"/>
<p/>如是我聞：
<p/>一時，佛住摩拘羅山。時，有侍者比丘名曰羅陀。
<p/>時，有外道出家至羅陀所，共相問訊已，退坐一面，問羅陀言：「汝何故於沙門瞿曇所出家修梵行？」
<p/>羅陀答言：「於色貪、恚、癡，彼若盡、離欲、滅、寂沒；於受、想、行、識，貪、恚、癡，彼若盡、離欲、滅、寂沒，於如來所出家修梵行。」
<p/>諸外道聞是語已，心不喜，從 *座起，呵罵<note n="s6.27"/>而去。
<p/>羅陀比丘晡時從禪覺，往詣佛所，稽首佛足，退坐一面，以其上事具白佛言：「世尊！我之所說，將無謗世尊耶？不令他人難問詰責墮負處耶？不如說說、不如法說、非法次法說耶？」
<p/>佛告羅陀：「汝真實說，不謗如來，不令他人難問詰責墮負處也，如說說、如法說、法<note n="s6.28"/>次法說。所以者何？於色貪、恚、癡，彼若盡、離欲、滅、寂沒；於受、想、行、識，貪、恚、癡，彼若盡、離欲、滅、寂沒故，於如來所出家修梵行。」
<p/>佛說此經已，羅陀比丘聞佛所說，歡喜奉行！
<sid n="121"/><note n="s6.29"/>
<p/>如是我聞：
<p/>一時，佛住摩拘羅山。時，有侍者比丘名曰羅陀。
<p/>時，有眾多外道出家至羅陀所，共相問訊已，退坐一面，問羅陀言：「汝何故於沙門瞿曇所出家修梵行？」
<p/>羅陀答言：「於色欲、愛、喜，彼若盡、離欲、滅、寂沒；於受、想、行、識，欲、愛、喜，彼若盡、離欲、滅、寂沒故，於如來所出家修梵行。」
<p/>時，諸外道聞是語已，心不喜，從 *座起，呵罵而去。
<p/>羅陀比丘晡時從禪覺，詣佛所，稽首佛足，退坐一面，以其上說具白佛言：「世尊！我之所說，不謗如來耶？不令他人難問詰責墮負處耶？不如說說、不如法說、非法次法說耶？」
<p/>佛告<note n="s6.30"/>羅陀：「汝真實說，不謗如來，不令他人難問呵責<note n="s6.31"/>墮負處也，如說說、如法說、如<note n="s6.32"/>法次法說。所以者何？於色欲、愛、喜，彼若盡、離欲、滅、寂沒；於受、想、行、識，欲、愛、喜，彼若盡、離欲、滅、寂沒故，於如來所出家修梵行。」
<p/>佛說此經已，羅陀比丘聞佛所說，歡喜奉行！
<sid n="122"/><note n="s6.33"/>
<p/>如是我聞：
<p/>一時，佛住摩拘羅山。時，有侍者比丘名曰羅陀。
<p/>爾時，世尊告羅陀言：「諸所有色，若過去、若未來、若現在，若內、若外，若;麁、若細，若好、若醜，若遠、若近，彼一切當觀皆是魔所作；諸所有受、想、行、識，若過去、若未來、若現在，若內、若外，若;麁、若細，若好、若醜，若遠、若近，彼一切當觀皆是魔所作。」
<p/>佛告羅陀：「色為常耶？為無常耶？」
<p/>答曰：「無常，世尊！」
<p/>復問：「若無常者，是苦耶？」
<p/>答曰：「是苦，世尊！」
<p/>「受、想、行、識亦復如是。」復問：「羅陀！若無常、苦者，是變易法，多聞聖弟子寧於中見色是我、異我、相在不？」
<p/>答曰：「不也，世尊！」
<p/>「受、想、行、識亦復如是<note n="s6.34"/>。」佛告羅陀：「若多聞聖弟子於此五受陰不見是我、是我所故，於諸世間都無所取，無所取故無所著，無所著故自覺涅槃：我生已盡，梵行已立，所作已作，自知不受後有。」
<p/>佛說此經已，羅陀比丘聞佛所說，歡喜奉行！
<sid n="123"/><note n="s6.35"/>
<p/>如是我聞：
<p/>一時，佛住摩拘羅山。時，有侍者比丘名曰羅陀。
<p/>爾時，世尊告羅<note n="s6.36"/>陀比丘言：「諸所有色，若過去、若未來、若現在，若內、若外，若麁、若細，若好、若醜，若遠、若近，彼一切皆是死法；所有受、想、行、識，若過去、若未來、若現在，若內、若外，若麁、若細，若好、若醜，若遠、若近，彼一切皆是死法。」
<p/>佛告羅陀：「色為常耶？為無常耶？」
<p/>答曰：「無常，世尊！」
<p/>復問：「若<note n="s6.37"/>無常者，是苦耶？」
<p/>答曰：「是苦，世尊！」
<p/>「受、想、行、識，為常<note n="s6.38"/>、為無常耶？」
<p/>答曰：「無常，世尊！」
<p/>復問：「若無常者，是苦耶？」
<p/>答曰：「是苦，世尊！」
<p/>復問：「若無常、苦者，是變易法，多聞聖弟子寧於中見是我、異我、相在不？」
<p/>答曰：「不也，世尊！」
<p/>佛告羅陀：「若多聞聖弟子於此五受陰如實觀察非我、非我所者，於諸世間都無所取，無所取者無所著，無所著故自覺涅槃：我生已盡，梵行已立，所作已作，自知不受後有。」
<p/>佛說此經已，羅陀比丘聞佛所說，歡喜奉行！
<sid n="124"/><note n="s6.39"/>
<p/>如是我聞：
<p/>一時，佛住摩拘羅山。
<p/>時，有侍者比丘名曰羅陀，白佛言：「世尊！所謂眾生<note n="s6.40"/>者，云何名為眾生？」
<p/>佛告羅陀：「於色染著纏綿，名曰眾生；於受、想、行、識染著纏綿，名曰眾生。」
<p/>佛告羅陀：「我說於色境界當散壞消滅，於受、想、行、識境界當散壞消滅，斷除愛欲，愛盡則苦盡，苦盡者我說作苦邊。譬如聚落中諸小男小女嬉戲，聚土作城郭宅舍，心愛樂著，愛未盡、欲未盡、念未盡、渴<note n="s6.41"/>未盡，心常愛樂、守護，言：我城郭，我舍宅。若於彼土聚愛盡、欲盡、念盡、渴盡，則以手撥足蹴<note n="s6.42"/>，令其消散。如是，羅陀！於色散壞消滅愛盡，愛盡故苦盡，苦盡故我說作苦邊。」
<p/>佛說此經已，羅陀比丘聞佛所說，歡喜奉行！
<sid n="125"/><note n="s6.43"/>
<p/>如是我聞：
<p/>一時，佛住摩拘羅山。
<p/>時，有侍者比丘名曰羅陀，往詣佛所，稽首禮足，退坐一面，白佛言：「善哉！世尊！為我略說法要，我聞法已，我當獨一靜處，專心思惟，不放逸住：所以族姓子<note n="s6.44"/>剃除鬚髮，身著染衣，正信、非家、出家學道，增加精進，修諸梵行，見法自知作證：我生已盡，梵行已立，所作已作，自知不受後有。」
<p/>爾時，世尊告羅陀曰：「善哉！羅陀！能於佛前問如是義。諦聽！善思！當為汝說。羅陀！當知有身、有身集、有身滅、有身滅道跡。何等為有身？謂五受陰：色受陰，受、想、行、識受陰。云何有身集？謂當來有愛、貪、喜俱，於彼彼愛樂，是名有身集。云何有身滅？謂當有愛、喜、貪俱，彼彼愛樂，無餘斷捨、吐盡、離欲、寂沒，是名有身盡。云何有身滅道跡？謂八正道：正見、正志、正語、正業、正命、正方便、正念、正定，是名有身滅道跡。有身當知，有身集當斷，有身滅當證，有身滅道跡<note n="s6.45"/>當修。羅陀！若多聞聖弟子於有身若知、若斷，有身集若知、若斷，有身滅若知、若證，有身滅道跡若知、若修已，羅陀！名斷愛、離愛、轉結、止慢無間等，究竟苦邊。」
<p/>羅陀比丘聞佛所說，歡喜<note n="s6.46"/>奉行，從 *座起，作禮而去。世尊如是教授已，羅陀比丘獨一靜處，專精思惟：所以<note n="s6.47"/>善男子剃除鬚髮，著染色衣，正信、非家、出家學道，增益精進，修諸梵行，見法自知作證：我生已盡，梵行已立，所作已作，自知不受後有，成阿羅漢，心善解脫。
<p/>佛說此經已，羅陀比丘聞佛所說，歡喜奉行！
<sid n="126"/><note n="s6.48"/>
<p/>如是我聞：
<p/>一時，佛住摩拘羅山。時，有侍者比丘名曰羅陀。
<p/>爾時，世尊告羅陀比丘言：「比丘！諸有色<note n="s6.49"/>，若過去、若未來、若現在，若內、若外，若麁、若細，若好、若醜，若遠、若近，彼一切當觀皆是魔；受、想、行、識，若過去、若未來、若現在，若內、若外，若麁、若細，若好、若醜，若遠、若近，彼一切當觀皆是魔。羅陀！於意云何？色為常耶？為無常耶？」
<p/>答曰：「無常，世尊！」
<p/>「若無常者，是苦耶？」
<p/>答曰：「是苦，世尊！」
<p/>「若無常、苦者，是變易法，多聞聖弟子寧於中見我不？」
<p/>答曰：「不也，世尊<note n="s6.50"/>！」
<p/>「受、想、行、識亦復如是。是故，羅陀！多聞聖弟子於色生厭，於受、想、行、識生厭，厭故不樂，不樂故解脫，解脫知見：我生已盡，梵行已立，所作已作，自知不受後有。」
<p/>佛說此經已，羅陀比丘聞佛所說，歡喜奉行！
<sid n="127"/><note n="s6.51"/>
<p/>如是我聞：
<p/>一時，佛住摩拘羅山。時，有侍者比丘名曰羅陀。
<p/>爾時，世尊告羅陀比丘言：「諸所有色，若過去、若未來、若現在，若內、若外，若;麁、若細，若好、若醜，若遠、若近，彼一切皆是魔所作；受、想、行、識亦復如是。」
<p/>佛告羅陀：「於意云何？色是常耶？為非常耶？」
<p/>答曰：「無常，世尊！」
<p/>復問：「若無常者，是苦耶？」
<p/>答曰：「是苦，世尊！」
<p/>復問：「受、想、行、識為是常耶？為無常耶？」
<p/>答曰：「無常，世尊！」
<p/>復問：「若無常者，是苦耶？」
<p/>答曰：「是苦，世尊！」
<p/>佛告羅陀：「若無常、苦者，是變易法，多聞聖弟子寧於中見我、異我、相在不？」
<p/>答曰：「不也，世尊！」
<p/>「是故，羅陀！多聞聖弟子於色生厭，厭故不樂；於受、想、行、識生厭，厭故不樂<note n="s6.52"/>，不樂故解脫，解脫知見：我生已盡，梵行已立，所作已作，自知不受後有。」
<p/>佛說此經已，羅陀比丘聞佛所說，歡喜奉行！
<p/>第三經亦如是。所異者，佛告羅陀：「多聞聖弟子於此五受陰，陰陰<note n="s6.53"/>觀察非我、非我所。觀察已，於諸世間都無所取，不取故不著，不著故自覺涅槃：我生已盡，梵行已立，所作已作，自知不受後有。」
<p/>佛說此經已，羅陀比丘聞佛所說，歡喜奉行！
<sid n="128"/><note n="s6.54"/>
<p/>如是我聞：
<p/>一時，佛住摩拘羅山。時，有侍者比丘名曰羅陀。
<p/>爾時，世尊告羅陀言：「諸所有色，若過去、若未來、若現在，若內、若外，若;麁、若細，若好、若醜，若遠、若近，當觀彼一切皆是死法；受、想、行、識亦復如是。」
<p/>餘如前說。
<sid n="129"/><note n="s6.55"/>
<p/>如是我聞：
<p/>一時，佛住摩拘羅山。時，有侍者比丘名曰羅陀。
<p/>爾時，世尊告羅陀言：「諸所有色，若過去、若未來、若現在，若內、若外，若;麁、若細，若好、若醜，若遠、若近，彼<note n="s6.56"/>一切當觀皆是斷法<note n="s6.57"/>；受、想、行、識亦復如是。多聞聖弟子如是觀者<note n="s6.58"/>，於色生厭，於受、想、行、識生厭，厭故不樂，不樂故解脫，解脫知見，自知：我生已盡，梵行已立，所作已作，自知不受後有。」
<p/>佛說此經已，羅陀比丘聞佛所說，歡喜奉行！
<p/>如是我觀察斷法，如是觀察滅法，觀察棄捨法，觀察無常法，觀察苦法，觀察空法，觀察非我法，觀察無常、苦、空、非我法，觀察病法，觀察癰法，觀察刺法，觀察殺法，觀察殺根本法，觀察病、癰、刺、殺、殺根本法，如是諸經，皆如上說<note n="s6.59"/>。
<sid n="130"/><note n="s6.60"/>
<p/>如是我聞：
<p/>一時，佛住摩拘羅山。時，有侍者比丘名曰羅陀。
<p/>爾時，世尊告羅陀言：「諸所有色，若過去、若未來、若現在，若內、若外，若;麁、若細，若好、若醜，若遠、若近，彼一切當觀皆是斷法。觀察已，於色欲貪斷，欲<note n="s6.61"/>貪斷已，我說心善解脫；受、想、行、識亦復如是。」
<p/>佛說此經已，羅陀比丘聞佛所說，歡喜奉行！
<p/>如是比十四經亦如上說。
<sid n="131"/><note n="s6.62"/>
<p/>如是我聞：
<p/>一時，佛住摩拘羅山。時，有侍者比丘名曰羅陀。
<p/>爾時，世尊告羅陀言：「諸所有色，若過去、若未來、若現在，若內、若外，若麤、若細，若好、若醜，若遠、若近，彼一切當觀皆是斷法。觀察斷法已，於色欲貪斷，欲貪斷已<note n="s6.63"/>，我說心善解脫；受、想、行、識亦復如是。」
<p/>佛說此經已，羅陀比丘聞佛所說，歡喜奉行！
<sid n="132"/><note n="s6.64"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「欲斷<note n="s6.65"/>五受陰者，當求大師。何等為五？謂色受陰，受、想、行、識受陰。欲斷此五受陰，當求大師。」
<p/>佛說此經已，諸比丘聞佛所說，歡喜奉行！
<p/>如當斷，如是當知、當吐、當息、當捨，亦復如是。如求大師，如是勝師者、順次師者、教誡者、勝教誡者、順次教誡者、通者、廣通者、圓通者、導者、廣導者、究竟導者、說者、廣說者、順次說者、正<note n="s6.66"/>者、伴者、真知識者、親者、愍者、悲者、崇義者、安慰者、崇樂者、崇觸者、崇安慰者、欲者、精進者、方便者、勤者、勇猛者、固者、強者、堪能者、專者、心不退者、堅執持者、常習者、不放逸者、和合者、思量者、憶念者、覺者、知者、明者、慧者、受者、思惟者、梵行者、念處者、 *正勤者、如意足者、根者、力者、覺分者、道分者、止者、觀者、念身者、 *正憶念者，亦復如是。
<sid n="133"/><note n="s6.67"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「若沙門、婆羅門習於色者，隨魔自在，入於魔手，隨魔所欲，為魔所縛，不脫魔繫；受、想、行、識亦復如是。若沙門、婆羅門不習色，如是沙門、婆羅門不隨魔自在，不入魔手，不隨魔所欲，解脫魔縛，解脫魔繫；受、想、行、識亦復如是<note n="s6.68"/>。」
<p/>佛說是經已，諸比丘聞佛所說，歡喜奉行！
<p/>如是習近者、習著者、味者、決定著者、止者、使者、往者、選<note n="s6.69"/>擇者、不捨者、不吐者，如是等沙門、婆羅門隨魔自在，如上說。
<sid n="134"/><note n="s6.70"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「若沙門、婆羅門於色不習近者，不隨魔自在，不入魔手，不隨魔所欲，非魔縛所縛，解脫魔繫；不習受、想、行、識亦復如是。」
<p/>佛說此經已，諸比丘聞佛所說，歡喜奉行！
<p/>乃至吐色<note n="s6.71"/>亦復如是。
<sid n="135"/><note n="s6.72"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「何所有故，何所起，何所繫著，何所見我？令眾生無明所蓋，愛繫我首，長道驅馳，生死輪迴，生死流轉，不知<note n="s6.73"/>本際？」
<p/>諸比丘白佛言：「世尊是法根、法眼、法依<note n="s6.74"/>。善哉！世尊！唯願哀愍，廣說其義，諸比丘聞已，當受奉行。」
<p/>佛告比丘：「諦聽！善思！當為汝說。諸比丘！色有故，色事起，色繫著，色見我，令眾生無明所蓋，愛繫其首，長道驅馳，生死輪迴，生死流轉；受、想、行、識亦復如是。諸比丘！色為常耶？為非常耶？」
<p/>答曰：「無常，世尊！」
<p/>復問：「若無常者，是苦耶？」
<p/>答曰：「是苦，世尊！」
<p/>「如是，比丘！若無常者是苦，是苦有故，是事起、繫著、見我，令眾生無明所蓋，愛繫其頭，長道驅馳，生死輪迴，生死流轉；受、想、行、識亦復如是。是故，諸比丘！諸所有色，若過去、若未來、若現在，若內、若外，若;麁、若細，若好、若醜，若遠、若近，彼一切非我、非異我、不相在，是名正慧；受、想、行、識亦復如是。
<p/>「如是見、聞、覺、識，求得隨<note n="s6.75"/>憶、隨覺、隨觀，彼一切非我、非異我、不相在，是名正慧。
<p/>「若有見言：有我、有世間、有此世、常、恒、不變易法，彼一切非我、非異我、不相在，是名正慧。
<p/>「若復有見：非此我、非此我所、非當來我、非當來我所，彼一切非我、非異我、不相在，是名正慧。
<p/>「若多聞聖弟子於此六見處觀察非我、非我所，如是觀者，於佛所狐疑斷，於法、於僧狐疑斷<note n="s6.76"/>，是名比丘。多聞聖弟子不復堪任作身、口、意業，趣三惡道<note n="s6.77"/>。正使放逸，聖弟子決定向三菩提<note n="s6.78"/>，七有天人往來<note n="s6.79"/>，作苦邊。」
<p/>佛說此經已，諸比丘聞佛所說，歡喜奉行！
<sid n="136"/><note n="s6.80"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘……如上說，差別者：「多聞聖弟子於此六見處觀察非我、非我所，如是觀者，於苦狐疑斷，於集<note n="s6.81"/>、滅、道狐疑斷<note n="s6.82"/>，是名比丘。多聞聖弟子不復堪任作身、口、意業，趣三惡道。」如是廣說，……乃至作苦邊。
<p/>佛說此經已，諸比丘聞佛所說，歡喜奉行！
<sid n="137"/><note n="s6.83"/>
<p/>如是我聞：
<p/>一時，佛住舍衞國<note n="s6.84"/>祇樹給孤獨園。
<p/>爾時，世尊告諸比丘……廣說如上，差別者：「若多聞聖弟子於此六見處觀察非我、非我所，如是觀者，於佛狐疑斷，於法、僧、苦、集、滅、道狐疑斷。」如是廣說，……乃至作苦邊。
<p/>佛說此經已，諸比丘聞佛所說，歡喜奉行！
<sid n="138"/><note n="s6.85"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「於何所是事有故，何所起，何所繫著，何所見我？諸比丘！令彼眾生無明所蓋，愛繫其首，長道驅馳，生死輪迴，生死流轉，不知本際？」
<p/>諸比丘白佛：「世尊是法根、法眼、法依。善哉！世尊！惟<note n="s6.86"/>願哀愍，廣說其義，諸比丘聞已，當受奉行。」
<p/>佛告諸比丘：「諦聽！善思！當為汝說。諸比丘！色有故，是色事起，於色繫著，於色見我，令眾生無明所蓋，愛繫其首，長道驅馳，生死輪迴，生死流轉；受、想、行、識亦復如是。諸比丘！色是常耶？為非常耶？」
<p/>答曰：「無常，世尊！」
<p/>復問：「若無常者，是苦耶？」
<p/>答曰：「是苦，世尊！」
<p/>「如是，比丘！若無常者是苦，是苦有故，是事起、繫著、見我，令彼<note n="s6.87"/>眾生無明所蓋，愛繫其首，長道驅馳，生死輪迴，生死流轉；受、想、行、識亦復如是。
<p/>「是故，諸比丘！諸所有色，若過去、若未來、若現在，若內、若外，若;麁、若細，若好、若醜，若遠、若近，彼一切非我、非異我、不相在，如是觀者，是名正慧；受、想、行、識亦復如是。
<p/>「如是見、聞、覺、識，求得隨憶、隨覺、隨觀，彼一切非我、非異我、不相在，是名正慧。
<p/>「若有見言：有我、有此世、有他世、有常、有恒、不變易，彼一切非我、非異我、不相在，是名正慧。
<p/>「若復有見：非此我、非此我所、非當來我、非當來我所，彼一切非我、非異我、不相在，是名正慧。
<p/>「若多聞聖弟子於此六見<note n="s6.88"/>處觀察非我、非我所，如是觀者，於佛狐疑斷，於法、僧狐疑斷，是名比丘。不復堪任作身、口、意業，趣三惡道。正使放逸，諸聖弟子皆悉決定<note n="s6.89"/>向於三菩提，七有天人往生，作苦後邊。」
<p/>佛說此經已，諸比丘聞佛所說，歡喜奉行！
<sid n="139"/>
<p/>第二經亦如是。差別者：於苦、集、滅、道狐疑斷。
<sid n="140"/>
<p/>第三經亦如是。差別者：於<note n="s6.90"/>佛、法、僧狐疑斷，於苦、集、滅、道狐疑斷。
<p/>雜阿含經卷第六
<sid n="141"/><note n="s7.1"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「何所有故，何所起，何所繫，何所著，何所見我，若未起憂、悲、惱苦<note n="s7.2"/>令起，已起憂、悲、惱苦重令增廣？」
<p/>諸比丘白佛言：「世尊是法根、法眼、法依，惟<note n="s7.3"/>願廣說，諸比丘聞已，當受奉行。」
<p/>佛告諸比丘：「色有故，色起，色繫、著故，於色見我，未起憂、悲、 *惱苦令起，已起憂、悲、 *惱苦重令增廣。受、想、行、識亦復如是。諸比丘！於意云何？色為常耶？為非常耶？」
<p/>答曰：「無常，世尊！」
<p/>復問：「若無常者，是苦耶？」
<p/>答曰：「是苦，世尊！」
<p/>「如是，比丘！若無常者是苦，是苦有故，是事起、繫、著、見我，若未起憂、悲、 *惱苦令起，已起憂、悲、 *惱苦重令增廣。受、想、行、識亦復如是。
<p/>「是故，諸比丘！諸所有色，若過去、若未來、若現在，若內、若外，若;麁、若細，若好、若醜，若遠、若近，彼一切非我、非異我、不相在，是名正慧。受、想、行、識亦復如是。
<p/>「若復見、聞、覺、識，起求憶<note n="s7.4"/>、隨覺、隨觀，彼一切非我、非異我、不相在，是名正慧。
<p/>「若見有我、有世間、有此世、有他世，常、恒、不變易，彼一切非我、非異我、不相在，是名正慧。
<p/>「若復見有<note n="s7.5"/>非此世我、非此世我所、非當來我、非當來我所，彼一切非我、不異我、不相在，是名正慧。
<p/>「若多聞聖弟子於此六見處觀察非我、非我所，如是觀者，於佛狐疑斷，於法、僧狐疑斷，是名比丘。
<p/>「多聞聖弟子不復堪任作身、口、意業，趣三惡道，正使放逸。聖弟子決定向三菩提，七有天人往來，作苦邊<note n="s7.6"/>。」
<p/>佛說此經已，諸比丘聞佛所說，歡喜奉行！
<sid n="142-143"/>
<p/>次經亦如是，差別者：苦、集、滅、道狐疑斷。
<p/>次經亦如是，差別者：佛、法、僧、苦、集、滅、道狐疑斷。
<sid n="144"/><note n="s7.7"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「何所有故，何所起<note n="s7.8"/>，何所繫著，何所見我，未起我、我所、我慢繫著使起，已起我、我所、我慢繫著使重令增廣？」
<p/>諸比丘白佛：「世尊是法根、法眼、法依，……。」如是廣說，乃至……。
<p/>佛說此經已，諸比丘聞佛所<note n="s7.9"/>說，歡喜奉行！
<sid n="145-146"/>
<p/>第二、第三經亦復如上。
<sid n="147"/><note n="s7.10"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「何所有故，何所起，何所繫著，何所見我，若未起有漏、障礙、燒然、憂、悲、惱苦生，已起有漏、障礙、燒然、憂、悲、惱苦重令增廣？」
<p/>諸比丘白佛：「世尊是法根、法眼、法依，……。」如是廣說，次第如上三經。
<sid n="148"/><note n="s7.11"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「何所有故，何所起，何所繫著，何所見我，令<note n="s7.12"/>三受<note n="s7.13"/>於<note n="s7.14"/>世間轉？」
<p/>諸比丘白佛言：「世尊是法根、法眼、法依，……。」如是廣說，次第如上三經。
<sid n="149"/><note n="s7.15"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「何所有故，何所起，何所繫著，何所見我，令三苦<note n="s7.16"/>世間轉？」
<p/>諸比丘白佛：「世尊是法根、法眼、法依，……。」如是廣說，次第如上三經。
<sid n="150"/><note n="s7.17"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「何所有故，何所起，何所繫著，何所見我，令世八法<note n="s7.18"/>世間轉？」
<p/>諸比丘白佛言：「世尊是法根、法眼、法依，……。」如是廣說，次第如上三經。
<sid n="151"/><note n="s7.19"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「何所有故，何所起，何所繫著，何所見我，令諸眾生作如是見、如是說：『我勝、我等、我卑。』？」
<p/>諸比丘白佛言：「世尊是法根、法眼、法依，……。」如是廣說，次第如上三經。
<sid n="152"/><note n="s7.20"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「何所有故，何所起，何所繫著，何所見我，令諸眾生作如是見、如是說：『有勝我者、有等我者、有卑我者。』？」
<p/>諸比丘白佛言：「世尊是法根、法眼、法依，……。」如是廣說，次第如上三經。
<sid n="153"/><note n="s7.21"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「何所有故，何所起，何所繫著，何所見我，令諸眾生作如是見、如是說：『無勝我者、無等我者、無卑我者。』？」
<p/>諸比丘白佛言<note n="s7.22"/>：「世尊是法根、法眼、法依，……。」如是廣說，次第如上三經。
<sid n="154"/><note n="s7.23"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「何所有故，何所起，何所繫著，何所見我，令諸眾生作如是見、如是說：『有我、有此世、有他世，常、恒、不變易法，如爾安住。』？」
<p/>諸比丘白佛：「世尊是法根、法眼、法依，……。」如是廣說，次第如上三經。
<sid n="155"/><note n="s7.24"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「何所有故，何所起，何所繫著，何所見我，令諸眾生作如是見、如是說：『如是我、彼，一切不二、不異、不滅<note n="s7.25"/>。』？」
<p/>諸比丘白佛：「世尊是法根、法眼、法依，……。」如是廣說，次第如上三經。
<sid n="156"/><note n="s7.26"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「何所有故，何所起，何所繫著，何所見我，令諸眾生作如是見、如是說：『無施<note n="s7.27"/>、無會<note n="s7.28"/>、無說<note n="s7.29"/>，無善趣、惡趣業報<note n="s7.30"/>，無此世、他世<note n="s7.31"/>，無母、無父<note n="s7.32"/>、無眾生、無世間阿羅漢正到正趣<note n="s7.33"/>，若此世、他世見法自知身作證具足住：我生已盡，梵行已立，所作已作，自知不受後有。』？」
<p/>諸比丘白佛：「世尊是法根、法眼、法依，……。」如是廣說，次第如上三經。
<sid n="157"/><note n="s7.34"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「何所有故，何所起，何所繫著，何所見我，令諸眾生作如是見、如是說：『無力、無精進、無力精進、無士夫方便、無士夫精勤、無士夫方便精勤、無自作、無他作、無自他作；一切人、一切眾生、一切神，無方便、無力、無勢、無精進、無堪能，定分、相續、轉變，受苦樂六趣。』？」
<p/>諸比丘白佛言：「世尊是法根、法眼、法依，……。」如是廣說，次第如上三經。
<sid n="158"/><note n="s7.35"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「何所有故，何所起，何所繫著，何所見我，令諸眾生作如是見、如是說：『諸眾生此世活，死後斷壞無所有。四大和合士夫，身命終時，地歸地、水歸水、火歸火、風歸風，根隨空轉，輿床第五<note n="s7.36"/>，四人持死人往塚間，乃至未燒可知燒然已，骨白鴿色立，高<note n="s7.37"/>慢者知施，黠慧者知受，若說有者，彼一切
<p/>虛誑妄說<note n="s7.38"/>，若愚若智，死後他世，俱斷壞無所有。』？」
<p/>諸比丘白佛：「世尊是法根、法眼、法依，……。」如是廣說，次第如上三經。
<sid n="159"/><note n="s7.39"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「何所有故，何所起，何所繫著，何所見我，令諸眾生作如是見、如是說：『眾生煩惱，無因無緣<note n="s7.40"/>。』？」
<p/>諸比丘白佛：「世尊是法根、法眼、法依，……。」如是廣說，次第如上三經。
<sid n="160"/><note n="s7.41"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「何所有故，何所起，何所繫著，何所見我，令諸眾生作如是見、如是說：『眾生清淨，無因無緣<note n="s7.42"/>。』？」
<p/>諸比丘白佛：「世尊是法根、法眼、法依，……。」如是廣說，次第如上三經。
<sid n="161"/><note n="s7.43"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「何所有故，何所起，何所繫著，何所見我，令諸眾生作如是見、如是說：『眾生無知無見，無因無緣。』？」
<p/>時，諸比丘白佛：「世尊是法根、法眼、法依，……。」如是廣說，次第如上三經。
<sid n="162"/><note n="s7.44"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「何所有故，何所起，何所繫著，何所見我，令諸眾生作如是見、如是說？」
<p/>時，諸比丘白佛<note n="s7.45"/>：「世尊是法根、法眼、法依，……。」如是廣說，次第如上三經。
<sid n="163"/><note n="s7.46"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「何所有故，何所起，何所繫著，何所見我，令諸眾生作如是見、如是說：『謂七身非作、非作所作，非化、非化所化，不殺、不動、堅實。何等為七？所謂地身、水身、火身、風身、樂、苦、命。此七種身非作、非作所作，非化、非化所化，不殺、不動、堅實、不轉、不變、不相逼迫，若福、若惡、若福惡，若苦、若樂、若苦樂，若士梟、士首，亦不逼迫世間。若命、若身，七身間間容刀往返<note n="s7.47"/>，亦不害命，於彼無殺、無殺者，無繫、無繫者，無念、無念者，無教、無教者。』？」
<p/>諸比丘白佛：「世尊是法根、法眼、法依，……。」如是廣說，次第如上三經。
<sid n="164"/><note n="s7.48"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「何所有故，何所起，何所繫著，何所見我，令諸眾生作如是見、如是說：『作、教作，斷、教斷，煮、教煮，殺、教殺，害眾生、盜他財、行邪婬、知言妄語、飲酒、穿牆、斷;鏁、偷奪，復道害村、害城、害人民，以極利劍輪鈆<note n="s7.49"/>割斫，截作大肉聚，作如是學，彼非惡因緣，亦非招惡。於恒水南殺害而去，恒水北作大會而來，彼非因緣福惡，亦非招福惡。惠施、調伏、護持、行利、同利<note n="s7.50"/>，於此所作，亦非作福。』？」
<p/>諸比丘白佛：「世尊是法根、法眼、法依，……。」如是廣說，次第如上三經。
<sid n="165"/><note n="s7.51"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「何所有故，何所起，何所繫著，何所見我，令諸眾生作如是見、如是說：『於此十四百千生門、六十千六百五業、三業、二業、一業、半業、六十二道跡、六十二內劫、百二十泥黎<note n="s7.52"/>、百三十根、三十六貪界、四十九千龍家、四十九千金翅鳥家、四十九千邪命外道、四十九千外道出家、七想劫、七無想劫、七阿修羅、七毘舍遮、七天、七人、七百海<note n="s7.53"/>、七夢、七百夢、七嶮、七百嶮、七覺、七百覺、六生、十增進、八大士地，於此八萬四千大劫，若愚若<note n="s7.54"/>智，往來經歷，究竟苦邊。彼無有沙門、婆羅門作如是說：我常持戒，受諸苦行，修諸梵行，不熟業者令熟，已熟業者棄捨，進退不可知。此苦樂常住，生死定量；譬如縷丸<note n="s7.55"/>擲<note n="s7.56"/>著空中，漸漸來下，至地自住。如是八萬四千大劫生死定量，亦復如是。』？」
<p/>諸比丘白佛：「世尊是法根、法眼、法依，……。」如是廣說，次第如上三經。
<sid n="166"/><note n="s7.57"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「何所有故，何所起，何所繫著，何所見我，令諸<note n="s7.58"/>眾生作如是見、如是說：『風不吹、火不燃、水不流、箭不射、懷妊不產、乳不𤚲<note n="s7.59"/>、日月若出若沒、若明若闇不可知。』？」
<p/>諸比丘白佛：「世尊是法根、法眼、法依，……。」如是廣說，次第如上三經。
<sid n="167"/><note n="s7.60"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「何所有故，何所起，何所繫著，何所見我，令諸眾生作如是見、如是說：『此大梵自在，造作自然，為眾生父<note n="s7.61"/>。』？」
<p/>諸比丘白佛言：「世尊是法根、法眼、法依，……。」如是廣說，次第如上三經。
<sid n="168"/><note n="s7.62"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「何所有故，何所起，何所繫著，何所見我，令諸眾生作如是見、如是說：『色是我，餘則虛名；無色是我，餘則虛名；色非色是我，餘則虛名；非色非無色是我，餘則虛名；我有邊，餘則虛名；我無邊，餘則虛名；我<note n="s7.63"/>有邊無邊，餘則虛名；我非有邊非無邊，餘則虛名。一想、種種想、多想、無量想，我一向樂、一向苦，若<note n="s7.64"/>苦、樂、不苦<note n="s7.65"/>不樂，餘則虛名。』？」
<p/>諸比丘白佛言：「世尊是法根、法眼、法依，……。」廣說，次第如上三經。
<sid n="169"/><note n="s7.66"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「何所有故，何所起，何所繫著，何所見我，令諸眾生作如是見、如是說：『色是我，餘則妄想；非色、非非色是我，餘則妄想。我有邊，餘則妄想；我無邊，餘則妄想；我非有邊非無邊，餘則妄想。我一想、種種想、少想、無量想，我一向樂、一向苦，若<note n="s7.67"/>苦、樂、不苦不樂<note n="s7.68"/>。』？」
<p/>諸比丘白佛言：「世尊是法根、法眼、法依，……。」如是廣說，次第如上三經。
<sid n="170"/><note n="s7.69"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「何所有故，何所起，何所繫著，何所見我，令諸<note n="s7.70"/>眾生作如是見、如是說：『我世間常、世間無常、世間常無常、世間非常非無常<note n="s7.71"/>；世有邊、世無邊、世有邊無邊、世非有邊非無邊<note n="s7.72"/>；命即是身、命異身異<note n="s7.73"/>；如來死後有、如來死後無、如來死後有無、如來死後非有非無<note n="s7.74"/>。』？」
<p/>諸比丘白佛：「世尊是法根、法眼、法依，……。」如是廣說，次第如上三經。
<sid n="171"/><note n="s7.75"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「何所有故，何所起，何所繫著，何所見我，令諸眾生作如是見、如是說：『世間我常、世間我無常、世間我常無常、世間我非常非無常；我苦常、我苦無常、我苦常無常、我苦非常非無常；世間我自作、世間我他作、世間我自作他作、世間我非自作非他作非自非他無因作；世間我苦自作、世間我苦他作、世
<p/>間我苦自他作、世間我苦非自非他無因作。』？」
<p/>諸比丘白佛：「世尊是法根、法眼、法依，……。」如是廣說，次第如上三經。
<sid n="172"/><note n="s7.76"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「何所有故，何所起，何所繫著，何所見我，令諸眾生作<note n="s7.77"/>如是見、如是說：『若無五欲娛樂，是則見法般涅槃；若離欲<note n="s7.78"/>、惡不善法，有覺、有觀，離生喜樂，入初禪……乃至第四禪，是第一義般涅槃。』？」
<p/>諸比丘白佛：「世尊是法根、法眼、法依，……。」如是廣說，次第如上三經。
<sid n="173"/><note n="s7.79"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「何所有故，何所起，何所繫著，何所見我，令諸眾生作如是見、如是說：『若麁四大色斷壞、無所有，是名我正斷；若復我欲界斷壞、死後<note n="s7.80"/>無所有，是名我正斷；若復我色界死後斷壞、無所有，是名我正斷；若得空入處、識入處、無所有入處、非想非非想入處，我死後斷壞、無所有，是名我正斷。』？」
<p/>諸比丘白佛：「世尊是法根、法眼、法依，……。」如是廣說，次第如上三經。
<sid n="174"/><note n="s7.81"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「若法無常者當斷，斷彼法已，以義饒益，長夜安樂。何法無常？色無常，受、想、行、識無常。」
<p/>佛說此經已，諸比丘聞佛所說，歡喜奉行！
<sid n="175"/><note n="s7.82"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「若過去無常法當斷，斷彼法已，以義饒益，長夜安樂。云何過去無常法？過去色是無常法，過去欲是無常法，彼法當斷。斷彼法已，以義饒益，長夜安樂。受、想、行、識亦復如是。」
<p/>佛說此經已，諸比丘聞佛所說，歡喜奉行！
<p/>如是未來、現在、過去現在、未來現在、過去未來、過去未來現在。
<sid n="176"/></font><note n="s7.83"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「為斷無常法故，當求大師。云何是無常法？謂色是無常法；為斷彼法，當求大師。受、想、行、識亦如是。」
<p/>佛說是<note n="s7.84"/>經已，諸比丘聞佛所說，歡喜奉行！
<p/>如是過去、未來、現在、過去未來、過去現在、未來現在、過去未來<note n="s7.85"/>現在當求大師，八種經如是。種種教隨順、安、廣安、周普安、導、廣導、究竟導、說、廣說、隨順說、第二伴、真知識、同意、愍、悲、崇義、崇安慰、樂、崇觸、崇安隱、欲、精進、方便、廣方便、堪能方便、堅固、強健、勇猛身心<note n="s7.86"/>、勇猛難伏、攝受常學、不放逸修、思惟、念、覺、知<note n="s7.87"/>、明、慧、辯、思量、梵行、如意、念處、正懃、根、力、覺、道、止、觀、念身、正憶念，一一八經<note n="s7.88"/>亦如上說。如斷義，如是知義、盡義、吐義、止義、捨義亦如是。
<sid n="177"/><note n="s7.89"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「猶如有人火燒頭衣，當云何救？」
<p/>比丘白佛言：「世尊！當起增上欲，慇懃方便時救令滅。」
<p/>佛告比丘：「頭衣燒然尚可暫忘，無常盛火應盡除斷滅；為斷無常火故，勤求大師。斷何等無常故勤求大師？謂斷色無常故勤求大師；斷受、想、行、識無常故勤求大師。」
<p/>佛說此經已，諸比丘聞佛所說，歡喜奉行！
<p/>如斷無常，如是過去無常、未來無常、現在無常、過去未來無常、過去現在無常、未來現在無常、過去未來現在無常，如是八種救頭然譬經如上廣說。如求大師，如是求種種教、隨順教，如上廣說。如斷義，如是知義、盡義、吐義、止義、捨義、滅義、沒義亦復如是。
<sid n="178"/><note n="s7.90"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「為斷無常故，當隨修<note n="s7.91"/>內身身觀住。何等法無常？謂色無常；為斷彼故，當隨 *修內身身觀住。如是受、想、行、識無常；為斷彼故，當隨 *修內身身觀住。」
<p/>佛說此經已，諸比丘聞佛所說，歡喜奉行！
<p/>如無常，如是過去色無常，未來色、現在色、過去未來色、過去現在色、未來現在色、過去未來現在色無常，斷彼故，當隨 *修內<note n="s7.92"/>身身觀住。受、想、行、識亦復如是。
<p/>如隨 *修內身身觀住八種，如是外身身觀、內外身身觀、內受受觀、外受受觀、內外受受觀、內心心觀、外心心觀、內外心心觀、內法法觀、外法法觀、內外法法觀住，一一八經亦如上說。
<p/>如斷無常義，修四念處，如是知義、盡義、吐義、止義<note n="s7.93"/>、捨義、滅義、沒義故，隨 *修四念處，亦如上說。
<sid n="179"/><note n="s7.94"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「猶如有人火燒頭衣，當云何救？」
<p/>比丘白佛言：「世尊！當起增上欲，慇懃方便時救令滅。」
<p/>佛告比丘：「頭衣燒然尚可暫忘，無常盛火應盡斷。為斷無常火故，隨修內身身觀住。云何為斷無常火故，隨 *修內身身觀住？謂色無常，為斷彼故，隨修內身身觀住；受、想、行、識無常，為斷彼故，隨修內身身觀住。」廣說……乃至……。
<p/>佛說此經已，諸比丘聞佛所說，歡喜奉行！
<p/>如無常，如是過去無常、未來無常、現在無常、過去未來無常、過去現在無常、未來現在無常、過去未來現在無常，如內身身觀住八經。如是外身身觀八經、內外身身觀八經如上說。
<p/>如身念處二十四經，如是受念處、心念處、法念處二十四經如上說。
<p/>如當斷無常九十六經，如是當知、當吐、當盡、當止、當捨、當滅、當沒，一一九十六經亦如上說。
<sid n="180"/><note n="s7.95"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「猶如有人火燒頭衣，當云何救？」
<p/>比丘白佛言：「世尊！起<note n="s7.96"/>增上欲，慇懃方便時救令滅。」
<p/>佛告比丘：「頭衣燒然尚可暫忘，無常盛火應盡斷。為斷無常火故，已生惡不善法當斷，起欲、精勤、攝心令增長。斷何等無常法故，已生惡不善法為斷故，起欲、方便、攝心增進？謂色無常故，受、想、行、識無常當斷故，已生惡不善法令斷，起欲、方便、攝心增進。」廣說……乃至……。
<p/>佛說此經已，諸比丘聞佛所說，歡喜奉行！
<p/>如無常經，如是過去無常、未來無常、現在無常、過去未來無常、過去現在無常、未來現在無常、過去未來現在無常八經，亦如上說。
<p/>如已生惡不善法當斷故，如是未生惡不善法令不生、未生善法令生、已生善法令增廣故，起欲、方便、攝心增進八經，亦如上說。
<p/>如當斷無常三十二經，如是當知、當吐、當盡、當止、當捨、當滅、當沒，一一三十二經廣說如上。
<sid n="181"/><note n="s7.97"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「猶如有人火燒頭衣，當云何救？」
<p/>比丘白佛言：「世尊<note n="s7.98"/>！當起增上欲，慇懃方便時救令滅。」
<p/>佛告比丘：「頭衣燒燃尚可暫忘，無常盛火當盡斷。為斷無常火故，當修欲定斷<note n="s7.99"/>行成就如意足。當斷何等法無常？謂當斷色無常，當斷受、想、行、識無常故，修欲定 *斷行成就如意足。」如經廣說，乃至……。
<p/>佛說此經已，諸比丘聞佛所說，歡喜奉行！
<p/>如無常，如是過去無常、未來無常、現在無常、過去未來無常、過去現在無常、未來現在無常、過去未來現在無常<note n="s7.100"/>八經，亦如上說。
<p/>如修欲定，如是精進定、意定、思惟定亦如是。如當斷三十二經，如是當知、當吐、當盡、當止、當捨、當滅、當沒，一一三十二經亦如上說。
<sid n="182"/><note n="s7.101"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「猶如有人火燒頭衣，當云何救？」
<p/>比丘白佛言：「世尊！當起增上欲，慇懃方便時救令滅。」
<p/>佛告比丘：「頭衣燒然尚可暫忘，無常盛火當盡斷。為斷無常火故，當修信根。斷何等無常法？謂當斷色無常，當斷受、想、行、識無常故，修信根。」如是廣說，乃至……。
<p/>佛說此經已，諸比丘聞佛所說，歡喜奉行！
<p/>如無常，如是過去無常、未來無常、現在無常、過去未來無常、過去現在無常、未來現在無常、過去未來現在無常，亦如上說。
<p/>如信根八經，如是修精進根、念根、定根、慧根八經，亦如上說。
<p/>如當斷四十經，如是當知、當吐、當盡、當止、當捨、當滅、當沒，四十經亦如上說。
<sid n="183"/><note n="s7.102"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「猶如有人火燒頭衣，當云何救？」
<p/>比丘白佛言：「世尊！當起增上欲，慇懃方便時救令滅。」
<p/>佛告比丘：「頭衣燒然尚可暫忘，無常盛火當盡斷。為斷無常火故，當修信力。斷何等無常故，當修信力？謂斷色無常故，當修信力；斷受、想、行、識無常故，當修信力<note n="s7.103"/>。」如是廣說，乃至……。
<p/>佛說此經已，諸比丘聞佛所說，歡喜奉行！
<p/>如無常，如是過去無常、未來無常、現在無常、過去未來無常、過去現在無常、未來現在無常、過去未來現在無常八經， *亦如上說。
<p/>如信力，如是精進力、念力、定力、慧力，八經亦如上說。
<p/>如當斷四十經，如是當知、當吐、當盡、當止、當捨、當滅、當沒，一一四十經亦如上說。
<sid n="184"/><note n="s7.104"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「猶如有人火燒頭衣，當云何救？」
<p/>比丘白佛言：「世尊！當起增上欲，慇懃方便時救令滅。」
<p/>佛告比丘：「頭衣燒然尚可暫忘，無常盛火當盡斷。為斷無常火故，修念覺分。斷何等法無常故，修念覺分？謂斷色無常，修念覺分；當斷受、想、行、識無常，修念覺分。」如是廣說，乃至……。
<p/>佛說此經已，諸比丘聞佛所說，歡喜奉行！
<p/>如無常，如是過去無常、未來無常、現在無常、過去未來無常、過去現在無常、未來現在無常、過去未來現在無常八經如上說。
<p/>如念覺分八經，如是擇法覺分、精進覺分<note n="s7.105"/>、喜覺分、除覺分、捨覺分、定覺分，一一八經亦如上說。
<p/>如當斷五十六經，如是當知、當吐、當盡、當止、當捨、當滅、當沒，一一五十六經如上說。
<sid n="185"/><note n="s7.106"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「猶如有人火燒頭衣，當云何救？」
<p/>比丘白佛言：「世尊！當起增上欲，慇懃方便時救令滅。」
<p/>佛告比丘：「頭衣燒然尚可暫忘，無常盛火當盡斷。為斷無常火故，當<note n="s7.107"/>修正見。斷何等無常<note n="s7.108"/>火故，當修正見？斷色無常故，當修正見；斷受、想、行、識無常故，當修正見。」如是廣說，乃至……。
<p/>佛說此經已，諸比丘聞佛所說，歡喜奉行！
<p/>如無常，如是過去無常，未來無常，現在無常，過去未來無常、過去現在無常、未來現在無常、過去未來現在無常，亦如上說。
<p/>如正見八經，如是正志、正語、正業、正命、正方便、正念、正定，一一八經亦如上說。
<p/>如當斷六十四經，如是當知、當吐、當盡、當止、當捨、當滅、當沒，一一六十四經亦如上說。
<sid n="186"/><note n="s7.109"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「猶如有人火燒頭衣，當云何救？」
<p/>比丘白佛言：「世尊！當起增上欲，慇懃方便時救令滅。」
<p/>佛告比丘：「頭衣燒然尚可暫忘，無常盛火當盡斷無餘。為斷無常火<note n="s7.110"/>故，當修苦集<note n="s7.111"/>盡道。斷何等無常法故，當修苦 *集盡道？謂斷色無常故，當修苦 *集盡道；斷受、想、行、識無常故，當修苦 *集盡道。」如是廣說，乃至……。
<p/>佛說此經已，諸比丘聞佛所說，歡喜奉行！
<p/>如無常，如是過去無常、未來無常、現在無常、過去未來無常、過去現在無常、未來現在無常、過去未來現在無常，亦如上說。
<p/>如苦 *集盡道八經，如是苦盡道、樂非盡道、樂盡道，一一八經亦如上說。
<p/>如當斷三十二經，如是當知、當吐、當盡、當止、當捨、當滅、當沒，一一三十二經亦如上說。
<sid n="187"/><note n="s7.112"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「猶如有人火燒頭衣，當云何救？」
<p/>比丘白佛言：「世尊！當起增上欲，慇懃方便時救令滅。」
<p/>佛告比丘：「頭衣燒然尚可暫忘，無常盛火當盡<note n="s7.113"/>斷無餘。為斷無常 *火故，當修無貪法句。斷何等法無常故，當修無貪法句？謂當斷色無常故，修無貪法句；斷受、想、行、識無常故，修無貪法句。」如是廣說，乃至……。
<p/>佛說此經已，諸比丘聞佛所說，歡喜奉行！
<p/>如無常，如是過去無常、未來無常、現在無常、過去未來無常、過去現在無常、未來現在無常、過去未來現在無常，亦如上說。
<p/>如當修無貪法句八經，如是無恚、無癡諸句正句法句，一一八經如上說。
<p/>如當斷二十四經，如是當知、當吐、當盡、當止、當捨、當滅、當沒，一一二十四經亦如上說。
<sid n="188"/><note n="s7.114"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「猶如有人火燒頭衣，當云何救？」
<p/>比丘白佛言：「世尊！當起增上欲，慇懃方便時救令滅。」
<p/>佛告比丘：「頭衣燒然尚可暫忘，無常盛火當盡斷。為斷無常 *火故，當修止。斷何等法無常故，當修止？謂斷色無常故，當修止；斷受、想、行、識無常故，當修止。」如是廣說，乃至……。
<p/>佛說此經已，諸比丘聞佛所說，歡喜奉行！
<p/>如無常，如是過去無常、未來無常、現在無常、過去未來無常、過去現在無常、未來現在無常、過去未來現在無常，亦如上說。
<p/>如修止八經，如是修觀八經，亦如上說。
<p/>如當斷十六經，如是當知、當吐、當盡、當止、當捨、當滅、當沒，一一十六經亦如上說。
<p/>「諸所有色，若過去、若未來、若現在，若內、若外，若;麁、若細，若好、若醜，若遠、若近，彼一切非我、非異我、不相在如實知；受、想、行、識亦如是。多聞聖弟子如是正觀者，於色生厭，受、想、行、識生厭；厭已不樂，不樂故解脫，解脫知見：我生已盡，梵行已立，所作已作，自知不受後有。」
<p/>佛說此經已，諸比丘聞佛所說，歡喜奉行！
<p/>「如無常，如是動搖、旋轉、尫瘵、破壞、飄疾、朽敗、危頓、不恒、不安、變易、惱苦、災患、魔邪、魔勢、魔器，如沫、如泡、如芭蕉、如幻。微劣、貪嗜、殺摽、刀劍、疾妬、相殘、損減、衰耗、繫縛、搥打、惡瘡、癰疽、利刺、煩惱、讁罰、陰蓋、過患、處愁、慼、惡知識，苦、空、非我、非我所，怨家連;鏁，非義、非安慰，熱惱、無蔭、無洲、無覆、無依、無護，生法、老法、病法、死法、憂悲法、惱苦法、無力法、羸劣法、不可欲法、誘引法、將養法、有苦法、有殺法、有惱法、有熱法、有相法、有吹法、有取法、深嶮法、難;澁法、不正法、兇暴法、有貪法、有恚法、有癡法、不住法、燒然法、罣閡<note n="s7.115"/>法、災法、集法、滅法、骨聚法、肉段法、執炬法、火坑法，如毒蛇、如夢<note n="s7.116"/>假<note n="s7.117"/>借、如樹果<note n="s7.118"/>、如屠牛者、如殺人者、如觸露、如淹水、如駛流、如織縷、如輪涉<note n="s7.119"/>水、如跳杖<note n="s7.120"/>、如毒瓶、如毒身、如毒華、如毒 *果、煩惱動。如是，比丘<note n="s7.121"/>！乃至斷過去、未來、現在無常，乃至滅沒，當修止觀。
<p/>「斷何等法過去、未來、現在無常，乃至滅沒，修止觀？謂斷色過去、未來、現在無常，乃至滅沒，故修止觀；受、想、行、識亦復如是。
<p/>「是故諸所有色，若過去、若未來、若現在，若內、若外，若;麁、若細，若好、若醜，若遠、若近，彼一切非我、非異我、不相在如實知；受、想、行、識亦復如是。
<p/>「多聞聖弟子如是觀者，於色生厭，於受、想、行、識生厭；厭故不樂，不樂故解脫，解脫知見：我生已盡，梵行已立，所作已作<note n="s7.122"/>，自知不受後有。」
<p/>佛說此經已，諸比丘聞佛所說，歡喜奉行！
<sid n="189"/><note n="s7.123"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「以成就一法故，不復堪任知色無常，知受、想、行、識無常。何等為一法成就？謂貪欲一法成就；不<note n="s7.124"/>堪能知色無常，知受、想、行、識無常。何等一法成就？謂無貪欲成就；無貪欲法者，堪能知色無常，堪能知受、想、行、識無常。」
<p/>佛說此經已，諸比丘聞佛所說，歡喜奉行！
<p/>「如成就不成就，如是知不知、親不親、明不明、識不識、察不察、量不量、覆不覆、種不種、掩不掩、映翳不映<note n="s7.125"/>翳亦如是。
<p/>「如是知，如是識解，受、求、辯<note n="s7.126"/>、獨證，亦復如是。
<p/>「如貪，如是恚、癡、瞋、恨、呰、執、嫉、慳、幻、諂、無;慙、無愧、慢、慢慢、增慢、我慢、增上慢、邪慢、卑慢、憍慢、放逸、矜高、曲偽<note n="s7.127"/>相規、利誘、利惡、欲多、欲常、欲不敬、惡口、惡知識、不忍貪、嗜下<note n="s7.128"/>貪、惡貪，身見、邊見、邪見、見取、戒取、欲愛、瞋恚、睡眠、掉悔、疑、惛悴、蹁;蹮、贔屓<note n="s7.129"/>
<p/>、懶、亂想、不正憶、身濁、不直、不軟、不異、欲覺、恚覺、害覺、親覺<note n="s7.130"/>、國土覺、輕易覺、愛他家覺、愁憂 *惱苦，於此等一一法，乃至映翳，不堪任滅色作證。
<p/>「何等為一法？所謂惱苦；以惱苦映翳故，不堪任於色滅盡作證，不堪任於受、想、行、識滅盡作證。一法不映翳故，堪任於色滅盡作證，堪任於受、想、行、識滅盡作證。
<p/>「何等一法？謂惱苦；此一法不映翳故，堪任於色滅盡作證，堪任於受、想、行、識滅盡作證。」
<p/>佛說此經已，諸比丘聞佛所說，歡喜奉行！
<p/>雜阿含經卷第七
　　六入處誦第二
<sid n="190"/><note n="s8.1"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「當正觀察眼無常，如是觀者，是名正見。正觀故生厭，生<note n="s8.2"/>厭故離喜、離貪，離喜、貪故，我說心正解脫；如是耳、鼻、舌、身、意，離喜、離貪，離喜、貪故，比丘！我說心正解脫。心正解脫者，能自記說：我生已盡，梵行已立，所作已作，自知不受後有。」
<p/>佛說此經已，諸比丘聞佛所說，歡喜奉行！
<p/>如無常，如是苦、空、非我，亦如是說。
<sid n="191"/><note n="s8.3"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「於眼當正思惟、觀察無常。所以者何？於眼正思惟、觀察無常故，於眼欲貪斷；欲貪斷故，我說心正解脫。耳、鼻、舌、身、意，正思惟、觀察故，欲貪斷；欲貪斷者，我說心正解脫。如是，比丘！心正解脫者，能自記說：我生已盡，梵行已立，所作已作，自知不受後有。」
<p/>佛說此經已，諸比丘聞佛所說，歡喜奉行！
<sid n="192"/><note n="s8.4"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「若於眼不識、不知、不斷、不離欲者，不堪任正盡苦；耳、鼻、舌、身、意亦復如是。諸比丘！於眼若識、若知、若斷、若離欲者，堪任正盡苦；於耳、鼻、舌、身、意，若識、若知、若斷、若離欲者，堪任正盡苦。」
<p/>佛說此經已，諸比丘聞佛所說，歡喜奉行！
<sid n="193"/><note n="s8.5"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「於眼若不識、不知、不斷、不離欲者，不堪任越生、老病、死苦；耳、鼻、舌、身、意，不識、不知、不斷、不離欲者，不堪任越生、老、病、死苦。諸比丘！於色若識、若知、若斷、若離欲者，堪任越生、老、病、死苦；於耳、鼻、舌、身、意，若識、若知、若斷、若離欲，堪任越生、老、病、死苦。」
<p/>佛說此經已，諸比丘聞佛所說，歡喜奉行！
<sid n="194"/><note n="s8.6"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「若<note n="s8.7"/>於眼不離欲，心不解脫者，不堪任正盡苦；於耳、鼻、舌、身、意不離欲，心不解脫者，不堪任正盡苦。諸比丘！若於眼<note n="s8.8"/>離欲，心解脫者，彼堪任正盡苦；於耳、鼻、舌、身、意離欲，心解脫者，堪任正盡苦。」
<p/>佛說此經已，諸比丘聞佛所說，歡喜奉行！
<sid n="195"/><note n="s8.9"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「若於眼、色不離欲，心不解脫者，不堪任越生、老、病、死苦；於耳、鼻、舌、身、意不離欲，心不解脫者，不堪任越生、老、病、死苦。諸比丘！若於眼、色離欲，心解脫者，堪任越生、老、病、死苦；於耳、鼻、舌、身、意離欲，心解脫者，堪任越生、老、病、死苦。」
<p/>佛說此經已，諸比丘聞佛所說，歡喜奉行！
<sid n="196"/><note n="s8.10"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「若於眼生喜者，則於苦生喜；若於苦生喜者，我說彼不解脫於苦。於耳、鼻、舌、身、意生喜者，則於苦生喜；於苦生喜者，我說彼不解脫於苦。
<p/>「諸比丘！若於眼不生喜者，則於苦不生喜；於苦不生喜者，我說彼解脫於苦。於耳、鼻、舌、身、意不生喜者，則於苦不生喜；於苦不生喜者，我說彼解脫於苦。」
<p/>佛說此經已，諸比丘聞佛所說，歡喜奉行！
<sid n="197"/><note n="s8.11"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「一切無常。云何一切無常？謂眼無常，若色、眼識、眼觸，若眼觸因緣生受──苦覺、樂覺、不苦不樂覺，彼亦無常；耳、鼻、舌、身、意亦復如是。多聞聖弟子如是觀者，於眼生厭；若色、眼識、眼觸、眼觸因緣生受──苦覺、樂覺、不苦不樂覺<note n="s8.12"/>，於彼生厭。耳、鼻、舌、身、意，聲、香、味、觸、法、意識、意觸，意觸因緣生受──苦覺、樂覺、不苦不樂覺，彼亦生厭；厭故不樂，不樂故解脫，解脫知見：我生已盡，梵行已立，所作已作，自知不受後有。」
<p/>佛說此經已，諸比丘聞佛所說，歡喜奉行！
<p/>如無常經，如是苦、空、無我，亦如是說。
<sid n="198"/><note n="s8.13"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「一切無常<note n="s8.14"/>。云何一切？謂眼無常，若色、眼識、眼觸、眼觸因緣生受──若苦、若樂、不苦不樂，彼亦無常；如是耳、鼻、舌、身、意識，若法、意識、意觸、意觸<note n="s8.15"/>因緣生受──若苦、若樂、不苦不樂，彼亦無常。多聞聖弟子如是觀者，於眼解脫。若色、眼識、眼觸、眼觸<note n="s8.16"/>因緣生受──若苦、若樂、不苦不樂，彼亦解脫；如是耳、鼻、舌、身、意、法、意識、 *意觸、意觸因緣生受──若苦、若樂、不苦不樂，彼亦解脫，我說彼解脫<note n="s8.17"/>生、老、病、死、憂、悲、惱苦<note n="s8.18"/>。」
<p/>佛說此經已，諸比丘聞佛所說，歡喜奉行！
<p/>如說一切無常，如是一切苦<note n="s8.19"/>、一切空<note n="s8.20"/>、一切非我<note n="s8.21"/>、一切虛業法<note n="s8.22"/>、一切破壞法<note n="s8.23"/>、一切生法<note n="s8.24"/>、一切老法<note n="s8.25"/>、一切病法<note n="s8.26"/>、一切死法<note n="s8.27"/>、一切愁憂法<note n="s8.28"/>、一切煩惱法<note n="s8.29"/>、一切集法<note n="s8.30"/>、一切滅法<note n="s8.31"/>、一切知法<note n="s8.32"/>、一切識法<note n="s8.33"/>、一切斷法<note n="s8.34"/>、一切覺法<note n="s8.35"/>、一切作證<note n="s8.36"/>、一切魔、一切魔勢、一切魔器、一切然、一切熾然、一切燒<note n="s8.37"/>，皆如上二經廣說。
<sid n="199"/><note n="s8.38"/>
<p/>如是我聞：
<p/>一時，佛住伽闍尸利沙<note n="s8.39"/>支提，與千比丘俱，皆是舊縈髮婆羅門。
<p/>爾時，世尊為千比丘作三種示現教化。云何為三？神足變化示現、他心示現、教誡示現。
<p/>神足示現者，世尊隨其所應，而示現入禪定正受<note n="s8.40"/>。陵虛<note n="s8.41"/>至東方，作四威儀，行、住、坐、臥；入火三昧，出種種火光，青、黃、赤、白、紅、頗梨色；水火俱現，或身下出火，身上出水；身上出火，身下出水，周圓四方亦復如是。爾時，世尊作種種神變已，於眾中坐，是名神足示現。
<p/>他心示現者，如彼心、如彼意、如彼識，彼應作如是念、不應作如是念、彼應作如是捨、彼應作如是身證住，是名他心示現。
<p/>教誡示現者，如世尊說：「諸比丘！一切燒然。云何一切燒然？謂眼燒然，若色、眼識、眼觸、眼觸因緣生受──若苦、若樂、不苦不樂，彼亦燒然。如是耳、鼻、舌、身、意燒然，若法、意識、意觸、意觸因緣生受──若苦、若樂、不苦不樂，彼亦燒然。以何燒然？貪火燒然、恚火燒然、癡火燒然，生、老、病、死、憂、悲、惱苦火燒然。」
<p/>爾時，千比丘聞佛所說，不起諸漏，心得解脫。佛說此經已，諸比丘聞佛所說，歡喜奉行！
<sid n="200"/><note n="s8.42"/>
<p/>如是我聞：
<p/>一時，佛住王舍城耆闍崛山。
<p/>爾時，尊者羅睺羅<note n="s8.43"/>往詣佛所，稽首佛足，退住一面，白佛言：「世尊！云何知、云何見我內識身及外一切相，令我、我所、我慢使繫著不生<note n="s8.44"/>？」
<p/>爾時，世尊告羅睺羅：「善哉！羅睺羅！能問如來甚深之義。」
<p/>佛告羅睺羅：「眼若過去、若未來、若現在，若內、若外，若;麁、若細，若好、若醜，若遠、若近，彼一切非我、非異我、不相在如實知；耳、鼻、舌、身、意亦復如是。
<p/>「羅睺羅！作如是知、如是見我此識身及外一切相，令我、我所、我慢使繫著不生。羅睺羅！如是我、我所、我慢使繫著不生者，羅睺羅！是名斷愛濁見，正無間等，究竟苦邊。」
<p/>佛說此經已，尊者羅睺羅聞佛所說，歡喜奉行！
<p/>如內入處<note n="s8.45"/>，如是外入處──色、聲、香、味、觸、法<note n="s8.46"/>；眼識，耳、鼻、舌、身、意識<note n="s8.47"/>；眼觸，耳、鼻、舌、身、意觸<note n="s8.48"/>；眼觸生受，耳、鼻、舌、身、意觸生受<note n="s8.49"/>；眼觸生想，耳、鼻、舌、身、意觸生想<note n="s8.50"/>；眼觸生思，耳、鼻、舌、身、意觸生思<note n="s8.51"/>；眼觸生愛，耳、鼻、舌、身、意觸生愛<note n="s8.52"/>，亦如上說。
<sid n="201"/><note n="s8.53"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告羅睺羅：「云何知、云何見，於此識身<note n="s8.54"/>及外一切相，無有我、我所、我慢使繫著<note n="s8.55"/>？」
<p/>羅睺羅白佛言：「世尊是法根、法眼、法依。善哉！世尊！當為諸比丘廣說此義，諸比丘聞已，當受奉行。」
<p/>佛告羅睺羅：「善哉！諦聽！當為汝說。諸所有眼，若過去、若未來、若現在，若內、若外，若;麁、若細，若好、若醜，若遠、若近，彼一切非我、非異我、不相在如實正觀。羅睺羅！耳、鼻、舌、身意亦復如是。
<p/>「羅睺羅！如是知、如是見我此識身及外一切相，我、我所、我慢使繫著不生。羅睺羅！如是比丘越<note n="s8.56"/>於二，離諸相，寂滅解脫。羅睺羅！如是比丘斷諸愛欲，轉去諸結，究竟苦邊。」
<p/>佛說此經已，羅睺羅聞佛所說，歡喜奉行！
<p/>如內入，如是外入……乃至意觸因緣生受，亦如是廣說。
<sid n="202"/><note n="s8.57"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，尊者羅睺羅往詣佛所，稽首佛足，退坐一面，白佛言：「善哉！世尊！為我說法，我聞法已，獨一靜處，專精思惟，不放逸住；獨一靜處，專精思惟，不放逸住已，如是思惟：所以族姓子剃除鬚髮，正信<note n="s8.58"/>、非家、出家學道，修持梵行，見法自知作證：我生已盡，梵行已立，所作已作，自知不受後有。」
<p/>爾時，世尊觀察羅睺羅心解脫慧未熟，未堪任受增上法，問羅睺羅言：「汝以授人五受陰<note n="s8.59"/>未？」
<p/>羅睺羅白佛：「未也，世尊！」
<p/>佛告羅睺羅：「汝當為人演說五受陰。」
<p/>爾時，羅睺羅受佛教已，於異時為人演說五受陰。說已，還詣佛所，稽首佛足，退住一面，白佛言：「世尊！我已為人說五受陰，唯願世尊為我說法！我聞法已，獨一靜處，專精思惟，不放逸住；……乃至自知不受後有。」
<p/>爾時，世尊復觀察羅睺羅心解脫智未熟，不堪任受增上法，問羅睺羅言：「汝為人說六入處<note n="s8.60"/>未？」
<p/>羅睺羅白佛：「未也，世尊！」
<p/>佛告羅睺羅：「汝當為人演說六入處。」
<p/>爾時，羅睺羅於異時為人演<note n="s8.61"/>說六入處。說<note n="s8.62"/>六入處已，來詣佛所，稽首禮足，退住一面，白佛言：「世尊！我已為人演說六入處，唯願世尊為我說法！我聞法已，當獨一靜處，專精思惟，不放逸住；……乃至自知不受後有。」
<p/>爾時，世尊觀察羅睺羅心解脫智未熟，不堪任受增上法，問羅睺羅言：「汝已為人說尼陀那法<note n="s8.63"/>未？」
<p/>羅睺羅白佛言：「未也，世尊！」
<p/>佛告羅睺羅：「汝當為人演說尼陀那法。」
<p/>爾時，羅睺羅於異時為人廣說尼陀那法已，來詣佛所，稽首禮足，退住一面，白<note n="s8.64"/>佛言：「世尊！為我說法，我聞法已，獨一靜處，專精思惟，不放逸住；……乃至自知不受後有。」
<p/>爾時，世尊復觀察羅睺羅心解脫智未熟，……廣說乃至告羅睺羅言：「汝當於上所說諸法，獨於一靜處，專精思惟，觀察其義。」
<p/>爾時，羅睺羅受佛教;勅，如上所聞法、所說法思惟稱量，觀察其義，作是念：此諸法一切皆順趣涅槃、流注涅槃、後住涅槃。爾時，羅睺羅往詣佛所，稽首禮足，退住一面，白佛言：「世尊！我已於如上所聞法、所說法獨一靜處，思惟稱量，觀察其義，知此諸法皆順趣涅槃、流注涅槃、後住涅槃。」
<p/>爾時，世尊觀察羅睺羅心解脫智熟，堪任受增上法<note n="s8.65"/>，告羅睺羅言：「羅睺羅！一切無常。何等法無常？謂眼無常，若色、眼識、眼觸，如上無常廣說。」
<p/>爾時，羅睺羅聞佛所說，歡喜隨喜，禮佛而退。
<p/>爾時，羅睺羅受佛教已，獨一靜處，專精思惟，不放逸住：所以族姓子剃除鬚髮，著袈裟衣，正信、非家、出家學道，純修梵行，乃至見法自知作證：我生已盡，梵行已立，所作已作，自知不受後有，成阿羅漢，心<note n="s8.66"/>善解脫。
<p/>佛說此經已，羅睺羅聞佛所說，歡喜奉行！
<sid n="203"/><note n="s8.67"/>
<p/>如是我聞：
<p/>一時，佛住舍衞國祇樹給孤獨園。
<p/>時，有異比丘來詣佛所，稽首佛足，退住一面，白佛言：「世尊！云何知、云何見次第疾得漏盡？」
<p/>爾時，世尊告彼比丘：「當正觀無常。何等法無常？謂眼無常，若色、眼識、眼觸、眼觸因緣生受──若苦、若樂、不苦不樂，當觀無常；耳、鼻、舌、身、意當觀無常，若法、意識、意觸、意觸因緣生受──若苦、若樂、不苦不樂，彼亦無常。比丘！如是知、如是見次第盡有漏。」
<p/>時，彼比丘聞佛所說，歡喜作禮而去！
<p/>如是比丘所說經，若差別者：「云何知、云何見次第盡<note n="s8.68"/>一切結<note n="s8.69"/>？斷一切縛、斷一切使、斷一切上煩惱、斷一切結<note n="s8.70"/>、斷諸流、斷諸軛<note n="s8.71"/>、斷諸取、斷諸觸、斷諸蓋、斷諸纏<note n="s8.72"/>、斷諸垢、斷諸愛、斷諸意、斷邪見生正見、斷無明生明<note n="s8.73"/>？比丘！如是觀<note n="s8.74"/>眼無常，……乃至如是知、如是見次第無明斷，明生。」
<p/>時，彼比丘聞佛所說歡喜，歡喜已，作禮而去。
<sid n="204"/><note n="s8.75"/>
<p/>如是我聞：
<p/>一時，佛住舍衞國祇樹給孤獨園。
<p/>時，有異比丘往詣佛所，稽首佛足，白佛言：「世尊！云何知、云何見次第我見斷，無我見生？」
<p/>佛告彼比丘：「於眼正觀無常，若色、眼識、眼觸、眼觸因緣生受──若苦、若樂、不苦不樂，彼亦正觀無我；如是乃至意觸因緣生受──若苦、若樂、不苦不樂，彼亦正觀無我。比丘！如是知、如是見次第我見斷，無我見生。」
<p/>時，彼比丘聞佛所說歡喜，歡喜已，作禮而去。
<sid n="205"/><note n="s8.76"/>
<p/>如是我聞：
<p/>一時，佛住毘舍離耆婆拘摩羅藥師菴羅園<note n="s8.77"/>。
<p/>爾時，世尊告諸比丘：「若有比丘能斷一法者，則得正智，能自記說：我生已盡，梵行已立，所作已作，自知不受後有。」
<p/>諸比丘白佛言：「世尊是法根、法眼、法依，唯願演說，諸比丘聞已，當受奉行。」
<p/>佛告諸比丘：「諦聽！善思！當為汝說。諸比丘！云何一法斷故，……乃至不受後有？所謂無明，離欲明生，得正智，能自記說：我生已盡，梵行已立，所作已作，自知不受後有。」
<p/>時，有異比丘從座<note n="s8.78"/>起，整衣服，偏袒右肩，為佛作禮，右膝著地，合掌白佛言：「世尊！云何知、云何見無明，離欲明生？」
<p/>佛告比丘：「當正觀察眼無常，若色、眼識、眼觸、眼觸因緣生受──若苦、若樂、不苦不樂，彼亦正觀無常；耳、鼻、舌、身、意亦復如是。比丘！如是知、如是見無明，離欲明生。」
<p/>佛說此經已，諸比丘聞佛所說，歡喜奉行！
<sid n="206"/><note n="s8.79"/>
<p/>如是我聞：
<p/>一時，佛住毘舍離耆婆拘摩羅藥師菴羅園。
<p/>爾時，世尊告尊者阿難：「於眼當如實知、如實見，若眼、眼色、眼識、眼觸、眼觸因緣生受──若苦、若樂、不苦不樂，彼亦如實知、如實見；耳、鼻、舌、身、意亦復如是。彼如實知、如實見已，於眼生厭，若色、眼識、眼觸、眼觸因緣生受──若苦、若樂、不苦不樂，彼亦生厭；耳、鼻、舌、身、意亦復如是。厭已不樂，不樂已解脫，解脫知見：我生已盡，梵行已立，所作已作，自知不受後有。」
<p/>佛說此經已，諸比丘聞佛所說，歡喜奉行！
<sid n="207"/><note n="s8.80"/>
<p/>如是我聞：
<p/>一時，佛住毘舍離耆婆拘摩羅藥師菴羅園。
<p/>爾時，世尊說一切優陀那<note n="s8.81"/>偈已，告尊者阿難：「眼無常、苦、變易、異分法，若色、眼識、眼觸、眼觸因緣生受──若苦、若樂、不苦不樂，彼亦無常苦、變易、異分法；耳、鼻、舌、身、意亦復如是。多聞聖弟子如是觀者，於眼得解脫；若色、眼識、眼觸、眼觸因緣生受，……彼亦解脫。耳、鼻、舌、身、意法、意識、意觸、意觸因緣生受──若苦、若樂、不苦不樂，彼解脫，我說彼解脫生、老、病、死、憂、悲、惱苦。」
<p/>佛說此經已，尊者阿難聞佛所說，歡喜奉行！
<sid n="208"/><note n="s8.82"/>
<p/>如是我聞：
<p/>一時，佛住毘舍離城耆婆拘摩羅藥師菴羅園。
<p/>爾時，世尊告諸比丘：「當勤方便禪思，內寂其心。所以者何？比丘！方便禪思，內寂其心，如是如實知顯現。於何如實知顯現<note n="s8.83"/>？於眼如實知顯現，若色、眼識、眼觸、眼觸因緣生受──若苦、若樂、不苦不樂，彼亦如實知顯現；耳、鼻、舌、身、意亦復如是。此諸法無常有為，亦如是如實知顯現。」
<p/>佛說此經已，諸比丘聞佛所說，歡喜奉行！
<sid n="209"/><note n="s8.84"/>
<p/>如是我聞：
<p/>一時，佛住毘舍離耆婆拘摩羅藥師菴羅園。
<p/>爾時，世尊告諸比丘：「當修無量三摩提<note n="s8.85"/>，精勤繫念。所以者何？修無量三摩提，精勤繫念已，則如實顯現。於何如實顯現？於眼如實顯現。如是廣說，……乃至此諸法無常有為，此如實顯現。」
<p/>佛說此經已，諸比丘聞佛所說，歡喜奉行！
<sid n="210"/><note n="s8.86"/>
<p/>如是我聞：
<p/>一時，佛住毘舍離耆婆拘摩羅藥師菴羅園。
<p/>爾時，世尊告諸比丘：「過去、未來眼無常，況現在眼！多聞聖弟子如是觀者，不顧過去眼，不欣未來眼，於現在眼厭、不樂、離欲、向厭；耳、鼻、舌、身、意亦復如是。」
<p/>佛說此經已，諸比丘聞佛所說，歡喜奉行！
<p/>如無常，苦、空、無我，亦如是說。
<p/>如內入處四經，如是外入處，色、聲、香、味、觸、法四經、內外入處四經，亦如是說。
<sid n="211"/><note n="s8.87"/>
<p/>如是我聞：
<p/>一時，佛住毘舍離耆婆拘摩羅藥師菴羅園。
<p/>爾時，世尊告諸比丘：「有六觸入處。云何為六？眼觸入處，耳、鼻、舌、身、意觸入處。沙門、婆羅門於此六觸入處集、滅、味、患、離不如實知，當知是沙門、婆羅門去我法、律遠，如虛空與地。」
<p/>時，有異比丘從坐起，整衣服，為佛作禮，合掌白佛言：「我具足如實知此六觸入處集、滅、味、患、離。」
<p/>佛告比丘：「我今問汝，汝隨問答我。比丘！汝見眼觸入處是我、異我、相在不？」
<p/>答言：「不也，世尊！」
<p/>佛告比丘：「善哉！善哉！於此眼觸入處非我、非異我、不相在，如實知見者，不起諸漏、心不染著、心得解脫，是名初觸入處已斷、已知，斷其根本，如截多羅樹頭，於未來法永不復起，所謂眼識及色。汝見耳、鼻、舌、身、意觸入處是我、異我、相在不？」
<p/>答言：「不也，世尊！」
<p/>佛告比丘：「善哉！善哉！於耳、鼻、舌、身、意觸入處非我、非異我、不相在，作如是如實知見者，不起諸漏、心不染著、心<note n="s8.88"/>得解脫，是名比丘六觸入<note n="s8.89"/>處已斷、已知，斷其根本，如截多羅樹頭，於未來世欲不復生，謂意識法。」
<p/>佛說此經已，諸比丘聞佛所說，歡喜奉行！
<sid n="212"/><note n="s8.90"/>
<p/>如是我聞：
<p/>一時，佛住毘舍離耆婆拘摩羅藥師菴羅園。
<p/>爾時，世尊告諸比丘：「莫樂莫苦！所以者何？有六觸入處地獄<note n="s8.91"/>，眾生生彼地獄中者，眼所見不可愛色、不見可愛色，見不可念色、不見可念色，見不善色、不見善色，以是因緣故，一向受憂苦；耳聲、鼻香、舌味、身觸、意識法，見不可愛、不見可愛，見不可念、不見可念，見不善法、不見善法，以是因緣故，長受憂苦。
<p/>「諸比丘！有六觸入處天<note n="s8.92"/>，有眾生生彼處者，眼見可愛、不見不可愛，見可念色、非不可念色，見善色、非不善色，以是因緣故，一向長受喜樂；耳聲、鼻香、舌味、身觸、意所識法，可愛非不可愛、可念非不可念、善<note n="s8.93"/>非不善。」
<p/>佛說此經已，諸比丘聞佛所說，歡喜奉行！
<sid n="213"/><note n="s8.94"/>
<p/>如是我聞：
<p/>一時，佛住毘舍離耆婆拘摩羅藥師菴羅園。
<p/>爾時，世尊告諸比丘：「我昔未成正覺時，獨一靜處，禪思思惟：自心多向何處觀察？自心多逐過去五欲<note n="s8.95"/>功德，少逐現在五欲功德，逐未來世轉復微少；我觀多逐過去五<note n="s8.96"/>欲心已，極生方便，精勤自護，不復令隨過去五欲功德。
<p/>「我以是精勤自護故，漸漸近阿耨多羅三藐三菩提。汝等諸比丘亦復多逐過去五欲功德，現在、未來亦復微少；汝今亦當以心多逐過去五欲功德故，增加自護，亦當不久得盡諸漏，無漏心解脫、慧解脫，現法自知作證：我生已盡，梵行已立，所作已作，自知不受後有。
<p/>「所以者何？眼見色因緣生內受──若苦、若樂、不苦不樂；耳、鼻、舌、身、意法因緣生內受──若苦、若樂、不苦不樂。是故，比丘！於彼入處當覺知，若眼滅，色想則離；耳、鼻、舌、身、意滅，法想則離。」
<p/>佛說當覺六入處，言已，入室坐禪。時，有眾多比丘，世尊去後，作此論議<note n="s8.97"/>：「世尊為我等略說法要，不廣分別，而入室坐禪。世尊說言：『當覺六入處，若彼眼滅，色想則離；耳、鼻、舌、身、意滅，法想則離。』我等今日於世尊略說法中猶故不解，今此眾中，誰有慧力，能為我等於世尊略說法中，廣為我等演說其義？」
<p/>復作是念：唯有尊者阿難，常侍世尊，常為大師之所讚歎，聰慧梵行。唯有尊者阿難堪能為我等於世尊略說法中演說其義，我等今日皆共往詣尊者阿難所，問其要義，如阿難所說，悉當奉持。
<p/>爾時，眾多比丘往詣尊者阿難所，共相問訊已，於一面坐，白尊者阿難言：「尊者！當知世尊為我等略說法要。」如上所說，具問阿難：「當為我等廣說其義！」
<p/>尊者阿難語諸比丘：「諦聽！善思！於世尊略說法中，當為汝等廣說其義。世尊略說者，;卽是滅六入處，有餘當<note n="s8.98"/>說故。言眼處滅，色想則離；耳、鼻、舌、身、意入處滅，法想則離。世尊略說此法已，入室坐禪，我今已為汝等分別說義。」
<p/>尊者阿難說此義已，諸比丘聞其所說，歡喜奉行！
<sid n="214"/><note n="s8.99"/>
<p/>如是我聞：
<p/>一時，佛住舍衞國祇樹給孤獨園<note n="s8.100"/>。
<p/>爾時，世尊告諸比丘：「我不為一切比丘說不放逸行，亦非不為一切比丘說不放逸行。
<p/>「不向何等像類<note n="s8.101"/>比丘說不放逸行？若比丘得阿羅漢，盡諸有漏，離諸重擔，逮得己利，盡諸有結，心正解脫，如是像類比丘，我不為說不放逸行。所以者何？彼諸比丘已作不放逸故，不復堪能作放逸事；我今見彼諸尊者得不放逸果，是故不為彼說不放逸行。
<p/>「為何等像類比丘說不放逸行？若諸比丘在學地<note n="s8.102"/>者，未得心意增上安隱，向涅槃住，如是像類比丘，我為其說不放逸行。所以者何？以彼比丘習學諸根，心樂隨順資生之具，親近善友，不久當得盡諸有漏，無漏心解脫、慧解脫，現法自知作證：我生已盡，梵行已立，所作已作，自知不受後有。所以者何？彼眼識所可愛樂、染著之色，彼比丘見已，不喜、不讚歎、不染、不繫著住；以不喜、不讚歎、不染、不著住故，專精勝進，身心止息，心安極住不忘，常定一心，無量法喜，但逮得第一三昧正受，終不退減<note n="s8.103"/>隨於眼色；於耳、鼻、舌、身、意識法亦復如是。」
<p/>佛說此經已，諸比丘聞佛所說，歡喜奉行！
<sid n="215"/><note n="s8.104"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「當為汝等演說二法，諦聽！善思！何等為二？眼、色為二，耳聲、鼻香、舌味、身觸、意法為二，是名二<note n="s8.105"/>法。
<p/>「若有沙門、婆羅門作如是說：『是非二者，沙門瞿曇所說二法，此非為二。』彼自以意說二法者，但有言說，問<note n="s8.106"/>已不知，增其疑惑，以非其境界故。
<p/>「所以者何？緣眼、色，眼識生，三事和合觸，緣<note n="s8.107"/>觸生受──若苦、若樂、不苦不樂。若於此受集、受滅、受味、受患、受離不如實知者，種貪欲身觸、種瞋恚身觸、種戒取身觸、種我見身觸，亦種殖<note n="s8.108"/>增長諸惡不善法，如是純大苦聚<note n="s8.109"/>皆從集生；如是耳、鼻、舌、身、意、法，緣生意識，三事和合觸，廣說如上。
<p/>「復次，眼緣色，生眼識，三事和合觸，觸緣受──若苦、若樂、不苦不樂，於此諸受集、滅、味、患、離如是知；如是知已，不種貪欲身觸、不種瞋恚身觸、不種戒取身觸、不種我見身觸、不種諸惡不善法，如是諸惡不善法滅，純大苦聚滅；耳、鼻、舌、身、意法亦復如是。」
<p/>佛說此經已，諸比丘聞佛所說，歡喜奉行！
<sid n="216"/><note n="s8.110"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有二因緣生識。何等為二？謂眼色、耳聲、鼻香、舌味、身觸、意法。如是廣說……乃至非其境界故。所以者何？眼、色因緣生眼識，彼無常、有為、心緣生；若色<note n="s8.111"/>、眼、識，無常、有為、心緣生，此三法和合觸，觸已受，受已思，思已想，此等諸法無常、有為、心緣生<note n="s8.112"/>，所謂觸、想、思。耳、鼻、舌、身、意亦復如是。」
<p/>佛說此經已，諸比丘聞佛所說，歡喜奉行！
<sid n="217"/><note n="s8.113"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，尊者富留那<note n="s8.114"/>比丘往詣佛所，稽首佛足，退住一面，白佛言：「世尊說現法、說滅熾然、說不待時、說正向、說卽此見、說緣自覺。世尊！云何為現法……乃至緣自覺？」
<p/>佛告富留那：「善哉！富留那！能作此問。富留那！諦聽！善思！當為汝說<note n="s8.115"/>。富留那比丘！眼見色已，覺知色、覺知色貪──我此內有眼識色貪，我此內有眼識色貪如實知。富留那！若眼見色已，覺知色、覺知色貪──我此內有眼識色貪如實知者，是名現見法。
<p/>「云何滅熾然？云何不待時？云何正向？云何卽此見？云何緣自覺？富留那比丘！眼見色已，覺知色，不起色貪覺──我有內眼識色貪，不起色貪覺如實知。若富留那比丘！眼見色已，覺知色<note n="s8.116"/>，不起色貪覺；如實知色，不起色貪覺如實知，是名滅熾然、不待時、正向、卽此見、緣自覺。耳、鼻、舌、身、意亦復如是。」
<p/>佛說此經已，富留那比丘聞佛所說，歡喜奉行！
<sid n="218"/><note n="s8.117"/>
<p/>如是我聞：
<p/>一時，佛在<note n="s8.118"/>舍衛國祇樹給孤獨園。
<p/>爾時，世尊告諸比丘：「言大海者，愚夫所說，非聖所說，此大海<note n="s8.119"/>小水耳。云何聖所說海？謂眼識色已，愛念、染<note n="s8.120"/>著，貪樂身、口、意業，是名為海。一切世間阿修羅眾……乃至天、人，悉於其中貪樂沈沒，如狗肚<note n="s8.121"/>藏，如亂草蘊，此世、他世絞結纏鏁<note n="s8.122"/>，亦復如是。耳識聲、鼻識香、舌識味、身識觸，此世、他世絞結纏鏁，亦復如是。」
<p/>佛說此經已，諸比丘聞佛所說，歡喜奉行！
<p/>如身、口、意業，如是貪、恚、癡、老、病、死，亦如是說。如五根三經、六根三經，亦如是說。
<sid n="219"/><note n="s8.123"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「所謂海者，世間愚夫所說，非聖所說，大海<note n="s8.124"/>小水耳。眼是人大海，彼色為濤波，若能堪忍<note n="s8.125"/>色濤波者，得度眼大海竟，於濤波迴<note n="s8.126"/>澓<note n="s8.127"/>諸水、惡蟲、羅剎女鬼；耳、鼻、舌、身、意是人大海，聲、香、味、觸、法為濤波，若堪忍彼法濤波，得度於意海竟，於濤波 *迴澓惡蟲、羅剎女鬼。」
<p/>爾時，世尊以偈頌曰：
<p/>「大海巨濤波，惡蟲羅剎怖；
<p/>難度而能度，集離永無餘。
<p/>能斷一切苦，不復受餘有；
<p/>永之般涅槃，不復還放逸。」
<p/>佛說此經已，諸比丘聞佛所說，歡喜奉行！
<sid n="220"/><note n="s8.128"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「我今當為汝等說苦集道跡、苦滅道跡<note n="s8.129"/>。諦聽！善思！當為汝說。
<p/>「云何苦集道跡？緣眼、色，生眼識<note n="s8.130"/>，三事和合觸；緣觸受，緣受愛，緣愛取，緣取有，緣有生，緣生老、病、死、憂、悲、惱苦集。如是，耳、鼻、舌、身、意亦復如是，是名苦集道跡。
<p/>「云何苦滅道跡？緣眼、色，生眼識，三事和合觸；觸滅則受滅，受滅則愛滅，愛滅則取滅，取滅則有滅，有滅則生滅，生滅則老、病、死、憂、悲、惱苦<note n="s8.131"/>滅，如是純大苦聚滅。耳、鼻、舌、身、意亦如是說，是名苦滅道跡。」
<p/>佛說此經已，諸比丘聞佛所說，歡喜奉行！
<sid n="221"/><note n="s8.132"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「我今當說涅槃道跡。云何為涅槃道跡？謂觀察眼無常，若色、眼識、眼觸因緣生受──內覺若苦、若樂、不苦不樂，彼亦無常；耳、鼻、舌、身、意亦復如是，是名涅槃道跡。」
<p/>佛說此經已，諸比丘聞佛所說，歡喜奉行！
<sid n="222"/><note n="s8.133"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「有似趣涅槃道跡<note n="s8.134"/>。云何為似趣涅槃道跡？觀察眼非我，若色、眼識、眼觸因緣生受──若內覺若苦、若樂、不苦不樂，彼亦觀察無常；耳、鼻、舌、身、意亦復如是，是名似趣涅槃道跡。」
<p/>佛說此經已，諸比丘聞佛所說，歡喜奉行！
<sid n="223"/><note n="s8.135"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「有趣一切取道跡。云何為趣一切取道跡？緣眼、色，生眼識，三事和合觸；觸緣受，受緣愛，愛緣取，取所取故。耳、鼻、舌、身、意亦復如是，取所取故，是名趣一切取道跡。
<p/>「云何斷一切取道跡？緣眼、色，生眼識，三事和合觸；觸滅則受滅，受滅則愛滅，愛滅則取滅；如是知耳、鼻、舌、身、意亦復如是。」
<p/>佛說此經已，諸比丘聞佛所說，歡喜奉行！
<sid n="224"/><note n="s8.136"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「當知一切知法、一切識法。諦聽！善思！當為汝說。
<p/>「云何一切知法、一切識法？諸比丘！眼是知法、識法，若色、眼識、眼觸、眼觸因緣生受──內覺若苦、若樂、不苦不樂，彼一切是知法、識法；耳、鼻、舌、身、意亦復如是。」
<p/>佛說此經已，諸比丘聞佛所說，歡喜奉行！
<sid n="225"/><note n="s8.137"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「我不說一法不知、不識而得究竟苦邊。云何不說一法不知、不識而得究竟苦邊？謂不說於眼不知、不識而得究竟苦邊。若色、眼識、眼觸、眼觸因緣生受──內覺若苦、若樂、不苦不樂亦復不說，不知不見而得究竟苦邊；耳、鼻、舌、身、意亦復如是。」
<p/>佛說此經已，諸比丘聞佛所說，歡喜奉行！
<sid n="226"/><note n="s8.138"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「一切欲法應當斷。云何一切欲法應當斷？謂眼是一切欲法應當斷，若色、眼識、眼觸、眼觸因緣生受──內覺若苦、若樂、不苦不樂，彼一切欲法應當斷；耳、鼻、舌、身、意亦復如是。」
<p/>佛說此經已，諸比丘聞佛所說，歡喜奉行！
<sid n="227"/><note n="s8.139"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「我不說一法不知、不斷而究竟苦邊。云何不說一法不知、不斷而究竟苦邊？謂不說眼不知、不斷而究竟苦邊，若色、眼識、眼觸、眼觸因緣生受──內覺若苦、若樂、不苦不樂，彼一切不說不知、不斷而究竟苦邊；耳、鼻、舌、身、意亦復如是。」
<p/>佛說此經已，諸比丘聞佛所說，歡喜奉行！
<sid n="228"/><note n="s8.140"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「我今當說斷一切計。諦聽！善思！當為汝說。
<p/>「云何不計？謂不計我見色，不計眼我所，不計相屬<note n="s8.141"/>，若色、眼識、眼觸、眼觸因緣生受──內覺若苦、若樂、不苦不樂，彼亦不計樂我、我所，不計樂、相樂<note n="s8.142"/>；不計耳、鼻、舌、身、意亦復如是。
<p/>「如是不計者，於諸世間常無所取；無所取故，無所著；無所著故，自覺涅槃；我生已盡，梵行已立，所作已作，自知不受後有。」
<p/>佛說此經已，諸比丘聞佛所說，歡喜奉行！
<p/>如上所說，眼等不計，一切事不計亦如是。
<sid n="229"/><note n="s8.143"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「計者是病，計者是癰，計者是刺，如來以不計住故，離病、離癰、離刺。
<p/>「是故，比丘欲求不計住，離病、離癰、離刺者，彼比丘莫計眼我、我所，莫計眼相屬，莫計色、眼識、眼觸、眼觸因緣生受──內覺若苦、若樂、不苦不樂，彼亦莫計是我、我所、相在；耳、鼻、舌、身、意亦復如是。
<p/>「比丘！如是不計者，則<note n="s8.144"/>無所取；無所取故，無所著；無所著故，自覺涅槃；我生已盡，梵行已立，所作已作，自知不受後有。」
<p/>佛說此經已，諸比丘聞佛所說，歡喜奉行！
<p/>如眼等所說，餘一一事亦如是。
<sid n="230"/><note n="s8.145"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「我今當說增長法、損<note n="s8.146"/>滅法。云何增長法？謂緣眼、色，生眼識，三事和合觸，觸緣<note n="s8.147"/>受……廣說乃至純大苦聚集，是名增長法；耳、鼻、舌、身、意亦復如是，是名增長法。
<p/>「云何 *損滅法？緣眼、色，生眼識，三事和合觸，觸滅則受滅……廣說乃至純大苦聚滅；耳、鼻、舌、身、意亦復如是，是名損滅<note n="s8.148"/>法。」
<p/>佛說此經已，諸比丘聞佛所說，歡喜奉行！
<p/>如增長、損 *滅，如是起法、處變易法、集法、滅法，亦如上說。
<sid n="231"/><note n="s8.149"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「我今當說有漏、無漏法。云何有漏法？謂眼色、眼識、眼觸、眼觸因緣生受──內覺若苦、若樂、不苦不樂；耳、鼻、舌、身、意法、意識、意觸、意觸因緣生受──內覺若苦、若樂、不苦不樂，世俗者，是名有漏法。
<p/>「云何無漏法？謂出世間意，若法、若<note n="s8.150"/>意識、意觸、意觸因緣生受──內覺若苦、若樂、不苦不樂，出世間者，是名無漏法。」
<p/>佛說此經已，諸比丘聞佛所說，歡喜奉行！
<p/>雜阿含經卷第八
<sid n="232"/><note n="s9.1"/>
<p/>如是我聞：
<p/>一時，佛住舍衞國祇樹給孤獨園。
<p/>時，有比丘名三彌離提，往詣佛所，稽首佛足，退坐一面，白佛言：「世尊！所謂世間<note n="s9.2"/>者，云何名世間？」
<p/>佛告三彌離提：「謂眼、色、眼識、眼觸、眼觸因緣生受──內覺若苦、若樂、不苦不樂；耳、鼻、舌、身、意、法、意識、意觸、意觸因緣生受──內覺若苦、若樂、不苦不樂，是名世間。所以者何？六入處集則觸集，……如是乃至純大苦聚集。
<p/>「三彌離提！若無彼眼、無色、無眼識、無眼觸、無眼觸因緣生受──內覺若苦、若樂、不苦不樂；無耳、鼻、舌、身、意、法、意識、意觸、意觸因緣生受──內覺若苦、若樂、若不苦不樂者，則無世間，亦不施設世間。所以者何？六入處滅則觸滅，……如是乃至純大苦聚滅故。」
<p/>佛說此經已，諸比丘聞佛所說，歡喜奉行！
<p/>如世間，如是眾生、如是魔，亦如是說<note n="s9.3"/>。
<sid n="233"/><note n="s9.4"/>
<p/>如是我聞：
<p/>一時，佛住舍衞國祇樹給孤獨園。
<p/>時，有比丘名三彌離提，往詣佛所，稽首佛足，退坐一面，白佛言：「世尊！所謂世間者，云何名世間？」
<p/>佛告三彌離提：「危脆敗壞，是名世間。云何危脆敗壞？三彌離提！眼是危脆敗壞法，若色、眼識、眼觸、眼觸因緣生受──內覺若苦、若樂、不苦不樂，彼一切亦是危脆敗壞；耳、鼻、舌、身、意亦復如是。是說危脆敗壞法，名為世間。」
<p/>佛說此經已，三彌離提比丘聞佛所說，歡喜奉行！
<sid n="234"/><note n="s9.5"/>
<p/>如是我聞：
<p/>一時，佛住舍衞國祇樹給孤獨園。
<p/>時，有比丘名三彌離提，往詣佛所，稽首佛足，退坐一面，白佛言：「世尊！所謂世間空，云何名為世間空？」
<p/>佛告三彌離提：「眼空，常、恒、不變易法空，我所空<note n="s9.6"/>。所以者何？此性自爾。若色、眼識、眼觸、眼觸因緣生受──若苦、若樂、不苦不樂，彼亦空，常、恒、不變易法空，我所空。所以者何？此性自爾；耳、鼻、舌、身、意亦復如是，是名空世間。」
<p/>佛說此經已，三彌離提比丘聞佛所說，歡喜奉行！
<sid n="235"/><note n="s9.7"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「我今當說世間、世間<note n="s9.8"/>集、世間滅、世間滅道跡。諦聽！善思！
<p/>「云何為世間？謂六內入處。云何六？眼內入處，耳、鼻、舌、身、意內入處。
<p/>「云何世間集？謂當來有愛、喜、貪俱，彼彼集著。
<p/>「云何世間滅？謂當來有愛、喜、貪俱，彼彼集著無餘斷，已捨、已吐、已盡、離欲、滅、止、沒。
<p/>「云何世間滅道跡？謂八聖道──正見、正志、正語、正業、正命、正方便、正念、正定。」
<p/>佛說此經已，諸比丘聞佛所說，歡喜奉行！
<sid n="236"/><note n="s9.9"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「我不說有人行到世界邊者，我亦不說不行到世界邊而究竟苦邊者。」如是說已，入室坐禪。
<p/>時，眾多比丘，世尊去後，即共議言：「世尊向者略說法言：『我不說有人行到世界邊者，我亦不說不行到世界邊而得究竟苦邊者。』如是說已，入室坐禪。我等今於世尊略說法中未解其義，是中諸尊，誰有堪能於世尊略說法中，廣為我等說其義者？」
<p/>復作是言：「唯有尊者阿難，聰慧總持，而常給侍世尊左右，世尊讚歎多聞梵行，堪為我等於世尊略說法中廣說其義。今當往詣尊者阿難所，請求令說。」
<p/>時，眾多比丘往詣尊者阿難所，共相問訊已，於一面坐，具以上事廣問阿難。
<p/>爾時，阿難告諸比丘：「諦聽！善思！今當為說。若世間、世間名、世間覺、世間言辭、世間語說，此等皆入世間數。諸尊！謂眼是世間、世間名、世間覺、世間言辭、世間語說，是等悉入世間數；耳、鼻、舌、身、意亦復如是。多聞聖弟子於六入處集、滅、味、患、離如實知，是名聖弟子到世界邊、知世間、世間所重、度世間。」
<p/>爾時，尊者阿難復說偈言：
<p/>「非是遊<note n="s9.10"/>步者，能到世界邊；
<p/>不到世界邊，不能免眾苦。
<p/>是故牟尼尊，名知世間者；
<p/>能到世界邊，諸梵行已立。
<p/>世界邊唯有，正智能諦了；
<p/>覺慧達世間，故說度彼岸。
<p/>「如是，諸尊！向者世尊略說法已，入室坐禪，我今為汝分別廣說。」
<p/>尊者阿難說是法已，眾多比丘聞其所說，歡喜奉行！
<sid n="237"/><note n="s9.11"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有師、有近住弟子，則苦獨住；無師、無近住弟子，則樂獨住。
<p/>「云何有師、有近住弟子，則苦獨住？緣眼、色，生惡不善覺，貪、恚、癡俱，若彼比丘行此法者，是名有師；若於此邊住者，是名近住弟子。耳、鼻、舌、身、意亦復如是。如是有師、有近住弟子，常苦獨住。
<p/>「云何無師、無近住弟子，常樂獨住<note n="s9.12"/>？緣眼、色，生惡不善覺，貪、恚、癡俱，彼比丘不行，是名無師；不依彼住，是名無近住弟子；是名無師、無近住弟子，常樂獨住。若彼比丘無師、無近住弟子者，我說彼得梵行福。所以者何？無師、無近住弟子，比丘於我建立梵行，能正盡苦，究竟苦集。」
<p/>佛說此經已，諸比丘聞佛所說，歡喜奉行！
<sid n="238"/><note n="s9.13"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，尊者舍利弗晨朝著衣持鉢，入舍衛城乞食，乞食已，還精舍，舉衣鉢，洗足已，持尼師檀<note n="s9.14"/>，入林中，晝日坐禪。時，舍利弗從禪覺，詣世尊所，稽首禮足，退坐一面。
<p/>爾時，佛告舍利弗：「汝從何來？」
<p/>舍利弗答言：「世尊！從林中晝日坐禪來。」
<p/>佛告舍利弗：「今入何等禪住？」
<p/>舍利弗白佛言：「世尊！我今於林中入空三昧禪住。」
<p/>佛告舍利弗：「善哉！善哉！舍利弗！汝今入上座<note n="s9.15"/>禪住而坐禪；若諸比丘欲入上座禪者，當如是學。
<p/>「若入城時、若行乞食時、若出城時，當作是思惟：我今眼見色，頗起欲、恩愛、愛念著不？
<p/>「舍利弗！比丘作如是觀時，若眼識於色有愛念染著者，彼比丘為斷惡不善故，當勤欲方便，堪能繫念修學。譬如有人，火燒頭衣，為盡滅故，當起增上方便，勤教令滅；彼比丘亦復如是，當起增上勤欲方便，繫念修學。
<p/>「若比丘觀察時，若於道路、若聚落中行乞食、若出聚落，於其中間，眼識於色，無有愛念染著者，彼比丘願以此喜樂善根，日夜精勤，繫念修習，是名比丘於行、住、坐、臥淨除乞食。是故此經名清淨乞食住。」
<p/>佛說此經已，尊者舍利弗聞佛所說，歡喜奉行！
<sid n="239"/><note n="s9.16"/>
<p/>如是我聞：
<p/>一時，佛住毘舍離獼猴池側重閣講堂。
<p/>時，有長者名郁瞿婁<note n="s9.17"/>，往詣佛所，稽首佛足，退坐一面，白佛言：「世尊！何故有一比丘見法<note n="s9.18"/>般涅槃<note n="s9.19"/>？何故比丘不得見法般涅槃？」
<p/>佛告長者：「若有比丘眼識於色，愛念染著；以愛念染著故，常依於識；為彼縛故，若彼取故，不得見法般涅槃。耳、鼻、舌、身、意識法亦復如是。
<p/>「若比丘眼識於色，不愛樂染著；不愛樂染著者，不依於識；不觸、不著、不取故，此諸比丘得見法般涅槃。耳、鼻、舌、身、意識法亦復如是。
<p/>「是故，長者！有比丘得見法般涅槃者，有不得見法般涅槃者。」
<p/>如長者所問經，如是阿難所問經及佛自為諸比丘所說經，亦如上說。
<sid n="240"/><note n="s9.20"/>
<p/>如是我聞：
<p/>一時，佛住毘舍離獼猴池側重閣講堂。
<p/>時，有異比丘往詣佛所，稽首佛足，退坐一面，白佛言：「世尊！何因何緣眼識生？何因何緣耳、鼻、舌、身、意識生？」
<p/>佛告比丘：「眼因緣色，眼識生。所以者何？若眼識生，一切眼色因緣故；耳聲因緣、鼻香因緣、舌味因緣、身觸因緣<note n="s9.21"/>、意法因緣意識生。所以者何？諸所有意識，彼一切皆意法因緣生故，是名比丘眼識因緣生……乃至意識因緣生。」
<p/>時，彼比丘聞佛所說，歡喜隨喜，作禮而去。
<sid n="241"/><note n="s9.22"/>
<p/>如是我聞：
<p/>一時，佛住毘舍離獼猴池側重閣講堂。
<p/>爾時，世尊告諸比丘：「我今當說結所繫法<note n="s9.23"/>及結法。云何結所繫法？眼色、耳聲、鼻香、舌味、身觸、意法，是名結所繫法。云何結法？謂欲貪，是名結法。」
<p/>佛說此經已，諸比丘聞佛所說，歡喜奉行！
<sid n="242"/><note n="s9.24"/>
<p/>如是我聞：
<p/>一時，佛住毘舍離獼猴池側重閣講堂。
<p/>爾時，世尊告諸比丘：「我今當說所取法及取法。云何所取法？眼色、耳聲、鼻香、舌味、身觸、意法，是名所取法。云何取法？謂欲貪，是名取法。」
<p/>佛說此經已，諸比丘聞佛所說，歡喜奉行！
<sid n="243"/><note n="s9.25"/>
<p/>如是我聞：
<p/>一時，佛住毘舍離獼猴池側重閣講堂。
<p/>爾時，世尊告諸比丘：「愚癡無聞凡夫，比丘<note n="s9.26"/>！寧以火燒熱銅籌，以燒其目，令其熾<note n="s9.27"/>燃，不以眼識取於色相，取隨形好。所以者何？取於色相，取隨形好故，墮惡趣中，如沈鐵丸。
<p/>「愚癡無聞凡夫寧燒鐵錐，以鑽其耳，不以耳識取其聲相，取隨聲好。所以者何？耳識取聲相，取隨聲好者，身壞命終，墮惡趣中，如沈鐵丸。
<p/>「愚癡無聞凡夫寧以利刀斷截其鼻，不以鼻識取於香相，取隨香好。所以者何？以取香相，取隨香好故，身壞命終，墮惡趣<note n="s9.28"/>中，如沈鐵丸。
<p/>「愚癡無聞凡夫寧以利刀斷截其舌，不以舌識取於味相，取隨味好。所以者何？以取味相，隨味好故，身壞命終，墮惡趣中，如沈鐵丸。
<p/>「愚癡無聞凡夫寧以剛鐵利槍以刺其身，不以身識取於觸相及隨觸好。所以者何？以取觸相及隨觸好故，身壞命終，墮惡趣中，如沈鐵丸。
<p/>「諸比丘！睡眠者是愚癡活、是癡<note n="s9.29"/>命，無利、無福。然諸比丘寧當睡眠，不於彼色而起覺想；若起覺想者，必生纏縛諍訟，能令多眾起於非義，不能饒益安樂天人。
<p/>「彼多聞聖弟子作如是學：我今寧以熾然鐵槍以貫其目，不以眼識取於色相，墮三惡趣，長夜受苦。我從今日當正思惟：觀眼無常、有為、心緣生法；若色、眼識、眼觸、眼觸因緣生受──內覺若苦、若樂、不苦不樂，彼亦無常、有為、心緣生法。耳、鼻、舌、身入處當如是學：寧以鐵槍貫其身體，不以身識取於觸相及隨觸好故，墮三惡道。我從今日當正思惟：觀身無常、有為、心緣生法，若觸、身識、身觸、身<note n="s9.30"/>觸因緣生受──內覺若苦、若樂、不苦不樂，彼亦無常、有為、心緣生法。
<p/>「多聞聖弟子作如是學：睡眠者是愚癡活、 *癡命，無果、無利、無福，我當不眠，亦不起覺想；起想者生於纏縛諍訟，令多人非義饒益，不得安樂。
<p/>「多聞聖弟子如是觀者，於眼生厭，若色、眼識、眼觸、眼觸因緣生受──內覺若苦、若樂、不苦不樂，彼亦生厭，厭故不樂，不樂故解脫，解脫知見：我生已盡，梵行已立，所作已作，自知不受後有。耳、鼻、舌、身、意亦復如是。」
<p/>佛說此經已，諸比丘聞佛所說，歡喜奉行！
<sid n="244"/><note n="s9.31"/>
<p/>如是我聞：
<p/>一時，佛住毘舍離獼猴池側重閣講堂。
<p/>爾時，世尊告諸比丘：「若眼不知、不識、不斷、不離欲，不堪能正盡苦；於眼若知、若識、若斷、若離欲，堪能正盡苦。」
<p/>佛說此經已，諸比丘聞佛所說，歡喜奉行！
<p/>如眼四經，如是乃至意二十四經，如上說。
<sid n="245"/><note n="s9.32"/>
<p/>如是我聞：
<p/>一時，佛住毘舍離獼猴池側重閣<note n="s9.33"/>講堂。
<p/>爾時，世尊告諸比丘：「若諸比丘於眼味者，當知是沙門、婆羅門不得自在脫於魔手，魔縛所縛，入於魔繫；耳、鼻、舌、身、意亦復如是。若沙門、婆羅門於眼不味者，當知是沙門、婆<note n="s9.34"/>羅門不隨於魔，脫於魔手，不入魔繫。」
<p/>佛說此經已，諸比丘聞佛所說，歡喜奉行！
<p/>如味，如是歡喜、讚歎、染著、堅住、愛樂、憎嫉，亦如是說。
<p/>如內入處七經、外入處七經，亦如是說。
<sid n="246"/><note n="s9.35"/>
<p/>如是我聞：
<p/>一時，佛住毘舍離獼猴池側重閣講堂。
<p/>爾時，世尊告諸比丘：「有六魔鈎。云何為六？眼味著色，是則魔寳；耳味著聲，是則魔鈎；鼻味著香，是則魔鈎；舌味著味，是則魔鈎；身味著觸，是則魔鈎；意味著法，是則魔鈎。若沙門、婆羅門眼味著色者，當知是沙門、婆羅門魔鈎鈎其咽，於魔不得自在。」
<p/>穢說淨說，廣<note n="s9.36"/>說如上。
<sid n="247"/><note n="s9.37"/>
<p/>如是我聞：
<p/>一時，佛住拘留搜<note n="s9.38"/>調伏駮牛聚落<note n="s9.39"/>。
<p/>爾時，世尊告諸比丘：「我今當為汝等說法，初語亦善，中語亦善，後語亦善，善義善味，純一滿淨<note n="s9.40"/>，清白梵行，謂四品法經。諦聽！善思！當為汝說。
<p/>「何等為四品法經？有眼識色可愛、可念、可樂、可著，比丘見已，歡喜、讚歎、樂著、堅住；有眼識色不可愛、不可念、不可樂著、苦厭，比丘見已，瞋恚、嫌薄。如是比丘於魔不得自在，乃至不得解脫魔繫。耳、鼻、舌、身、意亦復如是。
<p/>「有眼識色可愛、可念、可樂、可著，比丘見已，知喜不讚歎、不樂著堅實；有眼識色不可愛念樂著，比丘見已，不瞋恚、嫌薄。如是比丘不隨魔，自在，乃至解脫魔繫。耳、鼻、舌、身、意亦復如是，是名比丘四品法經。」
<sid n="248"/><note n="s9.41"/>
<p/>如是我聞：
<p/>一時，佛住王舍城耆闍崛山。
<p/>爾時，世尊晨朝著衣持鉢，入王舍城乞食。
<p/>爾時，天魔波旬<note n="s9.42"/>作是念：沙門瞿曇晨朝著衣持鉢，入王舍城乞食，我今當往亂其道意。
<p/>時，魔波旬化作御車象<note n="s9.43"/>類，執杖覓牛，著弊衣，蓬頭亂髮，手腳剝裂，手執牛杖，至世尊前問言：「瞿曇！見我牛不？」
<p/>世尊作是念：此是惡魔，欲來亂我。卽告魔言：「惡魔！何處有牛？何用牛為？」
<p/>魔作是念：沙門瞿曇知我是魔。而白佛言：「瞿曇！眼觸入處，是我所乘；耳、鼻、舌、身、意觸入處，是我所乘。」
<p/>復問：「瞿曇！欲何所之？」
<p/>佛告惡魔：「汝有眼觸入處，耳、鼻、舌、身、意觸入處；若彼無眼觸入處，無耳、鼻、舌、身、意觸入處，汝所不到，我往到彼。」
<p/>爾時，天魔波旬卽說偈言：
<p/>「若常有我者，彼悉是我所；
<p/>一切悉屬我，瞿曇何所之？」
<p/>爾時，世尊說偈答言：
<p/>「若言有我者，彼說我則非；
<p/>是故知波旬，卽自墮負處。」
<p/>魔復說偈言：
<p/>「若說言知道，安隱向涅槃；
<p/>汝自獨遊往，何煩教他為？」
<p/>世尊復說偈答言：
<p/>「若有離魔者，問度彼岸道，
<p/>為彼平等說，真實永無餘；
<p/>時習不放逸，永離魔自在。」
<p/>魔復說偈言：
<p/>「有石似段肉，餓烏來欲食；
<p/>彼作軟美想，欲以補飢虛，
<p/>竟不得其味，折嘴而騰虛。
<p/>我今猶如烏，瞿曇如石生，
<p/>不入愧而去，猶烏陵虛逝，
<p/>內心懷愁毒，卽彼沒不現。」
<sid n="249"/><note n="s9.44"/>
<p/>如是我聞：
<p/>一時，佛住王舍城耆闍崛山。
<p/>爾時，世尊告諸比丘：「若沙門、婆羅門眼習近於色，則隨<note n="s9.45"/>魔所自在……乃至不得解脫魔繫；耳、鼻、舌、身、意亦復如是。
<p/>「若沙門、婆羅門眼不習近於色，不隨魔，自在……乃至得解脫魔繫；耳、鼻、舌、身、意亦復如是。」
<p/>佛說此經已，諸比丘聞佛所說，歡喜奉行！
<p/>如習近，如是繫著、如是味、如是鄰聚；若使受持繫著，我所求欲，淳濃不捨，亦如上說。
<sid n="250"/><note n="s9.46"/>
<p/>如是我聞：
<p/>一時，佛住波吒利弗多羅國雞林園<note n="s9.47"/>。
<p/>爾時，尊者阿難往詣尊者大純陀<note n="s9.48"/>所，共相問訊已，於一面坐。
<p/>爾時，尊者阿難語尊者純陀言：「欲有所問，寧有閑暇見答與<note n="s9.49"/>不？」
<p/>尊者純陀語尊者阿難言：「隨仁所問，知者當答。」
<p/>尊者阿難問尊者純陀：「如世尊、如來、應、等正覺所知所見，說四大造色，施設顯露，此四大色非我。如來、應、等正覺所知所見，亦復說識非我耶？」
<p/>尊者純陀語尊者阿難言：「仁者最為多聞，我從遠來詣尊者所，為問此法故。今日，尊者！唯願為說此義。」
<p/>尊者阿難語純陀言：「我今問尊者，隨意見答。尊者純陀！為有眼、有色、有眼識不？」
<p/>答言：「有。」
<p/>尊者阿難復問：「為緣眼及色，生眼識不？」
<p/>答言：「如是。」
<p/>尊者阿難復問：「緣<note n="s9.50"/>眼及色，生眼識，彼因、彼緣為常、為無常？」
<p/>答言：「無常。」
<p/>尊者阿難又問：「彼因、彼緣生眼識，彼因、彼緣無常變易時，彼識住耶？」
<p/>答曰：「不也，尊者阿難！」
<p/>尊者阿難復問：「於意云何？彼法若生、若滅可知，多聞聖弟子於中寧見是我、異我、相在不？」
<p/>答曰：「不也，尊者阿難！」
<p/>「耳、鼻、舌、身、意、法於意云何？有意、有法、有意識不？」
<p/>答曰：「有，尊者阿難！」
<p/>復問：「為緣意及法，生意識不？」
<p/>答曰：「如是，尊者阿難！」
<p/>復問：「若意緣法，生意識，彼因、彼緣為常、為無常？」
<p/>答曰：「無常，尊者阿難！」
<p/>復問：「若因、若緣生意識，彼因、彼緣無常變易時，意識住耶？」
<p/>答曰：「不也，尊者阿難！」
<p/>復問：「於意云何？彼法若生、若滅可知，多聞聖弟子寧於中見我、異我、相在不？」
<p/>答言：「不也，尊者阿難！」
<p/>尊者阿難語純陀言：「是故，尊者！而如來、應、等正覺所知所見，說識亦無常。譬如士夫持斧入山，見芭蕉樹，謂堪材用，斷根、截葉、斫枝<note n="s9.51"/>、剝皮，求其堅實，剝至於盡，都無堅處。如是多聞聖弟子正觀眼識，耳、鼻、舌、身、意識；當正觀時，都無可取；無可取故，無所著；無所著故，自覺涅槃：我生已盡，梵行已立，所作已作，自知不受後有。」
<p/>彼二<note n="s9.52"/>正士說是法時，展轉隨喜，各還其所。
<sid n="251"/><note n="s9.53"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，尊者阿難詣尊者舍利弗所，語尊者舍利弗：「欲有所問，寧有閑暇為解說不？」
<p/>舍利弗言：「隨仁所問，知者當答。」
<p/>尊者阿難問尊者舍利弗：「六觸入處盡，離欲、滅、息沒已，更有餘不？」
<p/>尊者舍利弗語阿難言：「莫作此問：『六觸入處盡，離欲、滅、息沒已，更有餘不？』」
<p/>阿難又問尊者舍利弗：「六觸入處盡，離欲、滅、息沒已，無有餘耶？」
<p/>尊者舍利弗答阿難言：「亦復不應作如是問：『六觸入處盡，離欲、滅、息沒已，無有餘耶？』」
<p/>阿難復問尊者舍利弗：「六觸入處盡，離欲、滅、息沒已，有餘無餘、非有餘非無餘耶？」
<p/>尊者舍利弗答阿難言：「此亦不應作如此問：『六觸入處盡，離欲、滅、息沒已，有餘無餘、非有餘非無餘耶？』」
<p/>尊者阿難又問舍利弗：「如尊者所說，六觸入處盡，離欲、滅、息沒已，有亦不應說，無亦不應說，有無亦不應說，非有非無亦不應說，此語有何義？」
<p/>尊者舍利弗語尊者阿難：「六觸入處盡，離欲、滅、息沒已，有餘耶？此則虛言<note n="s9.54"/>；無餘耶？此則虛言；有餘無餘耶？此則虛言；非有餘非無餘耶？此則虛言。若言六觸入處盡，離欲、滅、息沒已，離諸虛偽，得般涅槃，此則佛說。」
<p/>時，二正士展轉隨喜，各還本處。
<sid n="252"/><note n="s9.55"/>
<p/>如是我聞：
<p/>一時，佛住王舍城迦蘭陀竹園<note n="s9.56"/>。
<p/>時，尊者舍利弗、尊者摩訶拘絺羅<note n="s9.57"/>俱在耆闍崛山。
<p/>尊者摩訶拘絺羅晡時從禪覺，詣尊者舍利弗所，共相問訊已，退坐一面，語舍利弗言：「欲有所問，寧有閑暇見答已<note n="s9.58"/>不？」
<p/>尊者舍利弗語摩訶拘絺羅：「隨仁所問，知者當答。」
<p/>尊者摩訶拘絺羅問尊者舍利弗言：「云何，尊者舍利弗！眼繫色耶？色繫眼耶？耳聲、鼻香、舌味、身觸、意法，意繫法耶？法繫意耶？」
<p/>尊者舍利弗答尊者摩訶拘絺羅言：「非眼繫色，非色繫眼。……乃至非意繫法，非法繫意。尊者摩訶拘絺羅！於其中間，若彼欲貪，是其繫也。尊者摩訶拘絺羅！譬如二牛，一黑一白，共一軛鞅縛繫，人問言：『為黑牛繫白牛？為白牛繫黑牛？』為等問<note n="s9.59"/>不？」
<p/>答言：「不也，尊者舍利弗！非黑牛繫白牛，亦非白牛繫黑牛，然於中間，若軛、若繫鞅者，是彼繫縛。」
<p/>「如是，尊者摩訶拘絺羅！非眼繫色，非色繫眼。……乃至非意繫法，非法繫意；中間欲貪，是其繫也。
<p/>「尊者摩訶拘絺羅！若眼繫色，若色繫眼。……乃至若意繫法，若法繫意，世尊不教人建立梵行，得盡苦邊。以非眼繫色，非色繫眼。……乃至非意繫法，非法繫意，故世尊教人建立梵行，得盡苦邊。
<p/>「尊者摩訶拘絺羅！世尊<note n="s9.60"/>眼見色若好、若惡，不起欲貪；其餘眾生眼若見色若好、若惡，則起欲貪。是故世尊說當斷欲貪，則心解脫。……乃至意、法亦復如是。」
<p/>時，二正士展轉隨喜，各還本處。
<sid n="253"/><note n="s9.61"/>
<p/>如是我聞：
<p/>一時，佛住王舍城迦蘭陀竹園。
<p/>爾時，尊者舍利弗、尊者摩訶拘絺羅俱在耆闍崛山中。
<p/>尊者摩訶拘絺羅晡時從禪覺，詣尊者舍利弗所，共相問訊已，退坐一面，語尊者舍利弗：「欲有所問，寧有閑暇見答 *已不？」
<p/>舍利弗言：「隨仁所問，知者當答。」
<p/>尊者摩訶拘絺羅問尊者舍利弗言：「謂無明者，云何為無明？」
<p/>尊者舍利弗言：「所謂無知，無知者是為無明。云何無知？謂眼無常不如實知，是名無知；眼生滅法不如實知，是名無知；耳、鼻、舌、身、意亦復如是。如是，尊者摩訶拘絺羅！於此六觸入處如實不知、不見、不無間等、愚闇<note n="s9.62"/>、無明、大冥，是名無明。」
<p/>尊者摩訶拘絺羅又問尊者舍利弗：「所謂明者，云何為明？」
<p/>舍利弗言：「所謂為知，知者是明。為何所知？謂眼無常、眼無常如實知，眼生滅法、眼生滅法如實知；耳、鼻、舌、身、意亦復如是。尊者摩訶拘絺羅！於此六觸入處如實知、見、明、覺、悟、慧、無間等，是名為明。」
<p/>時，二正士各聞所說，展轉隨喜，各還其所。
<sid n="254"/><note n="s9.63"/>
<p/>如是我聞：
<p/>一時，佛住王舍城迦蘭陀竹園。
<p/>時，有比丘名優波先那，住王舍城寒林中塚間蛇頭巖下迦陵伽行處。時，尊者優波先那獨一於內坐禪。
<p/>時，有惡毒蛇長尺許，於上石間墮優波先那身上。優波先那喚舍利弗，語諸比丘：「毒蛇墮我身上，我身中毒。汝等駛來，扶持我身，出置於外，莫令於內身壞碎，如糠糟<note n="s9.64"/>聚<note n="s9.65"/>。」
<p/>時，尊者舍利弗於近處，住一樹下，聞優波先那語，卽詣優波先那所，語優波先那言：「我今觀汝色貌，諸根不異於常，而言『中毒，持我身出，莫令散壞，如糠 *糟聚』，竟為云何？」
<p/>優波先那語舍利弗言：「若當有言：『我眼是我、我所；耳、鼻、舌、身、意，耳、鼻、舌、身、意是我、我所；色、聲、香、味、觸、法，色、聲、香、味、觸、法是我、我所；地界，地界是我、我所；水、火、風、空、識界，水、火、風、空、識界是我、我所；色陰，色陰是我、我所；受、想、行、識陰，受、想、行、識陰是我、我所。』者，面色諸根應有變異。我今不爾，眼非我、我所；……乃至識陰非我、我所，是故面色諸根無有變異。」
<p/>舍利弗言：「如是，優波先那！汝若長夜離我、我所、我慢繫著使，斷其根本，如截多羅樹頭，於未來世永不復起，云何面色諸根當有變異？」
<p/>時，舍利弗卽周匝扶持優波先那身出於窟外，優波先那身中毒碎壞，如聚糠 *糟。
<p/>時，舍利弗卽說偈言<note n="s9.66"/>：
<p/>「久殖<note n="s9.67"/>諸梵行，善修八聖道，
<p/>歡喜而捨壽，猶如棄毒况。
<p/>久 *殖諸梵行，善修八聖道，
<p/>歡喜而捨壽，如人重病愈。
<p/>久 *殖諸梵行，善修八聖道，
<p/>如出火燒宅，臨死無憂悔。
<p/>久 *殖諸梵行，善修八聖道，
<p/>以慧觀世間，猶如穢草木，
<p/>不復更求餘，餘亦不相續。」
<p/>時，尊者舍利弗供養優波先那尸已，往詣佛所，稽首禮足，退坐一面，白佛言：「世尊！尊者優波先那有小惡毒蛇，如治眼籌<note n="s9.68"/>，墮其身上，其身𣈳壞，如聚糠 *糟。」
<p/>佛告舍利弗：「若優波先那誦此偈者，則不中毒，身亦不壞，如聚糠 *糟。」
<p/>舍利弗白弗言：「世尊！誦何等偈？何等辭句？」
<p/>佛卽為舍利弗而說偈言：
<p/>「常慈念於彼，堅固賴吒羅，
<p/>慈伊羅槃那，尸婆弗多羅，
<p/>欽婆羅上馬，亦慈迦拘吒，
<p/>及彼黑瞿曇，難徒<note n="s9.69"/>跋難陀<note n="s9.70"/>。
<p/>慈悲於無足，及以二足者，
<p/>四足與多足，亦悉起慈悲。
<p/>慈悲於諸龍，依於水陸者；
<p/>慈一切眾生，有畏<note n="s9.71"/>及無 *畏。
<p/>安樂於一切，亦離煩惱生；
<p/>欲令一切賢，一切莫生惡。
<p/>常住蛇頭巖，眾惡不來集；
<p/>凶害惡毒蛇，能害眾生命。
<p/>如此真諦言，無上大師說，
<p/>我今誦習此，大師真實語，
<p/>一切諸惡毒，無<note n="s9.72"/>能害我身。
<p/>貪欲瞋恚癡，世間之三毒，
<p/>如此三毒惡<note n="s9.73"/>，永除名佛寶。
<p/>法寶滅眾毒，僧寶亦無餘，
<p/>破壞凶惡毒，攝受護善人，
<p/>佛破一切毒，汝蛇毒今破。
<p/>「故說是咒術章句，所謂：
<p/>塢躭婆隸　躭婆隸　躭<note n="s9.74"/>陸　波<note n="s9.75"/>羅<note n="s9.76"/>躭陸　㮈渧　肅㮈渧　抧<note n="s9.77"/>跋渧　文那移　三摩移　檀諦　尼羅枳施<note n="s9.78"/>　婆羅拘閇塢隸　塢娛隸　悉波呵<note n="s9.79"/>
<p/>「舍利弗！優波先那善男子爾時說此偈，說此章句者，毒蛇不能中其身，身亦不壞，如糠 *糟聚。」
<p/>舍利弗白佛言：「世尊！優波<note n="s9.80"/>先那未曾聞此偈，未曾聞此咒術章句，世尊今日說此，正為當來世耳。」
<p/>尊者舍利弗聞佛所說，歡喜作禮而去！
<sid n="255"/><note n="s9.81"/>
<p/>如是我聞：
<p/>一時，尊者優陀夷<note n="s9.82"/>往拘薩羅國人間遊行，至拘磐荼<note n="s9.83"/>聚落，到毘紐迦旃延氏婆羅門尼菴羅園<note n="s9.84"/>中住。
<p/>時，毘紐迦旃延氏婆羅門尼<note n="s9.85"/>有諸年少弟子，遊行採樵，至菴羅園中，見尊者優陀夷坐一樹下，容貌端正，諸根寂靜，心意安諦，成就第一調伏。見已，往詣其所，共相問訊已，退坐一面。時，優陀夷為諸年少種種說法，勸勵已，默然而住。彼諸年少聞尊者優陀夷所說，歡喜隨喜，從座<note n="s9.86"/>起去。
<p/>時，諸年少擔持束薪，還至毘紐迦旃延氏婆羅門尼所，置薪束於地，詣毘紐迦旃延氏婆羅門尼所，白言：「我和上<note n="s9.87"/>尼！當知菴羅園中有沙門優陀夷，姓瞿曇氏，依於彼住，極善說法。」
<p/>毘紐迦旃延氏婆羅門尼語諸年少言：「汝可往請沙門優陀夷瞿曇氏，明日於此飯食。」
<p/>時，諸年少弟子受毘紐迦旃延氏婆羅門尼教已，往詣尊者優陀夷所，白優陀夷言：「尊者當知，我和 *上毘紐迦旃延氏婆羅門尼請尊者優陀夷明旦飯食。」
<p/>時，優陀夷默然受請。
<p/>時，彼諸年少知優陀夷受請已，還歸和 *上毘紐迦旃延氏婆羅門尼所，白言：「和 *上尼！我以和 *上尼語，請尊者優陀夷，尊者優陀夷默然受請，和 *上尼自知時。」
<p/>爾時，尊者優陀夷夜過晨朝，著衣持鉢，往詣毘紐迦旃延氏婆羅門尼舍。時，毘紐迦旃延氏婆羅門尼遙見尊者優陀夷來，疾敷床座，請令就座，設種種飲食，自手供養，豐美滿足。食已，澡漱<note n="s9.88"/>、洗鉢訖，還就本座。
<p/>時，毘紐迦旃延氏婆羅門尼知食已訖，著好革屣，以衣覆頭，別施高床，現起輕相，慠慢而坐，語優陀夷言：「欲有所問，寧有閑暇見答 *與不？」
<p/>優陀夷答言：「姐妹！今是非時。」作此語已，從 *座起去。　　
<p/>如是，明日諸弟子復至菴羅園採樵聽法，還復白和 *上尼；和 *上尼復遣詣請食，如前三返<note n="s9.89"/>，乃至請法，答言「非時。」不為說法。
<p/>諸年少弟子復白和 *上尼：「菴羅園中沙門優陀夷及極善說法。」
<p/>和 *上尼答言：「我亦知彼極善說法，再三請求，設食問法，常言非時，不說而去。」
<p/>諸弟子言和 *上尼：「著好革屣，以衣覆頭，不恭敬坐，彼云何說？所以者何？彼尊者優陀夷以敬法故，不說而去。」
<p/>和 *上尼答言：「若如是者，更為我請彼。」
<p/>諸弟子受教，更請供養如前。時，和 *上尼知食訖已，脫革屣，整衣服，更坐卑床，恭敬白言：「欲有所問，寧有閑暇見答 *與不？」
<p/>優陀夷答言：「汝今宜問，當為汝說。」
<p/>彼卽問言：「有沙門、婆羅門說『苦、樂自作』，復有說言『苦、樂他作』，復有說言『苦、樂自他作』，復有說言『苦、樂非自非他作』。尊者！復云何？」
<p/>尊者優陀夷答言：「姊妹！阿羅訶<note n="s9.90"/>說『苦、樂異生』，非如是說。」
<p/>婆羅門尼復問：「其義云何？」
<p/>優陀夷答言：「阿羅訶說『從其因緣，生諸苦、樂。』」
<p/>優陀夷復語婆羅門尼言：「我今問汝，隨意答我。於意云何？有眼不？」
<p/>答言：「有。」
<p/>「有色不？」
<p/>答言：「有。」
<p/>「有眼識、眼觸、眼觸因緣生受──內覺若苦、若樂、不苦不樂不？」
<p/>答言：「如是，尊者優陀夷！」
<p/>優陀夷復問：「有耳、鼻、舌、身、意、意觸<note n="s9.91"/>因緣生受──內覺若苦、若樂、不苦不樂不？」
<p/>答言：「如是，尊者優陀夷！」
<p/>優陀夷言：「此是阿羅訶說：『從其因緣，生於苦、樂。』」
<p/>婆羅門尼言：「尊者優陀夷！如是阿羅訶說：『從其因緣生苦、樂』耶？」
<p/>優陀夷答言：「如是，婆羅門尼！」
<p/>婆羅門尼復問：「沙門！云何阿羅訶說『因緣生苦、樂、不苦不樂滅』？」
<p/>優陀夷答言：「我今問汝，隨意答我。婆羅門尼！一切眼、一切時滅無餘，猶有眼觸因緣生受──內覺若苦、若樂、不苦不樂耶？」
<p/>答言：「無也，沙門！」
<p/>「如是，耳、鼻、舌、身、意，一切時滅永盡無餘，猶有意觸因緣生受──內覺若苦、若樂、不苦不樂耶？」
<p/>答言：「無也，沙門！」
<p/>「如是，婆羅門尼！是為阿羅訶說『因緣生苦、樂、不苦不樂滅』。」
<p/>尊者優陀夷說是法時，毘紐迦旃延氏婆羅門尼遠塵離垢，得法眼淨。爾時，毘紐迦旃延氏婆羅門尼見法、得法、知法、入法，度疑惑，不由於他入佛教法，於法得無所畏，從 *座起，整衣服，恭敬合掌，白尊者優陀夷：「我今日超入決定，我從今日歸依佛、歸依法、歸依僧，我從今日盡壽歸依三寶。」
<p/>爾時，優陀夷為婆羅門尼說法，示教照喜已，從 *座起去。
<sid n="256"/><note n="s9.92"/>
<p/>如是我聞：
<p/>一時，佛住王舍城迦蘭陀竹園。
<p/>爾時，尊者二十億耳<note n="s9.93"/>住耆闍崛山，常精勤修習菩提分法。
<p/>時，尊者二十億耳獨靜禪思，而作是念：於世尊弟子精勤聲聞中，我在其數，然我今日未盡諸漏。我是名族姓子<note n="s9.94"/>，多饒財寶，我<note n="s9.95"/>今寧可還受五欲，廣行施作福。
<p/>爾時，世尊知二十億耳心之所念，告一比丘：「汝等今往二十億耳所，告言：『世尊呼汝！』」
<p/>是一比丘受佛教已，往詣二十億耳所，語言：「世尊呼汝！」
<p/>二十億耳聞彼比丘稱大師命，;卽詣世尊所，稽首禮足，退住一面。
<p/>爾時，世尊告二十億耳：「汝實獨靜禪思作是念：世尊精勤修學聲聞中，我在其數，而今未得漏盡解脫。我是名族姓子，又多錢財，我寧可還俗，受五欲樂，廣施作福耶？」
<p/>時，二十億耳作是念：世尊已知我心。驚怖毛;竪，白佛言：「實爾，世尊！」
<p/>佛告二十億耳：「我今問汝，隨意答我。二十億耳！汝在俗時，善彈琴不？」
<p/>答言：「如是，世尊！」
<p/>復問：「於意云何？汝彈琴時，若急其絃，得作微妙和雅音不？」
<p/>答言：「不也，世尊！」
<p/>復問：「云何？若緩其絃，寧發微妙和雅音不？」
<p/>答言：「不也，世尊！」
<p/>復問：「云何善調琴絃，不緩不急，然後發妙和雅音不？」
<p/>答言：「如是，世尊！」
<p/>佛告二十億耳：「精進太急，稱其掉悔；精進太緩，令人懈怠。是故汝當平等修習攝受，莫著、莫放逸、莫取相<note n="s9.96"/>。」
<p/>時，尊者二十億耳聞佛所說，歡喜隨喜，作禮而去。
<p/>時，尊者二十億耳常念世尊說彈琴譬，獨靜禪思，如上所說，乃至漏盡心得解脫，成阿羅漢。
<p/>爾時，尊者二十億耳得阿羅漢，內覺解脫喜樂，作是念：我今應住問訊世尊。
<p/>爾時，尊者二十億耳往詣佛所，稽首禮足，退坐一面，白佛言：「世尊！於世尊法中得阿羅漢，盡諸有漏，所作已作，捨離重擔，逮得己利，盡諸有結，正智心解脫，當於爾時解脫六處。云何為六？離欲解脫、離恚解脫、遠離解脫、愛盡解脫、諸取解脫、心不忘念解脫。
<p/>「世尊！若有依少信心而言『離欲解脫』，此非所應；貪、恚、癡盡，是名真實離欲解脫。
<p/>「若復有人依少持戒而言『我得離恚解脫』，此亦不應；貪、恚、癡盡，是名真實<note n="s9.97"/>解脫。
<p/>「若復有人依於修習利養遠離而言『遠離解脫』，是亦不應；貪、恚、癡盡，是真實遠離解脫。
<p/>「貪、恚、癡盡，亦名離愛，亦名離取，亦名離忘念解脫。如是，世尊！若諸比丘未得羅漢，未盡諸漏，於此六處不得解脫。
<p/>「若復比丘在於學地，未得增上<note n="s9.98"/>樂涅槃，習向心住，爾時成就學戒，成就學根，後時當得漏盡、無漏心解脫……乃至自知不受後有。當於爾時得無學戒，得無學諸根；譬如嬰童愚小仰臥，爾時成就童子諸根，彼於後時漸漸增長，諸根成就，當於爾時成就長者諸根。在學地者亦復如是，未得增上安樂，乃至成就無學戒、無學諸根。
<p/>「若眼常識色，終不能妨心解脫、慧解脫；意堅住故，內修無量善解脫，觀察生滅，乃至無常。耳識聲、鼻識香、舌識味、身識觸、意識法，不能妨心解脫、慧解脫；意堅住故，內修無量善解脫，觀察生滅。譬如村邑近大石山，不斷、不壞、不穿，一向厚密，假使四方風吹，不能動搖、不能穿過。彼無學者亦復如是，眼常識色……乃至意常識法，不能妨心解脫、慧解脫；意堅住故，內修無量善解脫，觀察生滅。」
<p/>爾時，二十億耳重說偈言：
<p/>「離欲心解脫，無恚脫亦然；
<p/>遠離心解脫，貪愛永無餘。
<p/>諸取心解脫，及意不忘念；
<p/>曉了入處生，於彼心解脫。
<p/>彼心解脫者，比丘意止息；
<p/>諸所作已作，更不作所作。
<p/>猶如大石山，四風不能動，
<p/>色聲香味觸，及法之好惡，
<p/>六入處常對，不能動其心，
<p/>心常住堅固，諦觀法生滅。」
<p/>尊者二十億耳說是法時，大師心悅。諸多聞梵行者聞尊者二十億耳所說，皆大歡喜。爾時，尊者二十億耳聞佛說法，歡喜隨喜，作禮而去。
<p/>爾時，世尊知二十億耳去不久，告諸比丘：「善心解脫者，應如是記說，如二十億耳以智記說，亦不自擧，亦不下他，正說其義；非如增上慢者，不得其義，而自稱歎得過人法，自取損減。」
<sid n="257"/><note n="s9.99"/>
<p/>如是我聞：
<p/>一時，尊者摩訶迦旃延<note n="s9.100"/>住阿磐<note n="s9.101"/>提<note n="s9.102"/>國濕摩陀江側。獼猴室<note n="s9.103"/>阿練若<note n="s9.104"/>窟有魯醯遮<note n="s9.105"/>婆羅門，恭敬承事，如羅漢法。
<p/>爾時，尊者摩訶迦旃延晨朝著衣持鉢，入獼猴室聚落，次行乞食，乞食還，;   擧衣鉢，洗足已，入室坐禪。
<p/>時，魯醯遮婆羅門有諸年少弟子，遊行採薪，至尊者摩訶迦旃延窟邊，共戲笑言：「此中剃髮沙門<note n="s9.106"/>住，是黑闇人<note n="s9.107"/>，非世勝人<note n="s9.108"/>，而魯醯遮婆羅門尊重供養，如羅漢法。」
<p/>時，尊者摩訶迦旃延語諸年少言：「年少！年少！莫作聲！」
<p/>諸年少言：「終不敢復言。」如是再三，語猶不止。
<p/>於是尊者摩訶迦旃延出戶外，語諸年少言：「年少！年少！汝等莫語。我今當為汝等說法，汝等且聽。」
<p/>諸年少言：「諾！唯願說法，我當聽受。」
<p/>爾時，尊者摩訶迦旃延;卽說偈言：
<p/>「古昔婆羅門，修習勝妙戒，
<p/>得生宿命智，娛樂真諦禪；
<p/>常住於慈悲，關閉諸根門，
<p/>調伏於口過，古昔行如是。
<p/>捨本真實行，而存虛偽事，
<p/>守族姓放逸<note n="s9.109"/>，從諸根六境；
<p/>自餓<note n="s9.110"/>居塚間，三浴<note n="s9.111"/>誦三典<note n="s9.112"/>，
<p/>不守護根門，猶如夢得寶。
<p/>編髮衣皮褐，戒盜灰坌身<note n="s9.113"/>，
<p/>;麁衣以蔽形，執杖<note n="s9.114"/>持水瓶，
<p/>假形婆羅門<note n="s9.115"/>，以求於利養。
<p/>善攝護其身，澄淨離塵垢，
<p/>不惱於眾生，是道婆羅門<note n="s9.116"/>。」
<p/>爾時，諸年少婆羅門瞋恚不喜，語尊者摩訶迦旃延：「謗我經典，毀壞所說，罵辱婆羅門。」執持薪束，還魯醯遮婆羅門所，語魯醯遮婆羅門言：「和 *上知不？彼摩訶迦旃延誹謗經典，毀呰言說，罵辱婆羅門。」
<p/>魯醯遮婆羅門語諸年少：「諸年少！莫作是語。所以者何？摩訶迦旃延宿重戒德，不應謗毀經典，毀呰言說，罵婆羅門。」
<p/>諸年少言：「和 *上不信我言，當自往看。」
<p/>時，魯醯遮婆羅門不信諸年少語，往詣摩訶迦旃延，共相問訊慰勞已，退坐一面，語摩訶迦旃延言：「我諸年少弟子來到此不？」
<p/>答言：「到此。」
<p/>「少多與共言語不？」
<p/>答云：「與共言語。」
<p/>魯醯遮婆羅門言：「汝與諸年少共語，今可為我盡說是。」
<p/>摩訶迦旃延卽為廣說。時，魯醯遮婆羅門亦復瞋恚，心得不喜，語摩訶迦旃延：「我先不信諸年少語，今摩訶迦旃延真實誹謗經典，毀呰而說，罵辱婆羅門。」作此語已，小默然住。須臾，復語摩訶迦旃延：「仁者所說門，何等為門？」
<p/>摩訶迦旃延言：「善哉！善哉！婆羅門！所問如法，我今當為汝說門。婆羅門！眼是門，以見色故；耳、鼻、舌、身、意是門，以識法故。」
<p/>婆羅門言：「奇哉！摩訶迦旃延！我問其門，卽說其門。如摩訶迦旃延所說不守護門，云何不守護門？」
<p/>摩訶迦旃延言：「善哉！善哉！婆羅門！問不守護門，是如法問，今當為汝說不守護門。
<p/>「婆羅門！愚癡無聞凡夫眼見色已，於可念色而起緣著，不可念色而起瞋恚。不住身念處，故於心解脫、慧解脫無如實知，於彼起種種惡不善法，不得無餘滅盡，於心解脫、慧解脫妨礙，不得滿足；心解脫、慧解脫不滿故，身滿惡行，不得休息，心不寂靜；以不寂靜故，於其根門則不調伏、不守護、不修習。如眼色，耳聲、鼻香、舌味、身觸、意法，亦復如是。」
<p/>魯醯遮婆羅門言：「奇哉！奇哉！摩訶迦旃延！我問不守護門，卽為我說不守護門。摩訶迦旃延！云何復名善守護門？」
<p/>摩訶迦旃延語婆羅門言<note n="s9.117"/>：「善哉！善哉<note n="s9.118"/>！汝能問我善守護門義。諦聽！善思！」當為汝說守護門義。
<p/>「多聞聖弟子眼見色已，於可念色不起緣著，不可念色不起瞋恚；常攝其心在身念處，無量心解脫、慧解脫如實知，於彼所起惡不善法寂滅無餘，於心解脫、慧解脫而得滿足；解脫滿足已，身觸惡行悉得休息，心得正念，是名初門善調伏守護修習。如眼及色，耳聲、鼻香、舌味、身觸、意法，亦復如是。」
<p/>魯醯遮婆羅門言：「奇哉！摩訶迦旃延！我問守護門<note n="s9.119"/>義，卽為我說守護門義，譬如士夫求毒藥草反<note n="s9.120"/>得甘露。今我如是，瞋恚而來至此座坐，而摩訶迦旃延以大法雨，雨我身中，如雨甘露。摩訶迦旃延！家中多事，今請還家。」
<p/>摩訶迦旃延言：「婆羅門！宜知是時。」
<p/>時，魯醯遮婆羅門聞摩訶迦旃延所說，歡喜隨喜，從 *座起去。
<p/>雜阿含經卷第九
<note n="s10.1"/>
<sid n="258"/><note n="s10.2"/>
<p/>如是我聞：
<p/>一時，佛住波羅㮈<note n="s10.3"/>國仙人住處鹿野苑中。
<p/>時，有眾多比丘集於講堂，作如是論：「諸尊！如世尊說波羅延低舍彌德勒所問<note n="s10.4"/>：
<p/>『若知二邊者，於中永無著，
<p/>說名大丈夫，不顧於五欲，
<p/>無有煩惱鏁，超出縫紩憂<note n="s10.5"/>。』
<p/>「諸尊！此有何義？云何邊？云何二邊？云何為中？云何為縫紩？云何思？以智知，以了了；智<note n="s10.6"/>所知，了所了，作苦邊，脫於苦。」
<p/>有一答言：「六內入處是一邊，六外入處是二邊，受是其中，愛<note n="s10.7"/>為縫紩。習於受者，得彼彼因，身漸轉<note n="s10.8"/>增長出生，於此卽法，以智知，以了了；智<note n="s10.9"/>所知，了所了，作苦邊，脫於苦。」
<p/>復有說言：「過去世是一邊，未來世是二邊，現在世名為中， *愛為縫紩。習近此愛，彼彼所因，身漸觸增長出生，……乃至脫苦。」
<p/>復有說言：「樂受者是一邊，苦受者是二邊，不苦不樂是其中，愛為縫紩。習近此愛，彼彼所得，自身漸觸增長出生，……乃至脫<note n="s10.10"/>苦。」
<p/>復有說言：「有者是一邊，集是二邊，受是其中，愛為縫紩。……如是廣說，乃至脫苦。」
<p/>復有說言：「身者是一邊，身集是二邊，愛為縫紩。……如是廣說，乃至脫苦。」
<p/>復有說言：「我等一切所說不同，所謂向來種種異說，要不望知。云何世尊有餘之說，波羅延低舍彌德勒所問經？我等應往具問世尊，如世尊所說，我等奉持。」
<p/>爾時，眾多比丘詣世尊所，稽首禮足，退坐一面，白佛言：「世尊！向諸比丘集於講堂，作如是言：『於世尊所說波羅延低舍彌德勒所問經，所謂二邊，……乃至脫苦。』有人說言：『內六入處是說一邊，外六入處是說二邊，受是其中，愛為縫紩。』……如前廣說，悉不決定，今日故來請問世尊，具問斯義，我等所說，誰得其義？」
<p/>佛告諸比丘：「汝等所說，皆是善說，我今當為汝等說有餘經。我為波羅延低舍彌德勒有餘經說，謂觸是一邊，觸集是二邊，受是其中，愛為縫紩。習近愛已，彼彼所得，身緣觸增長出生。於此法，以智知，以了了；智<note n="s10.11"/>所知，了所了，作苦邊，脫於苦。」
<p/>佛說此經已，諸比丘聞佛所說，歡喜奉行！
<sid n="259"/><note n="s10.12"/>
<p/>如是我聞：
<p/>一時，尊者賓頭盧<note n="s10.13"/>住拘睒彌國瞿師羅園<note n="s10.14"/>。
<p/>時，有婆蹉<note n="s10.15"/>國王，名優陀延那<note n="s10.16"/>，詣尊者賓頭盧所，共相問訊；問訊已，退坐一面。婆蹉王優陀延那白尊者賓頭盧言：「欲有所問，寧有閑暇<note n="s10.17"/>見答已<note n="s10.18"/>不？」
<p/>尊者賓頭盧答言：「大王！大王且問，知者當答。」
<p/>婆蹉<note n="s10.19"/>王優陀延那問尊者賓頭盧：「何因何緣，新學年少比丘於此法、律，出家未久，極安樂住，諸根欣悅，顏貌清淨，膚色鮮白，樂靜少動，任他而活，野獸其心<note n="s10.20"/>，堪能盡壽，修持梵行，純一清淨？」
<p/>尊者賓頭盧答言：「如佛所說，如來、應、等正<note n="s10.21"/>覺所知所<note n="s10.22"/>見，為比丘說：『汝諸比丘！若見宿人，當作母想；見中年<note n="s10.23"/>者，作姊妹想；見幼稚者，當作女想。』以是因緣，年少比丘於此法、律，出家未久，安隱樂住，諸根敷悅，顏貌清淨，膚色鮮白，樂靜少動，任他而活，野獸其心，堪<note n="s10.24"/>能盡壽，修持梵行，純一清淨。」
<p/>婆 *蹉王優陀延那語尊者賓頭盧言：「今諸世間貪求之心，若見宿人，而作母想；見中年者，作姐妹想；見幼稚者，而作女想。當於爾時，心亦隨起，貪欲燒燃、瞋恚燒燃、愚癡燒燃，要當更有勝因緣不<note n="s10.25"/>？」
<p/>尊者賓頭盧語婆 *蹉王優陀延那：「更有因緣，如世尊說，如來、應、等正覺所知所見，為比丘說：『此身從足至頂，骨幹肉塗，覆以薄皮，種種不淨充滿其中；周遍觀察，髮、毛、爪、齒、塵垢、流唌<note n="s10.26"/>、皮、肉、白骨、筋、脈、心、肝、肺、脾、腎、腸、肚、生藏<note n="s10.27"/>、熟 *藏、胞、淚、汗、涕、沫<note n="s10.28"/>、肪、脂、髓、痰、; 癊<note n="s10.29"/>、膿、血、腦、汁、屎、溺<note n="s10.30"/>。』大王！此因此緣故，年少比丘於此法、律，出家未久，安隱樂住，……乃至純一滿凈。」
<p/>婆 *蹉王優陀延那語尊者賓頭盧：「人心飄疾，若觀不淨，隨淨觀想。頗更有因緣，令年少比丘於此法、律，出家未久，安隱樂住，……乃至純一滿淨不？」
<p/>尊者賓頭盧言：「大王！有因有緣，如世尊說，如來、應、等正覺所知所見，告諸比丘：『汝等應當守護根門，善攝其心。若眼見色時，莫取色相，莫取隨形好，增上執持。若於眼根不攝斂住，則世間貪、愛<note n="s10.31"/>、惡不善法則漏其心，是故汝<note n="s10.32"/>等當受持眼律儀。耳聲、鼻香、舌味、身觸、意法亦復如是，乃至受持意律儀。』」
<p/>爾時，婆 *蹉王優陀延那語尊者賓頭盧：「善哉！善說法，乃至受持諸根律儀。尊者賓頭盧！我亦如是，有時不守護身，不持諸根律儀，不一其念，入於宮中，其心極生貪欲熾燃、愚癡燃燒；正使閑房獨處，亦復三毒燒燃其心，況復宮中！又我有時善護其身，善攝諸根，專一其念，入於宮中，貪欲、恚、癡不起燒燃其心；於內宮中尚不燒身，亦不燒心，況復閑獨！以是之故，此因此緣，能令年少比丘於此法、律，出家未久，安隱樂住，乃至純一滿淨。」
<p/>時，婆蹉<note n="s10.33"/>王優陀延那聞尊者賓頭盧所說，歡喜隨喜，從座<note n="s10.34"/>起去。
<sid n="260"/><note n="s10.35"/>
<p/>如是我聞：
<p/>一時，佛住拘睒彌國瞿師羅園。
<p/>爾時，世尊告諸比丘：「有手故知有取捨，有足故知有往來，有關節故知有屈伸，有腹故知有飢渴。如是，比丘！有眼故眼觸因緣生受──內覺若苦、若樂、不苦不樂；耳、鼻、舌、身、意亦復如是。
<p/>「諸比丘！若無手則不知取捨，若無足則不知往來，若無關節則不知身屈伸，若無腹則不知有飢渴。如是，諸比丘！若無眼則無眼觸因緣生受──內覺若苦、若樂、不苦不樂；耳、鼻、舌、身、意亦復如是。」
<p/>佛說此經已，諸比丘聞佛所說，歡喜奉行！
<sid n="261"/><note n="s10.36"/>
<p/>如是我聞：
<p/>一時，佛住拘睒彌國瞿師羅園。
<p/>爾時，世尊告諸比丘：「過去世時有河中草，有龜於中住止。時，有野干<note n="s10.37"/>飢行覓食，遙見龜蟲，疾來捉取。龜蟲見來，卽便藏六<note n="s10.38"/>，野干守伺，冀出頭足，欲取食之。久守，龜蟲永不出頭，亦不出足；野干飢乏，瞋恚而去。
<p/>「諸比丘！汝等今日亦復如是，知魔波旬<note n="s10.39"/>常伺汝便，冀汝眼著於色、耳聞聲、鼻嗅香、舌嘗味、身覺<note n="s10.40"/>觸、意念法，欲令出生染著六境。是故，比丘！汝等今日常當執持眼律儀住，執持眼根律儀住，惡魔波旬不得其便，隨出隨緣<note n="s10.41"/>；耳、鼻、舌、身、意亦復如是，於其六根若出若緣<note n="s10.42"/>，不得其便，猶如龜蟲，野干不得其便。」
<p/>爾時，世尊;卽說偈言：
<p/>「龜蟲畏野干，藏六於殼<note n="s10.43"/>內；
<p/>比丘善攝心，密藏諸覺想，
<p/>不依不怖彼<note n="s10.44"/>，覆心勿言說。」
<p/>佛說此經已，諸比丘聞佛所說，歡喜奉行！
<sid n="262"/><note n="s10.45"/>
<p/>如是我聞：
<p/>一時，佛住拘睒彌國瞿師羅園。
<p/>爾時，世尊告諸比丘：「譬如䵃麥著四衢道頭，有六壯夫執杖共打<note n="s10.46"/>，須臾塵碎，有第七人執杖重 *打。諸比丘！於意云何？如䵃麥聚，六人共 *打，七人重 *打，當極碎不？」
<p/>諸比丘白佛言：「如是，世尊！」
<p/>佛告諸比丘：「如是愚癡士夫六觸入處之所搥<note n="s10.47"/>打。何等為六？謂眼觸入處，常所 *搥 *打，耳、鼻、舌、身、意觸入處，常所 *搥 *打。彼愚癡士夫為六觸入處之所 *搥 *打，猶復念求當來世有，如第七人重 *打令碎。
<p/>「比丘！若言是我，是則動搖；言是我所，是則動搖。未來當有，是則動搖；未來當無，是則動搖。當復有色，是則動搖；當復無色，是則動搖。當復有想，是則動搖；當復無想，是則動搖；當復非有想非無想，是則動搖。動搖故病，動搖故癰，動搖故刺，動搖故著。正觀察動搖故苦者，得不動搖心，多修習住，繫念正知。
<p/>「如動搖，如是思量虛誑，有行因愛<note n="s10.48"/>。言我，是則為愛；言我所，是則為愛。言當來有，是則為愛；言當來無，是則為愛。當有色，是則為愛；當無色，是則為愛。當有想，事則為愛；當無想，是則為愛；當非想非非想，是則為愛。愛故為病，愛故為癰，愛故為刺。若善思觀察愛生苦者，當多住離愛心，正念正智<note n="s10.49"/>。
<p/>「諸比丘！過<note n="s10.50"/>去世時，阿修<note n="s10.51"/>羅興軍與帝釋鬪。時，天帝釋告三十三天：『今日諸天、阿修羅共<note n="s10.52"/>戰，若諸天勝，阿修羅不如者，當生執阿修羅，縛以五繫，送還天宮。』阿修羅語其眾言：『今阿修羅軍與諸天戰，若阿修羅勝，諸天不如者，當生執帝釋，縛以五繫，還歸阿修羅宮。』當其戰諍，諸天得勝，阿修羅不如。時，三十三天生執毘摩質多羅<note n="s10.53"/>阿修羅王，縛以五繫，還歸天宮。
<p/>「爾時，毘摩質多羅阿修羅王身被五繫，置於正法殿上，以種種天五欲樂而娛樂之。毘摩質多羅阿修羅王作是念：唯阿修羅賢善聰慧，諸天雖善，我今且當還歸阿修羅宮。作是念時，卽自見身被五繫縛，諸天五欲自然化沒。
<p/>「毘摩質多羅阿修羅王復作是念：諸天賢善，智慧明徹，諸<note n="s10.54"/>阿修羅雖善，我今且當住此天宮。作是念時，卽自見身五縛得解，諸天五欲自然還出。
<p/>「毘摩質多羅阿修羅王乃至有如是微細之縛，魔波旬縛轉細。於是心動搖時，魔卽隨縛；心不動搖，魔卽隨解。是故，諸比丘！多住不動搖心，正念正智<note n="s10.55"/>，應當學！」
<p/>佛說此經已，諸比丘聞佛所說，歡喜奉行！
<sid n="263"/><note n="s10.56"/>
<p/>如是我聞：
<p/>一時，佛住拘睒彌國瞿師羅園。
<p/>爾時，世尊告諸比丘：「若有比丘、比丘尼，眼識色<note n="s10.57"/>因緣生<note n="s10.58"/>，若欲、若貪、若昵、若念、若決定著處，於彼諸心善自防護。所以者何？此等皆是恐畏之道，有礙<note n="s10.59"/>、有難，此惡人所依，非善人所依，是故應自防護。耳、鼻、舌、身、意亦復如是。譬如田夫有好田苗，其守田者懶<note n="s10.60"/>惰放逸，欄<note n="s10.61"/>牛噉食；愚癡凡夫亦復如是，六觸入處……乃至放逸亦復如是。
<p/>「若好田苗<note n="s10.62"/>，其守田者心不放逸， *欄牛不食<note n="s10.63"/>，設復入田，盡驅令出；所謂若心、若意、若識，多聞聖弟子於五欲功德善自攝護，盡心<note n="s10.64"/>令滅。若好田苗，其守護田者不自放逸， *欄牛入境，左手遷鼻，右手執杖，遍身 *搥打，驅出其田。諸比丘！於意云何？彼牛遭苦痛已，從村至宅，從宅至村，復當如前過食田苗不？」
<p/>答曰：「不也，世尊！」
<p/>「所以者何？憶先入田遭捶杖苦故。如是，比丘！若心、若意、若識，多聞聖弟子於六觸入處極生厭離、恐怖，內心安住，制令一意。諸比丘！過去世時，有王聞未曾有好彈琴聲，極生愛樂，耽湎染<note n="s10.65"/>著，問諸大臣：『此何等聲？甚可愛樂！』大臣答曰：『此是琴聲。』語<note n="s10.66"/>大臣：『取彼聲來。』大臣受教，;卽往取琴來，白言：『大王！此是琴作好聲者。』王語大臣：『我不用琴，取其先聞可愛樂聲來。』大臣答曰：『如此之琴，有眾多種具，謂有柄、有槽、有麗、有絃<note n="s10.67"/>、有皮<note n="s10.68"/>，巧方便人彈之，得眾因緣乃成音聲，非不得眾具而有音聲。前所聞聲，久已過去，轉亦盡滅，不可持來。』
<p/>「爾時，大王作如是<note n="s10.69"/>言：『咄！何用此虛偽物為？世間琴者是虛偽物，而令世人耽湎染<note n="s10.70"/>著；汝今持去，片片析<note n="s10.71"/>破，棄於十方。』大臣受教， *析為百分，棄於處處<note n="s10.72"/>。如是，比丘！若色、受、想、思、欲，知此諸法無常、有為、心因緣生，而便說言：『是我、我所』，彼於異時，一切悉無<note n="s10.73"/>。諸比丘！應作如是平等正智，如實觀察。」
<p/>佛說此經已，諸比丘聞佛所說，歡喜奉行！
<sid n="264"/><note n="s10.74"/>
<p/>如是我聞：
<p/>一時，佛住拘睒彌國瞿師羅園。
<p/>爾時，世尊告諸比丘：「如癩病人，四體瘡壞，入茅荻中，為諸刺葉針刺所傷，倍增苦痛；如是愚痴凡夫六觸入處受諸苦痛亦復如是。如彼癩人，為草葉針刺所傷，膿血流出；如是愚<note n="s10.75"/>癡凡夫，其性弊暴，六觸入處所觸則起瞋恚，惡聲流出，如彼癩人。所以者何？愚癡無聞凡夫心如癩瘡。
<p/>「我今當說律儀、不律儀<note n="s10.76"/>。云何律儀？云何不律儀？愚癡無聞凡夫眼見色已，於可念色而起貪著，不可念色而起瞋恚，於彼次第隨生眾多覺想相續，不見過患；復見過患，不能除滅。耳、鼻、舌、身、意亦復如是。比丘！是名不律儀。云何律儀？多聞聖弟子若眼見色，於可念色不起欲想，不可念色不起恚想，次第不起眾多覺想相續住，見色過患；見過患已，能捨離。耳、鼻、舌、身、意亦復如是。是名律儀。」
<p/>佛說此經已，諸比丘聞佛所說，歡喜奉行！
<sid n="265"/><note n="s10.77"/>
<p/>如是我聞：
<p/>一時，佛住拘睒彌國瞿師羅園。
<p/>爾時，世尊告諸比丘：「譬如士夫遊空宅中，得六種眾生。一者得狗，;卽執其狗，繫著一處。次得其鳥，次得毒蛇，次得野干，次得失收摩羅<note n="s10.78"/>，次得獼猴<note n="s10.79"/>。得斯眾生，悉縛一處。其狗者，樂欲入村。其鳥者，常欲非空。其蛇者，常欲入穴。其野干者，樂向塚間。失收摩羅者，長欲入海。彌猴者，欲入山林。此六眾生悉繫一處，所樂不同，各各嚐欲到所安處，各各不相樂於他處；而繫縛故，各<note n="s10.80"/>用其力，向所樂方，而不能脫。
<p/>「如是六根種種境界，各各自求所樂境界，不樂<note n="s10.81"/>餘境界。眼根常求可愛之色，不可意色則生其厭。耳根常求可意之聲，不可意聲則生其厭。鼻根常求可意之香，不可意香則生其厭。舌根常求可意之味，不可意味則生其厭。身根常求可意之觸，不可意觸則生其厭。意根常求可意之法，不可意法則生其厭。此六種根種種行處，種種境界，各各不求異根境界。此六種根其有力者，堪能自在，隨覺境界。如彼士夫繫六眾生於其堅柱，正出用力隨意而去，往反疲極，以繩繫故，終依於柱。
<p/>「諸比丘！我說此譬，欲為汝等顯示其義。六眾生者，譬猶六根；堅柱者，譬身念處。若善修習身念處，有念、不念色，見可愛色則不生著，不可愛色則不生厭；耳聲、鼻香、舌味、身觸、意法，於可意法則不求欲，不可意法則不生厭。是故，比丘！當勤修習，多住身念處。」
<p/>佛說此經已，諸比丘聞佛所說，歡喜奉行！
<sid n="266"/><note n="s10.82"/>
<p/>如是我聞：
<p/>一時，佛住拘睒彌國瞿師羅園。
<p/>爾時，世尊告諸比丘：「譬如有四蚖<note n="s10.83"/>蛇，兇惡毒虐，盛一篋中。時，有士夫聰明不愚，有智慧，求樂厭苦，求生厭死。時，有一士夫語向士夫言：『汝今取此篋盛毒蛇，摩拭洗浴，恩親養食，出內以時。若四毒蛇脫<note n="s10.84"/>有惱者，或能殺汝，或令近死，汝當防護。』爾時，士夫恐怖馳走。『忽有五怨，拔刀隨逐，要求欲殺，汝當
<p/>防護。』爾時，士夫畏四毒蛇及五拔刀怨，驅馳而走。
<p/>「人復語言：『士夫！內有六賊，隨逐伺汝，得便當殺，汝當防護。』爾時，士夫畏四毒蛇、五拔刀怨<note n="s10.85"/>及內六賊，恐怖馳走，還入空村，見彼空舍，危朽腐毀，有諸惡物，捉皆危脆，無有堅固。
<p/>「人復語言：『士夫！是空聚落當有群<note n="s10.86"/>賊，來必庵<note n="s10.87"/>害<note n="s10.88"/>汝。』爾時，士夫畏四毒蛇、五拔刀賊、內六惡賊、空村群賊，而復馳走。忽爾道路臨一大河，其水浚急，但見此岸有諸怖畏，而見彼岸安隱快樂，清涼無畏，無橋船可渡<note n="s10.89"/>得至彼岸，作是思惟：我取諸草木，縛束成栰，手足方便， *渡至彼岸。作是念已，卽拾草木，依於岸傍，縛束成栰，手足方便，截流橫 *渡。
<p/>「如是士夫免四毒蛇、五拔刀怨、六內惡賊，復得脫於空村群賊， *渡於浚流，離於此岸種種怖畏，得至彼岸安隱快樂。我說此譬，當解其義。比丘！篋者，譬此身色麁四大，四大所造精血之體，穢食長養，沐浴衣服，無常變壞危脆之法。毒蛇者，譬四大──地界、水界、火界、風界，地界若諍，能令身死，及以近死；水、火、風
<p/>諍亦復如是。五拔刀怨者，譬五受陰。六內賊者，譬六愛喜。空村者，譬六內入。善男子！觀察眼入處，是無常變壞，執持眼者，亦是無常虛偽之法；耳、鼻、舌、身、意入處亦復如是。空村群賊者，譬外六入處。眼為可意、不可意色可害；耳聲、鼻香、舌味、身觸、意，為可意、不可意法所害。浚流者，譬四流──欲流、有流、見流、無明流。河者，譬三愛──欲愛、色愛、無色愛。此岸多恐怖者，譬有身。彼岸清涼安樂者，譬無餘涅槃。栰者，譬八正道。手足方便截流 *渡者，譬精進勇猛到彼岸。婆羅門住處者，譬如來、應、等正覺。
<p/>「如是，比丘！大師慈悲安慰弟子，為其所作；我今已作，汝今亦當作其所作，於空閑樹下，房舍清淨，敷草為座，露地、塚間，遠離邊坐，精勤禪思，慎莫放逸，令後悔恨！此則是我教授之法。」
<p/>佛說此經已，諸比丘聞佛所說，歡喜奉行！
<sid n="267"/><note n="s10.90"/>
<p/>如是我聞：
<p/>一時，佛住拘睒彌國瞿師羅園。
<p/>爾時，世尊告諸比丘：「多聞聖弟子於一切苦法集、滅、味、患、離如實知見，見五欲猶如火坑。如是觀察五欲已，於五欲貪、欲愛、欲念、欲著不永覆心，知其欲心行處、住處，而自防閉；行處、住處逆防閉已，隨其行處、住處，世間貪、憂、惡不善法不漏其心。
<p/>「云何名為多聞聖弟子於一切苦法集、滅、味、患、離如實知見？多聞聖弟子於此苦聖諦如實知，此苦集、此苦滅、此苦滅道跡聖諦如實知，是名多聞聖弟子於一切苦法集、滅、味、患、離如實知見。
<p/>「云何多聞聖弟子見五欲如火坑，……乃至世間貪、憂、惡不善法不永覆心？譬如近一聚落，邊有深坑，滿中盛火，無有;烟焰。時，有士夫不愚不癡，聰明黠慧，樂樂厭苦，樂生惡死。彼作是念：此有火坑，滿中盛火，我若<note n="s10.91"/>墮中，必死無疑。於彼生遠、思遠、欲遠。如是多聞聖弟子見五欲如火坑，……乃至世間貪、憂、惡不善法不永覆心；若行處、住處逆防逆知，……乃至世間貪、憂、惡不善法不漏其心。
<p/>「譬如聚落邊有㮈<note n="s10.92"/>林，多諸棘刺，時，有士夫入於林中，有所<note n="s10.93"/>營作。入林中已，前後左右上下盡有棘刺。爾時，士夫正念而行、正念來去、正念明目、正念端視、正念屈身。所以者何？莫令利刺傷壞身故。多聞聖弟子亦復如是，若依聚落城邑而住，晨朝著衣持鉢，入村乞食，善護其身，善執其心，正念安住、正念而行、正念明目、正念觀察。所以者何？莫令<note n="s10.94"/>利刺傷聖法、律。
<p/>「云何利刺傷聖法、律？謂可意愛念之色，是名利刺傷聖法、律。云何是可意愛念之色傷聖法、律？謂五欲功德，眼識色生愛念，長養欲樂；耳識聲、鼻識香、舌識味、身識觸生愛念，長養欲樂，是名可愛念色傷聖法、律；是名多聞聖弟子所行處、所住處逆防逆知，……乃至不令世間貪、憂、不善法<note n="s10.95"/>以漏其心。
<p/>「或多聞聖弟子失<note n="s10.96"/>於正念，生惡不善覺，長養欲、長養恚、長養癡，是鈍根；多聞聖弟子雖起集滅，以欲覆心。譬如鐵丸，燒令極熱，以少水灑，尋;卽乾消，如是多聞聖弟子鈍根生念，尋滅如是。多聞聖弟子如是行，如是住。若王、大臣若親往詣其所，請以俸祿，語言：『男子！何用剃髮，執持瓦器，身著袈裟，家家乞食為？不如安慰服五欲樂，行施作福。』云何，比丘！多聞聖弟子，國王、大臣、諸親檀越請以奉祿，彼當還戒退減以不？」
<p/>答曰：「不也，所以者何？多聞聖弟子於一切苦法集、滅、味、患、離如實知見故，見火坑，譬五欲，……乃至世間貪、憂、惡不善法不永覆心，行處、住處逆防逆知，……乃至世間貪、憂、惡不善法不漏其心。若復為國王、大臣、親族請以俸祿，還戒退減，無有是處！」
<p/>佛告諸比丘：「善哉！善哉！彼多聞聖弟子其心長夜臨趣、流注、浚輸<note n="s10.97"/>，向於遠離，向<note n="s10.98"/>於離欲，而<note n="s10.99"/>於涅槃，寂靜捨離，樂於涅槃；於有漏處，寂滅清涼。若為國王、長者、親族所請，還戒退減者，無有是處！餘得大苦。譬如恒河，長夜臨趣、流注、浚輸東方，多眾斷截，欲令臨趣、流注、浚 *輸西方，寧能得不？」
<p/>答言：「不能，世尊！所以者何？恒水長夜流往東方，欲令西流，未而可得，彼諸大眾徒辛苦耳！如是多聞聖弟子長夜臨趣、流注、浚 *輸，向於遠離，……乃至欲令退減，無有是處，徒辛苦耳！」
<p/>佛說此經已，諸比丘聞佛所說，歡喜奉行！
<sid n="268"/><note n="s10.100"/>
<p/>如是我聞：
<p/>一時，佛住阿毘闍恒水邊。時，有比丘來詣佛所，稽首佛足，退住<note n="s10.101"/>一面，白佛言：「善哉！世尊！為我說法，我聞法已，獨一靜處，專精思惟，不放逸住：所以族姓子剃除鬚髮，正信、非家、出家學道，於上增修梵行，見法自知作證：我生已盡，梵行已立，所作已作，自知不受後有。」
<p/>爾時，世尊觀察恒<note n="s10.102"/>水，見恒水中有一大樹，隨流而下，語彼比丘：「汝見此恒水中大樹流<note n="s10.103"/>不？」
<p/>答言：「已見，世尊！」
<p/>佛告比丘：「此大樹不著此岸，不著彼岸，不沈水底，不閡洲渚，不入洄澓<note n="s10.104"/>，人亦不取，非人不取，又不腐敗，當隨水流，順趣、流注、浚 *輸至<note n="s10.105"/>大海不？」
<p/>比丘白佛：「如<note n="s10.106"/>是，世尊！」
<p/>佛言：「比丘亦復如是，亦不著此岸，不著彼岸，不沈水底，不閡洲渚，不入 *洄澓，人亦不取，非人不取，又不腐敗，當隨水流<note n="s10.107"/>，臨<note n="s10.108"/>趣、流注、浚 *輸涅槃。」
<p/>比丘白佛：「云何此岸？云何彼岸？云何沈沒？云何洲渚？云何 *洄澓？云何人取？云何非人取？云何腐敗？善哉世尊！為我廣說，我聞法已，當獨一靜處，專精思惟，不放逸住，……乃至自知不受後有。」
<p/>佛告比丘：「此岸者，謂內<note n="s10.109"/>六入處。彼岸者，謂六外入處。人取者，猶如有一習近俗人及出家者，若喜、若憂、若苦、若樂，彼彼所作，悉與共同始終相隨，是名人取。非人取者，猶如有人願修梵行──我今持戒、苦行、修諸梵行，當生在處，在處天上，是非人取。 *洄澓者，猶如有一還戒退轉。腐敗者，犯戒行惡不善法，腐<note n="s10.110"/>敗寡聞，猶莠稗、吹貝之聲<note n="s10.111"/>，非沙門為沙門像，非梵行為梵行像。如是，比丘！是名不著此彼岸，……乃至浚 *輸涅槃。」
<p/>時，彼比丘聞佛所說，歡喜隨喜，作禮而去。
<p/>時，彼比丘獨一靜處，思惟佛所說水流大樹經教，……乃至自知不受後有，得阿羅漢。
<p/>時，有牧牛人，名難屠<note n="s10.112"/>，去佛不遠，執杖牧牛。比丘去已，詣世尊所，稽首禮足，於一面住，白佛言：「世尊！我今堪能不著此岸，不著彼岸，不沈沒，不閡洲渚，非人所取，不非人取，不入 *洄澓，亦不腐敗，我得於世尊正法、律中出家修梵行不？」
<p/>佛告牧牛者：「汝送牛還主不？」
<p/>牧牛者言：「諸牛中悉有犢牛，自能還歸，不須送也，但當聽我出家學道。」
<p/>佛告牧牛者：「牛雖能還家，汝今<note n="s10.113"/>已受<note n="s10.114"/>人衣食，要當還報其家主。」
<p/>時，牧牛者聞佛教已，歡喜隨喜<note n="s10.115"/>，作禮而去。
<p/>時，尊者舍利弗在此會<note n="s10.116"/>中，牧牛者去不久，白佛言：「世尊！難屠牧牛者求欲出家，世尊何故遣還歸家？」
<p/>佛告舍利弗：「難屠牧牛者若還住家受五欲者，無有是處！牛付主人已，輒自當還，於此法、律出家學道，淨修梵行，……乃至自知不受後有，得阿羅漢。」
<p/>時，難屠牧牛者以牛付主人已，還至佛所，稽首禮足，退住一面，白佛言：「世尊！牛已付主，聽我於正法、律出家學道。」
<p/>佛告難屠牧牛者：「汝得於此法、律出家、受具足，得比丘分。」
<p/>出家已，思惟：所以族姓子剃除鬚髮，著袈裟衣，正信、非家、出家學道，增修梵行，……乃至自知不受後有，成阿羅漢。
<sid n="269"/><note n="s10.117"/>
<p/>如是我聞：
<p/>一時，佛住舍衞國祇樹給孤獨園。
<p/>時，有異比丘獨處坐禪，作是思惟：比丘云何知、云何見，得見<note n="s10.118"/>清淨？作是念已，詣諸比丘，語諸比丘言：「諸尊比丘！云何知、云何見，令見清淨？」
<p/>比丘答言：「尊者！於六觸入處集、滅、味<note n="s10.119"/>、患、離如實正知。比丘！作如是知、如是見者，得見清淨。」
<p/>是比丘聞彼比丘記說，心不歡喜，復詣餘比丘所，問彼比丘言：「諸尊比丘！云何知、云何見，得見清淨？」
<p/>彼比丘答言：「於六界集、滅、味、患、離如實正知。如是，比丘！如是知、如是見，得見清淨。」
<p/>時，比丘聞其記說，心亦不喜，復詣餘比丘，作是問言：「比丘！云何知、云何見，得見清淨？」
<p/>彼比丘答言：「於五受陰觀察，如病、如癰、如刺、如殺，無常、苦、空、非我；作<note n="s10.120"/>如是知、如是見，得見清淨。」
<p/>是比丘聞諸比丘記說，心亦不喜，往詣佛所，稽首禮足，退坐一面，白佛言：「世尊！我獨靜思惟：比丘云何知、云何見，得見清淨？作是念已，詣諸比丘，三處所說，具白世尊，我聞彼說，心不歡喜，來詣世尊。故以此義請問世尊，比丘云何知、云何見，得見清淨？」
<p/>佛告比丘：「過去世時，有一士夫，未曾見緊獸<note n="s10.121"/>，往詣曾見緊獸者，問曾見緊獸。士夫言：『汝知緊獸不？』答言：『知。』復問：『其狀云何？』答言<note n="s10.122"/>：『其色黑如火燒柱。』當彼見時，緊獸黑色，如火燒柱。
<p/>「時，彼士夫聞緊獸黑色如火燒柱，不大歡喜，復更詣一曾見緊獸士夫，復問彼言：『汝知緊獸不？』彼答言：『知。』復問：『其狀如何？』彼曾見緊獸士夫答 *言：『其色赤而開敷，狀似肉段。』彼人見時，緊獸開敷，實似肉段。
<p/>「是士夫聞彼所說，猶復不喜，復更詣餘曾見緊獸士夫，問：『汝知緊獸不？』答言：『知。』復問：『其狀云何？』答言：『𣯶<note n="s10.123"/>*𣯶下垂，如尸利沙<note n="s10.124"/>果。』
<p/>「是人聞已，心復不喜，復行問餘知緊獸者，問：『汝知緊獸不？』彼答言：『知。』又問：『其狀云何？』彼復答言：『其葉青、其葉滑、其葉長廣，如尼拘婁陀<note n="s10.125"/>樹。』如彼士夫問其緊獸，聞則不喜，處處更求；而彼諸人見緊獸者，隨時所見，而為記說，是故不同。
<p/>「如是，諸比丘！若於獨處專精思惟，不放逸住，所因思惟法不起諸漏，心得解脫，隨彼所見，而為記說<note n="s10.126"/>。汝今復聽我說譬，其智者以譬喻得解。
<p/>「譬如有邊國王<note n="s10.127"/>，善治<note n="s10.128"/>城壁，門下堅固，交<note n="s10.129"/>道平正，於四城門置四守護，悉皆聰慧，知其來去。當其城中，有四交道，安置床榻，城主坐上。若東方使來，問守門者：『城主何在？』彼;卽答言：『主在城中四 *交道頭，; 牀上而坐。』彼使聞<note n="s10.130"/>已，往詣城主，受其教令，復道而還。南、西、北方遠使來人，問守門
<p/>者：『城主何在？』彼亦答言：『在其城中四 *交道頭。』彼使<note n="s10.131"/>聞已，悉詣城主，受其教令，各還本處。」
<p/>佛告比丘：「我說斯譬，今當說義。所謂城者，以譬人身麁色，如篋毒蛇譬經說。善治城壁者，謂之正見。 *交道平正者，謂內六入處。四門者，謂四識住。四守門者，謂四念處。城主者，謂識受陰。使者，謂正觀。如實言者，謂四真諦。復道還者，以八聖道。」
<p/>佛告比丘：「若大師為弟子所作，我今已作，以哀愍故，如篋毒蛇譬經說。」
<p/>爾時，比丘聞佛說已，專精思惟，不放逸住，增修梵行，……乃至不受後有，成阿羅漢。
<sid n="270"/><note n="s10.132"/>
<p/>如是我聞：
<p/>一時，世尊釋氏人間遊行，至迦毘羅衛<note n="s10.133"/>國，住尼拘婁陀園<note n="s10.134"/>。
<p/>爾時，迦毘羅衞釋氏作新講堂，未有諸沙門、婆羅門、釋迦年少及諸人民在中住者，聞世尊來至釋氏迦毘羅衛人間遊行，住尼拘婁陀園，論苦樂義。「此堂新成，未有住者，可請世尊與諸大眾於中供養，得功德福報，長夜安隱，然後<note n="s10.135"/>我等當隨受用。」作是議已，悉共出城，詣世尊所，稽首禮足，退坐一面。
<p/>爾時，世尊為諸釋氏演說要法，示教照喜已，默然而住。
<p/>時，諸釋氏從座起，整衣服，為佛作禮，右膝著地，合掌白佛言：「世尊！我等釋氏新作講堂，未有住者，今請世尊及諸大眾於中供養，得功德福利，長夜安隱，然後我等當隨受用。」爾時，世尊默然受請。
<p/>時，諸釋氏知世尊受請已，稽首佛足，各還其所，卽以其日，以車輿<note n="s10.136"/>經紀，運其眾具，莊嚴新堂，敷置牀座，軟草布地，備香油燈。眾事辦已，往詣佛所，稽首白<note n="s10.137"/>言：「眾事辦已，惟<note n="s10.138"/>聖知時。」
<p/>爾時，世尊與諸大眾前後圍繞，至新堂外，洗足已，然後上堂，於中柱下，東向而坐。時，諸比丘亦洗足已，隨入講堂，於世尊後，西面東向，次第而坐。時，諸釋氏𣈳於東面西向而坐。
<p/>爾時，世尊為諸釋氏廣說要法<note n="s10.139"/>，示教照喜已，語諸釋氏：「瞿曇<note n="s10.140"/>！初夜已過，於時可還迦毘羅越。」時，諸<note n="s10.141"/>釋氏聞佛所說，歡喜隨喜，作禮而去。
<p/>爾時，世尊知釋氏去已，告大目揵連：「汝當為諸比丘說法，我今背疾，當自消息。」時，大目揵連默然受教。
<p/>爾時，世尊四褺<note n="s10.142"/>欎多羅僧<note n="s10.143"/>安置欎下，卷襞僧伽梨<note n="s10.144"/>，置於頭下，右脇而臥，屈膝累<note n="s10.145"/>足，係念明相<note n="s10.146"/>，作起<note n="s10.147"/>想思惟。
<p/>爾時，大目揵連語諸比丘：「佛所說法，初、中、後善，善義善味，純一滿淨，清白梵行。我今當說漏、不漏法，汝等諦聽！云何為漏法？愚癡無聞凡夫眼見色已，於可<note n="s10.148"/>念色而起樂著，不可念色而起憎惡，不住身念處，於心解脫、慧解脫無少分智，而起種種惡不善法，不無餘滅，不無餘永盡；耳、鼻、舌、身、意亦復如是。比丘！如是者，天魔波旬往詣其所，伺其虛短，於其眼色，;卽得其闕；耳聲、鼻香、舌味、身觸、意法亦復如是，卽得其闕。
<p/>「譬如枯乾草積<note n="s10.149"/>，四方火起，尋時;卽燒。如是，比丘！於其眼色，天魔波旬;卽得其闕。如是，比丘！不勝於色，於耳聲、鼻香、舌味、身觸、意法，受制於法，不能勝法──不勝色，不勝聲、香、味、觸、法，亦復不勝意不善法<note n="s10.150"/>、諸煩惱熾然苦報，及未來世生、老、病、死。諸尊！我從世尊親受於此諸有漏法，是名有漏法經。
<p/>「云何無漏法經？多聞聖弟子眼見色，於可念色不起樂著，不可念色不起憎惡，繫念而住，無量心解脫、慧解脫如實知，於彼已起惡不善法無餘滅盡；耳、鼻、舌、身、意亦復如是。
<p/>「如是像類比丘，弊魔波旬往詣其所，於其眼色伺求其短，不得其短；於耳聲、鼻香、舌味、身觸、意法伺求其短，不得其短。譬如樓閣，墻壁牢固，;窓戶重閉，埿塗厚密，四方火起，不能燒然。斯等比丘亦復如是，弊魔波旬往詣其所，伺求其短，不得其短。如是比丘能勝彼色，不為彼色之所勝也；勝於聲、香、味、觸、法，不為彼法之所勝也。若勝於色，勝於聲、香、味、觸、法已，亦復勝於惡不善法、煩惱熾燃苦報，及未來世生、老、病、死。我親從世尊面受此法，是名無漏法經。」
<p/>爾時，世尊知大目揵連說法竟，起正身坐<note n="s10.151"/>，繫念在前，告大目揵連：「善哉！善哉！目揵連！為人說此經法，多所饒益，多所過度，長夜安樂諸天世人。」
<p/>爾時，世尊告諸比丘：「汝當受持漏、無漏法經，廣為人說。所以者何？義具足故，法具足故，梵行具足故，開發神通，正向涅槃；乃至信心善男子，在家、出家，當受持讀誦，廣為人說。」
<p/>佛說此經已，諸比丘聞佛所說，歡喜奉行！
<sid n="271"/><note n="s10.152"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「譬如灰河，南岸極熱，多諸利刺，在於闇處，眾多罪人在於河中隨流漂<note n="s10.153"/>沒。中有一人，不愚不癡，聰明黠慧，樂樂厭苦，樂生厭死，作如是念：我今何緣在此灰河，南岸極熱，又多利刺，在闇冥處隨流漂沒？我當以手足方便，逆流而上，漸見小明。其人默念：今已疾殆<note n="s10.154"/>見此小明。復運手足，勤加方便，遂見平地，卽住於彼，觀察四方，見大石山，不斷不壞，亦不穿穴，卽登而上。復見清涼八分之水，所謂冷、美、輕、軟、香、淨，飲時不噎，咽中不閡<note n="s10.155"/>。飲已安身，卽入其中，若浴若飲，離諸惱熱<note n="s10.156"/>。
<p/>「然後復進登<note n="s10.157"/>大山上，見七種華，謂優鉢羅華、鉢曇摩華、拘牟頭華、分陀利華、修揵提華、彌離頭揵提花、阿提目多花。聞花香已，復上石山，見四層階堂<note n="s10.158"/>，卽坐其上；見五柱帳<note n="s10.159"/>，卽入其中，斂身正坐，種種枕褥，散花遍布，莊嚴妙好；而於其中自恣坐臥，涼風四湊，令身安穩，坐高臨<note n="s10.160"/>下，高聲唱言：『灰河眾生諸賢正士！如彼灰河，南岸極熱，多諸利刺，其處闇冥，求出於彼河中。』
<p/>「有聞聲者，尋<note n="s10.161"/>聲問言：『何方得出？從何處出？』其中有言：『汝何須問何處得出？彼喚聲者亦自不知、不見從何而出，彼亦當復在此灰河，南岸極熱，多諸利刺，於闇冥中隨流來下，用問彼為？』
<p/>「如是，比丘！我說此譬，今當說義<note n="s10.162"/>。灰者，謂三惡不善覺。云何三？欲覺、恚覺、害覺。河者，謂三愛──欲愛、色愛、無色愛。南岸極熱者，謂內、外六入處。多諸利刺者，謂五欲功德。闇冥處者，謂無明障閉慧眼。眾多人者，謂愚癡凡夫。流，謂生死河。中有一人不愚不癡者，謂菩薩摩訶薩。手足方便，逆流上者，謂精勤修學。微見小明者，謂得法忍。得平地者，謂持戒。觀四方者，謂見四真諦。大石山者，謂正見。八分水者，謂八聖道。七種花者，謂七覺分。四層堂者，謂四如意足。五柱帳<note n="s10.163"/>者，謂信等五根。正身坐者，謂無餘涅槃。散花遍布者，謂諸禪、解脫、三<note n="s10.164"/>昧、正受。自恣坐臥者，謂如來、應、等正覺。四方風吹者，謂四增心<note n="s10.165"/>見法安樂住。舉聲唱喚者，謂轉法輪。彼有人問『諸賢正士何處去？何處<note n="s10.166"/>出』者，謂舍利弗、目揵連等諸賢聖<note n="s10.167"/>比丘。於中有言『汝何<note n="s10.168"/>所問？彼亦不知不見有所出處，彼亦當復於此灰河，南岸極熱，多諸利刺，於闇冥處隨流來下』者，謂六師等諸邪見輩，所謂富蘭那迦葉<note n="s10.169"/>、末伽梨瞿舍梨子<note n="s10.170"/>、散<note n="s10.171"/>闍耶毘羅胝<note n="s10.172"/>子<note n="s10.173"/>、阿耆多枳舍欽婆羅<note n="s10.174"/>、伽拘羅迦氈延<note n="s10.175"/>、尼揵連陀闍提弗多羅<note n="s10.176"/>，及餘邪見輩。如是，比丘！大師為諸聲聞所作，我今已作，汝今當
<p/>作所作，如前篋毒蛇說。」
<p/>佛說此經已，諸比丘聞佛所說，歡喜奉行！
<p/>雜阿含經卷第十
<sid n="272"/><note n="s11.1"/>
<p/>如是我聞：
<p/>一時，佛住舍衞國祇樹給孤獨園。
<p/>時，有異<note n="s11.2"/>比丘獨靜思惟：云何為我？我何所為？何等是我？我何所住？從禪覺已，往詣佛所，稽首禮足，退住一面，白佛言：「世尊！我獨一靜處，作是思惟：云何為我？我何所為？何法是我？我於何住？」
<p/>佛告比丘：「今當為汝說於二法。諦聽！善思！云何為二？眼色為二，耳聲、鼻香、舌味、身觸、意法為二，是名二法。比丘！若有說言：『沙門瞿曇所說二法，此非為二，我今捨此，更立二法。』彼但有言，數問已不知，增其疑惑，以非境界故。所以者何？緣眼、色，生眼識。
<p/>「比丘！彼眼者，是肉形、是內<note n="s11.3"/>、是因緣、是堅、是受，是名眼肉形內地界。比丘！若眼肉形，若內、若因緣、津澤、是受，是名眼肉形內水界。比丘！若彼眼肉形，若內、若因緣、明暖、是受，是名眼肉形內火界。比丘！若彼眼肉形，若內、若因緣、輕飄動搖、是受，是名眼肉形內風界。
<p/>「比丘！譬如兩手和合相對作聲，如是緣眼、色，生眼識，三事和合觸，觸俱生受、想、思，此等諸法非我、非常；是無常之我，非恒，非安隱、變易之我。所以者何？比丘！謂生、老、死、沒、受生之法。
<p/>「比丘！諸行如幻、如炎，剎那時頃盡朽，不實來實去。是故，比丘！於空諸行當知、當喜、當念；空諸行常、恒、住、不變易法，空無我、我所。譬如明目士夫，手執明燈，入於空室，彼空室觀察。
<p/>「如是，比丘！於一切空行、空<note n="s11.4"/>心觀察歡喜，於空法行常、恒、住、不變易法，空我、我所。如眼、耳、鼻、舌、身、意法因緣生意識，三事和合觸，觸俱生受、想、思，此諸法無我、無常……乃至空我、我所。比丘！於意云何？眼是常、為非常耶？」
<p/>答言：「非常，世尊！」
<p/>復問：「若無常者，是苦耶？」
<p/>答言：「是苦，世尊！」
<p/>復問：「若無常、苦，是變易法，多聞聖弟子寧於中見我、異我、相在不？」
<p/>答言：「不也，世尊！」
<p/>「耳、鼻、舌、身、意亦復如是。如是多聞聖弟子於眼生厭，厭故不樂，不樂故解脫，解脫知見：我生已盡，梵行已立，所作已作，自知不受後有。耳、鼻、舌、身、意亦復如是。」
<p/>時，彼比丘聞世尊說合手聲譬經教已，獨一靜處，專精思惟，不放逸住，乃至自知不受後有，成阿羅漢。
<sid n="273"/><note n="s11.5"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「非汝有者，當盡<note n="s11.6"/>棄捨；捨彼法已，長夜安樂。諸比丘！於意云何？於此祇桓<note n="s11.7"/>中，諸草木枝葉，有人持去，汝等頗有念言：『此諸物是我所，彼人何故輒持去？』」
<p/>答言：「不也，世尊！」
<p/>「所以者何？彼亦非我、非我所故。汝諸比丘亦復如是，於非所有物當盡棄捨；棄<note n="s11.8"/>捨彼法已，長夜安樂。何等為非汝所有？謂眼，眼非汝所有，彼應棄捨；捨彼法已，長夜安樂。耳、鼻、舌、身、意亦復如是。云何，比丘！眼是常耶？為非常耶？」
<p/>答言：「無常。」
<p/>世尊復問：「若無常者，是苦耶？」
<p/>答言：「是苦，世尊！」
<p/>復問：「若無常、苦者，是變易法，多聞聖弟子寧於中見我、異我、相在不？」
<p/>答言：「不也，世尊！」
<p/>「耳、鼻、舌、身、意亦復如是。多聞聖弟子於此六入處觀察非我、非我所；觀察已，於諸世間都無所取；無所取故，無所著；無所著故，自覺涅槃：我生已盡，梵行已立，所作已作，自知不受後<note n="s11.9"/>有。」
<p/>佛說此經已，諸比丘聞佛所說，歡喜奉行！
<sid n="274"/><note n="s11.10"/>
<p/>如是我聞：
<p/>一時，佛住<note n="s11.11"/>舍衞國祇樹給孤獨園。
<p/>爾時，世尊告諸比丘：「其有說言『大<note n="s11.12"/>力者，其唯難陀！』此是正說。其有說言『最端正<note n="s11.13"/>者，其唯難陀！』是則正說。其有說言『愛欲重者，其唯難陀！』是則正說。
<p/>「諸比丘！而今難陀關閉根門，飲食知量，初夜、後夜<note n="s11.14"/>精勤修習，正智成就，堪能盡壽純一滿淨，梵行清白。彼難陀比丘關閉根門故，若眼見色，不取色相，不取隨形好。若諸眼根增不律儀，無明闇障、世間貪、愛<note n="s11.15"/>、惡不善法不漏其心，生諸律儀；防護於眼、耳、鼻、舌、身、意根，生諸律儀，是名難陀比丘關閉根門。
<p/>「飲食知量者，難陀比丘於食繫數：不自高、不放逸、不著色、不著莊嚴，支身而已。任其所得，為止飢渴，修梵行故；故起苦覺令息滅<note n="s11.16"/>，未起苦覺令不起故，成其崇向故；氣力安樂，無聞<note n="s11.17"/>獨住故。如人乘車，塗以膏油，不為自高，乃至莊嚴，為載運故。又如塗瘡，不貪其味，為息苦故。如是，善男子難陀知量而食，……乃至無 *聞獨住，是名難陀知量而食。
<p/>「彼善男子難陀初夜、後夜精勤修業者，彼難陀晝則經行<note n="s11.18"/>、坐禪，除去陰障，以淨其身；於初夜時，經行、坐禪，除去陰障，以淨其身；於中夜時，房外洗足，入於室中，右;脇而臥，屈膝累足，繫<note n="s11.19"/>念明想<note n="s11.20"/>，作起覺想；於後夜時，徐覺徐起，經行、坐禪，是名善男子難陀初夜、後夜精勤修習<note n="s11.21"/>。
<p/>「彼善男子難陀勝念正知者，是善男子難陀觀察東方，一心正念，安住觀察；觀察南、西、北方，亦復如是，一心正念，安住觀察。如是觀者，世間貪、愛<note n="s11.22"/>、惡不善法不漏其心。彼善男子難陀覺諸受起，覺諸受住，覺諸受滅，正念而住，不令散亂；覺諸想起，覺諸想住，覺諸想滅，覺諸覺起，覺諸覺住，覺諸覺滅，正念心<note n="s11.23"/>住，不令散亂，是名善男子難陀正念正智成就。
<p/>「是故，諸比丘！當作是學，關閉根門，如善男子難陀；飲食知量，如善男子難陀；初夜、後夜精勤修業，如善男子難陀；正念正智成就，如善男子難陀。如教授難陀法，亦當持是為其餘人說。」
<p/>時，有異比丘而說偈言：
<p/>「善關閉根門，正念攝心住，
<p/>飲食知節量，覺知諸心相，
<p/>善男子難陀，世尊之所歎。」
<p/>佛說此經已，諸比丘聞佛所說，歡喜奉行！
<sid n="275"/><note n="s11.24"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，有如是像類大聲聞尼眾住舍衛國王園中。比丘尼眾其名曰：純阤比丘尼、民阤比丘尼、摩羅婆比丘尼、波羅遮羅比丘尼、阿<note n="s11.25"/>羅毘迦比丘尼、差摩比丘尼、難摩比丘尼、告難舍瞿曇彌比丘尼、優鉢羅色比丘尼、摩訶波闍波提<note n="s11.26"/>比丘尼，此等及餘比丘尼住王園中。
<p/>爾時，摩訶波闍波提比丘尼與五百比丘尼前後圍遶，來詣佛所，稽首禮足，退坐一面。爾時，世尊為摩訶波闍波提比丘尼說法，示教照喜；種種說法，示教照喜已，發遣令還，言：「比丘尼！應時宜去。」
<p/>摩訶波闍波提比丘尼聞佛所說，歡喜隨喜，作禮而去。
<p/>爾時，世尊知摩訶波闍波提比丘尼去已，告諸比丘：「我年已老邁<note n="s11.27"/>，不復堪能為諸比丘尼說法，汝等諸比丘僧，今日諸宿德上座，當教授諸比丘尼。」
<p/>時，諸比丘受世尊教，次第教授比丘尼，次至難陀<note n="s11.28"/>。爾時，難陀次第應至而不欲教授。
<p/>爾時，摩訶波闍波提比丘尼與五百比丘尼前後圍遶，詣世尊所，稽首禮足，……乃至聞法，歡喜隨喜，作禮而去。
<p/>爾時，世尊知摩訶波闍波提比丘尼去已，問尊者阿難：「誰應次至教授諸比丘尼？」
<p/>尊者阿難白佛言：「世尊！諸上座次第教授比丘尼，次至難陀，而難陀不欲教授。」
<p/>爾時，世尊告難陀言：「汝當教授諸比丘尼，為諸比丘尼說法。所以者何？我自教授比丘尼，汝亦應爾；我為比丘尼說法，汝亦應爾。」
<p/>爾時，難陀默然受教。
<p/>時，難陀夜過晨朝，著衣持鉢，入舍衛城乞食，食已，還精舍，舉衣鉢，洗足已，入室坐禪。從禪覺，著僧伽梨<note n="s11.29"/>，將一比丘往詣王園。諸比丘尼遙見尊者難陀來，疾敷牀座，請令就座<note n="s11.30"/>。尊者難陀坐已，諸比丘尼稽首敬禮，退坐一面。尊者難陀語諸比丘尼：「諸姊妹！汝等當問我，今當為汝等說法。汝等解者，當說言解；若不解者，當說不解。於我所說義，若當解者，當善受持；若不解者，汝當更問，當為汝說。」
<p/>諸比丘尼白尊者難陀言：「我等今日聞尊者教，令我等問，告我等言：『汝等若未解者，今悉當問；已解者當言解，未解者當言不解。於我所說義，已解者當奉持，未解者當復更問。』我等聞此，心大歡喜，未解義者，今日當問。」
<p/>爾時，尊者難陀告諸比丘尼：「云何，姊妹！於眼內入處觀察，是我、異我、相在不？」
<p/>答言：「不也，尊者難陀！」
<p/>「耳、鼻、舌、身、意內入處觀察，是我、異我、相在不？」
<p/>答言：「不也，尊者難陀！所以者何？尊者難陀！我等已曾於此法如實知見，於六內入處觀察無我，我等已曾作如是意解，六內入處無我。」
<p/>尊者難陀告諸比丘尼：「善哉！善哉！姊妹！應如是解：六內入處觀察無我。諸比丘尼！色外入處是我、異我、相在不？」
<p/>答言：「不也，尊者難陀！」
<p/>「聲、香、味、觸、法外入處，是我、異我、相在不？」
<p/>答言：「不也，尊者難陀！所以者何？尊者難陀！我已曾於六外入處如實觀察無我，我常作此意解，六外入處如實無我。」
<p/>尊者難陀讚諸比丘尼：「善哉！善哉！汝於此義應如是觀：六外入處無我。若緣眼、色，生眼識，彼眼識是我、異我、相在不？」
<p/>答言：「不也，尊者難陀！」
<p/>「耳、鼻、舌、身、意法緣生意識，彼意識是我、異我、相在不？」
<p/>答言：「不也，尊者難陀！所以者何？我已曾於此六識身如實觀察無我，我亦常作是意解，六識身如實無我。」
<p/>尊者難陀告諸比丘尼：「善哉！善哉！姊妹！汝於此義應如是觀察：六識身如實無我。緣眼、色，生眼識，三事和合生觸，彼觸是我、異我、相在不？」
<p/>答言：「不也，尊者難陀！」
<p/>「耳、鼻、舌、身、意法緣生意識，三事和合生觸，彼觸是我、異我、相在不？」
<p/>答言：「不也，尊者難陀！所以者何？我已曾於此六觸觀察如實無我，我亦常如是意解：六觸如實無我。」
<p/>尊者難陀告諸比丘尼：「善哉！善哉！當如實觀察：於六觸身如實無我。緣眼、色，生眼觸，三事和合觸，觸緣受，彼觸緣受是我、異我、相在不？」
<p/>答言：「不也，尊者難陀！」
<p/>「耳、鼻、舌、身、意法緣生意識，三事和合觸，觸緣受，彼受是我、異我、相在不？」
<p/>答言：「不也，尊者難陀！所以者何？我等曾於此六受身如實觀察無我，我亦常作此意解：六受身如實無我。」
<p/>尊者難陀告諸比丘尼：「善哉！善哉！汝於此義應如是觀察：此六受身如實無我。緣眼、色，生眼識，三事和合生觸，觸緣想，彼想是我、異我、相在不？」
<p/>答言：「不也，尊者難陀！」
<p/>「耳、鼻、舌、身、意法緣生意識，三事和合生觸，觸緣想，彼想是我、異我、相在不？」
<p/>答言：「不也，尊者難陀！所以者何？我曾於此六想身如實觀察無我，我亦常作此意解：六想身如實無我。」
<p/>尊者難陀告諸比丘尼：「善哉！善哉！比丘尼！汝於此義應如是觀察：此六想身如實無我。緣眼、色，生眼識，三事和合觸，觸緣思，彼思是我、異我、相在不？」
<p/>答言：「不也，尊者難陀！」
<p/>「耳、鼻、舌、身、意法緣生意識，三事和合觸，觸緣思，彼思是我、異我、相在不？」
<p/>答言：「不也，尊者難陀！所以者何？我曾於此六思身如實觀察無我，我常作此意解：此六思身如實無我。」
<p/>尊者難陀告諸比丘尼：「善哉！善哉！比丘尼！汝於此義應如是觀察：此六思身如實無我。緣眼、色，生眼識，三事和合觸，觸緣愛，彼愛是我、異我、相在不？」
<p/>答言：「不也，尊者難陀！」
<p/>「耳、鼻、舌、身、意法緣生意識，三事和合觸，觸緣愛，彼愛是我、異我、相在不？」
<p/>答言：「不也，尊者難陀！所以者何？我曾於此六愛身如實觀察無我，我常作此意解：此六愛身如實無我。」
<p/>尊者難陀告諸比丘尼：「汝於此義應如是觀察：此六愛身如實無我。姊妹！譬因膏油、因炷，燈明得然；彼油無常，炷亦無常，火亦無常，器亦無常。若有作是言：『無油、無炷、無火、無器，而所依起燈光，常、恒、住、不變易。』作是說者，為等說不？」
<p/>答言：「不也，尊者難陀！所以者何？緣油、炷、器然燈，彼油、炷、器悉無常；若無油、無炷、無器，所依燈光亦復隨滅、息沒、清涼、真實。」
<p/>「如是，姊妹！此六內入處無常。若有說言：『此六內入處因緣生喜樂，常、恒、住、不變易、安隱。』是為等說不？」
<p/>答言：「不也，尊者難陀！所以者何？我等曾如實觀察，彼彼法緣生彼彼法；彼彼緣法滅，彼彼生法亦<note n="s11.31"/>復隨滅、息沒、清涼、真實。」
<p/>尊者難陀告諸比丘尼：「善哉！善哉！比丘尼！汝於此義應如是觀察：彼彼法<note n="s11.32"/>緣生彼彼法；彼彼 *法緣滅，彼彼生法亦復隨滅、息沒、寂靜、清涼、真實。諸姊妹！譬如大樹根、莖<note n="s11.33"/>、枝、葉，根亦無常， *莖、枝、葉皆悉無常。若有說言：『無彼樹根、 *莖、枝、葉，唯有其影常、恒、住、不變易、安隱』者，為等說不？」
<p/>答言：「不也，尊者難陀！所以者何？如彼大樹根、莖、枝、葉，彼根亦無常，莖、枝、葉亦復無常；無根、無莖、無枝、無葉，所依樹影，一切悉無。」
<p/>「諸姊妹！若緣外六入處無常，若言『外六入處<note n="s11.34"/>因緣生喜樂，常<note n="s11.35"/>恒、住、不變易、安隱』者，此為等說不？」
<p/>答言：「不也，尊者難陀！所以者何？我曾於此義如實觀察，彼彼法緣生彼彼法；彼彼法緣<note n="s11.36"/>滅，彼彼生法亦復隨滅、息沒、寂靜、清涼、真實。」
<p/>尊者難陀告諸比丘尼：「善哉！善哉！姊妹！汝於此義當如實觀察：彼彼法緣生彼彼法；彼彼法緣滅，彼彼生法亦復隨滅、息沒、寂滅、清涼、真實。諸姊妹！聽我說譬，夫智者因譬得解。譬如善屠牛師、屠牛弟子手執利刀，解剝其牛，乘間而剝，不傷內肉、不傷外皮，解其肢<note n="s11.37"/>節筋骨，然後還以皮覆其上。若有人言：『此牛皮
<p/>肉全而不離。』為等說不？」
<p/>答言：「不也，尊者難陀！所以者何？彼善屠牛師、屠牛弟子手執利刀，乘間而剝，不傷皮肉，肢<note n="s11.38"/>節筋骨悉皆斷截，還以皮覆上，皮肉已離，非不離也。」
<p/>「姊妹！我說所譬，今當說義。牛者譬人身麁色，如篋毒蛇經廣說，肉者謂內六入處，外皮者謂外六入處，屠牛者謂學見跡，皮肉中間筋骨者謂貪喜俱，利刀者謂利智慧。多聞聖弟子以智慧利刀斷截一切結、縛、使、煩惱、上煩惱、纏。是故，諸姊妹！當如是學：於所可樂法，心不應著，斷除貪故；所可瞋法，不應生瞋，斷除瞋故；所可癡法，不應生癡，斷除癡故。於五受陰，當觀生滅；於六觸入處，當觀集滅；於四念處，當善繫心。住七覺分，修七覺分已，於其欲漏，心不緣著，心得解脫；於其有漏，心不緣著，心得解脫；於無明漏，心不緣著，心得解脫。諸姊妹！當如是學。」
<p/>爾時，尊者難陀為諸比丘尼說法，示教照喜；示教照喜已，從座起去。時，摩訶波闍波提比丘尼與五百比丘尼眷屬圍遶，往詣佛所，稽首禮足，退住一面，……乃至為佛作禮而去。
<p/>爾時，世尊知摩訶波闍波提比丘尼去已，告諸比丘：「譬如明月十四日夜，多眾觀月，為是滿耶？為未滿耶？當知彼月未究竟滿。如是，善男子難陀為五百比丘尼正教授、正說法，於其解脫猶未究竟。然此等比丘尼命終之時，不見一結不斷，能使彼還生於此世。」
<p/>爾時，世尊復告難陀：「更為諸比丘尼說法。」
<p/>爾時，尊者難陀默然奉教，夜過晨朝，持鉢入城乞食，食已，……乃至往詣王園，就座而坐，為諸比丘尼說法，示教照喜；示教照喜已，從座起去。摩訶波闍波提比丘尼復於異時與五百比丘尼前後圍遶，往<note n="s11.39"/>詣佛所，稽首禮足，……乃至作禮而去。
<p/>爾時，世尊知摩訶波闍波提比丘尼去已，告諸比丘：「譬如明月十五日夜，無有人疑月滿不滿者，然其彼月究竟圓滿。如是，善男子難陀為諸比丘尼說如是正教授，究竟解脫；若命終時，無有說彼道路所趣，此當知卽是苦邊。是為世尊為五百比丘尼授<note n="s11.40"/>第一果記。」
<p/>佛說此經已，諸比丘聞佛所說，歡喜奉行！
<sid n="276"/><note n="s11.41"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有不律儀、律儀。諦聽！善思！當為汝說。
<p/>「云何不律儀？眼根不律儀所攝護。眼識著色，緣著故，以生苦受；苦受故，不一其心；不一心故，不得如實知見；不得如實知見故，不離疑惑；不離疑惑故，由他所誤，而常苦住。耳、鼻、舌、身、意亦復如是，是名不律儀。
<p/>「云何律儀？眼根律儀所攝護。眼識識<note n="s11.42"/>色，心不染著；心不染著已，常樂受<note n="s11.43"/>住；心樂住已，常一其心；一其心已，如實知見；如實知見已，離諸疑惑；離諸疑惑已，不由他誤，常安樂住。耳、鼻、舌、身、意亦復如是，是名律儀。」
<p/>佛說此經已，諸比丘聞佛所說，歡喜奉行！
<sid n="277"/><note n="s11.44"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有退、不退法<note n="s11.45"/>、六觸入處<note n="s11.46"/>。諦聽！善思！當為汝說。
<p/>「云何退法？謂眼識色生欲覺，彼比丘歡喜讚歎，執取繫著，隨順彼法迴轉，當知是比丘退諸善法。世尊所說，是名退法。耳、鼻、舌、身、意亦復如是。
<p/>「云何名不退法？眼識色緣，不生欲覺結，彼比丘不喜、不讚歎、不執取、不繫著，於彼法不隨順迴轉，當知是比丘不退轉諸善法，世尊說是不退法。耳、鼻、舌、身、意亦復如是。
<p/>「云何六勝入處？眼識色緣，不生欲覺、結染著，當知是比丘勝彼入處。勝彼入處，是世尊所說。耳、鼻、舌、身、意亦復如是。若彼比丘於六勝入處勝已，貪欲結斷，瞋恚<note n="s11.47"/>、愚癡結斷，譬如王者，摧敵勝怨，名曰勝王；斷除眾結，名勝婆羅門。」
<p/>佛說此經已，諸比丘聞佛所說，歡喜奉行！
<sid n="278"/><note n="s11.48"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「於此六根不調伏、不關閉、不守護、不執持、不修習，於未來世必受苦報<note n="s11.49"/>。
<p/>「何等為六根<note n="s11.50"/>？眼根不調伏、不關閉、不守護、不修習、不執持，於未來世必受苦報；耳、鼻、舌、身、意根亦復如是。愚癡無聞凡夫眼根見色，執受相，執受隨形好，任彼眼根趣向，不律儀執受，住世間貪、愛<note n="s11.51"/>、惡不善法，以漏其心，此等不能執持律儀，防護眼根<note n="s11.52"/>；耳、鼻、舌、身、意根，亦復如是。如是於六根不調伏、不關閉、不守護、不執持、不修習，於未來世必受苦報。
<p/>「云何六根善調伏、善關閉、善守護、善執持、善修習，於未來世必受樂報？多聞聖弟子眼見色，不取色相，不取隨形好，任其眼根之所趣向，常住律儀，世間貪、*愛、惡不善法不漏其心，能生律儀，善護眼根；耳、鼻、舌、身、意根，亦復如是。如是<note n="s11.53"/>六根善調伏、善關閉、善守護、善執持、善修習，於未來世必受樂報。」
<p/>𣈳說偈言：
<p/>「於六觸入處，住於不律儀；
<p/>是等諸比丘，長夜受大苦。
<p/>斯等於律儀，常當勤修習；
<p/>正信心不二，諸漏不漏心。
<p/>眼見於彼色，可意不可意；
<p/>可意不生欲，不可不憎惡。
<p/>耳聞彼諸聲，亦有念不念；
<p/>於念不樂著，不念不起惡。
<p/>鼻根之所𥝲<note n="s11.54"/>，若香若臭物；
<p/>等心於香臭，無欲亦無違。
<p/>所食於眾味，彼亦有美惡；
<p/>美味不起貪，惡味亦不擇。
<p/>樂觸以觸身，不生於放逸；
<p/>為苦觸所觸，不生過惡想。
<p/>平等捨苦樂，不滅者令滅；
<p/>心意所觀察，彼種彼種相。
<p/>虛偽而分別，欲貪轉增廣；
<p/>覺悟彼諸惡，安住離欲心。
<p/>善攝此六根，六境觸不動；
<p/>摧伏眾魔怨，度生死彼岸。」
<p/>佛說此經已，諸比丘聞佛所說，歡喜奉行！
<sid n="279"/><note n="s11.55"/>
<p/>如是我聞：
<p/>一時，世尊在拘薩羅<note n="s11.56"/>國人間遊行，到頻頭城<note n="s11.57"/>北申恕林<note n="s11.58"/>中。
<p/>爾時，頻頭城中，婆羅門長者皆聞世尊於拘薩羅國人間遊行，住頻頭城申恕林中。聞已，悉共出城，至申恕林，詣世尊所，稽首禮足，退坐一面。
<p/>爾時，世尊告頻頭城婆羅門長者：「若人問汝言：『何等像類沙門、婆羅門不應恭敬、尊重、禮事、供養？』汝當答言：『若沙門、婆羅門眼見色，未離貪、未離欲、未離愛、未離渴、未離念，內心不寂靜，所行非法，所<note n="s11.59"/>行踈澁行；耳、鼻、舌、身、意法亦復如是。如是像類比丘，不應恭敬、尊重、禮事、供養。』
<p/>「作是說已，當復問言：『何故如此像類沙門、婆羅門，不應恭敬、尊重、禮事、供養？』汝應答言：『我等眼見色，不離欲、不離愛、不離渴、不離念，內心不寂靜；耳、鼻、舌、身、意法亦復如是。彼沙門、婆羅門眼見色，亦不離貪、不離欲、不離愛、不離渴、不離念，內心不寂靜，行非法，行踈澁行；耳、鼻、舌、身、意法亦復如是。我於斯等求其差別，不見差別之行。是故我於斯等像類沙門、婆羅門不應<note n="s11.60"/>恭敬、尊重、禮事、供養。』
<p/>「若復問言：『何等像類沙門、婆羅門所應恭敬、尊重、禮事、供養？』汝應答言：『若彼眼見色，離貪、離欲、離愛、離渴、離念，內心寂靜，不行非法行，行等行，不行<note n="s11.61"/>踈澁行；耳、鼻、舌、身、意法亦復如是。如是像類沙門、婆羅門所應恭敬、尊重、禮事、供養。』
<p/>「若復問言：『何故於此像類沙門、婆羅門恭敬、尊重、禮事、供養？』汝應答言：『我等眼<note n="s11.62"/>見色，不離貪、不離欲、不離愛、不離渴、不離念，內心不寂靜，行非法行，行踈澁行；耳、鼻、舌、身、意法亦復如是。斯等像類沙門、婆羅門離貪、離欲、離渴、離念，內心寂靜，行如法行，不行踈澁行；耳、鼻、舌、身、意法亦復如是。我等於彼，求其差別；見差別故，於彼像類沙門、婆羅門所應恭敬、尊重、禮事、供養。』
<p/>「如是說已，若復問言：『彼沙門、婆羅門有何行<note n="s11.63"/>？有何形貌？有何相？汝等知是沙門、婆羅門離貪、向調伏貪<note n="s11.64"/>，離恚、向調伏恚，離癡、向調伏癡？』汝應答言：『我見彼沙門、婆羅門有如是像類──住<note n="s11.65"/>空閑處、林中樹下、卑;牀草蓐，修行遠離，離諸女人，近樂獨人，同禪思者；若於彼處，無眼見色可生樂著，無耳聲、鼻香、舌味、身觸可生樂著。若彼沙門、婆羅門有如是行、如是形貌、如是相，令我等知是沙門、婆羅門離貪、向調伏貪，離恚、向調伏恚，離癡、向調伏癡。』」
<p/>時，諸沙門、婆羅門長者白佛言：「奇哉！世尊！不自譽、不毀他，正說其義，各各自於諸入處，分別染污清淨，廣說緣起，如如來、應、等正覺說。譬如士夫，溺者能救，閉者能開，迷者示路，闍處然燈；世尊亦復如是，不自譽、不毀他，正說其義，……乃至如如來、應、等正覺說。」
<p/>爾時，頻頭城婆羅門長者聞佛所說，歡喜作禮而去！
<sid n="280"/><note n="s11.66"/>
<p/>如是我聞：
<p/>一時，佛住王舍城迦蘭陀竹園。
<p/>時，有縈髮目揵連<note n="s11.67"/>出家來詣佛所，共相問訊。問訊已，退坐一面。
<p/>爾時，世尊告縈髮目揵連：「汝從何來？」
<p/>縈髮目揵連白佛言：「我從彼眾多種種異道沙門、婆羅門、遮羅迦<note n="s11.68"/>出家，集會未曾講堂聽法，從彼林來。」
<p/>佛告縈髮目揵連：「汝為何等福力故，從彼眾多種種異道沙門、婆羅門、遮羅迦出家所聽其說法？」
<p/>縈髮目揵連言：「我試<note n="s11.69"/>聽其競勝論義福利，聽其相違反論議福利故。」
<p/>佛告目揵連：「長夜久遠，種種異道沙門、婆羅門、遮羅迦出家競勝論議，相違反論議福利，迭<note n="s11.70"/>相破壞。」
<p/>縈髮目揵連白佛言：「瞿曇！為諸弟子說何等法福利，令彼轉為人說，不謗如來，不增不減，誠說、法說、法次法說<note n="s11.71"/>，無有餘人能來<note n="s11.72"/>比挍、難詰、訶責？」
<p/>佛告目揵<note n="s11.73"/>連：「明、解脫、果報、福利，為人轉說者，不謗如來，不乖其理，法次法說，無有能來比挍、難詰、嫌責。」
<p/>縈髮目揵連白佛言：「瞿曇！諸弟子有法，修習多修習，令明、解脫、福利滿足者不？」
<p/>佛告縈髮目揵連：「有七覺分<note n="s11.74"/>，修習多修習，明、解脫、福利滿足。」
<p/>縈髮目揵連白佛言：「有法修習，能令七覺分滿足不？」
<p/>佛告縈髮目揵連：「有四念處<note n="s11.75"/>，修習多修習，能令七覺分滿足。」
<p/>縈髮目揵連白佛：「復有法修習多修習，令四念處滿足不？」
<p/>佛告縈髮目揵連：「有三妙行<note n="s11.76"/>，修習多修習，能令四念處滿足。」
<p/>縈髮目揵連白佛言：「復有法修習多修習，令三妙行滿足不？」
<p/>佛告目揵連：「有六觸入處律儀，修習多修習，令三妙行滿足。」
<p/>縈髮目揵連白佛言：「云何六觸入處律儀，修習多修習，令三妙行滿足？」
<p/>佛告目揵連：「若眼見適意、可愛念、能長養欲樂、令人緣著之色，彼比丘見已，不喜、不讚歎、不緣、不著、不住；若眼見不適意、不可愛念、順於苦覺之色，諸比丘見已，不畏、不惡、不嫌、不恚。於彼好色，起眼見已，永不緣著；不好色，起眼見已，永不緣著；內心安住不動，善修解脫，心不懈勌<note n="s11.77"/>。耳、鼻、舌、身、意識法亦復如是。如是於六觸入修習多修習，滿足三妙行。
<p/>「云何修三妙行，滿足四念處？多聞聖弟子於空閑處、林中、樹下，作如是學、如是思惟：此身惡行，現世、後世必得惡報；我若行身惡行者，必當自生厭悔，他亦嫌薄，大師亦責，諸梵行者亦復以法而嫌我；惡名流布，遍於諸方；身壞命終，當墮地獄。於身惡行，見現世、後世如是果報，是故除身惡行，修身妙行；口、意惡行亦復如是。是名修習三妙行已，得四念處清淨滿足。
<p/>「云何修四念處，得七覺分滿足？目揵連比丘！如是順身身觀住，彼順身身觀住時，攝<note n="s11.78"/>念安住不忘。爾時，方便修習念覺分，方便修習念覺分已，得念覺分滿足，於彼心念選擇於法，覺想思量。爾時，方便修習擇法覺分，方便修習擇法覺分已，逮得擇法覺分滿足，選擇彼法，覺想思量。方便修習精進覺分，方便修習精進覺分已，逮得精進覺分滿足，勤精進已，生歡喜心。爾時，修習方便歡喜覺分，修習歡喜覺分已，逮得歡喜覺分滿足，心歡喜已，身心止息。爾時，修習猗息<note n="s11.79"/>覺分，修習猗息覺分已，逮得猗息覺分滿足，身心息已，得三摩提。爾時，修習定覺分，修習<note n="s11.80"/>定覺分已，定覺分滿足，謂一其心，貪憂滅息，內心<note n="s11.81"/>行捨。方便修習捨覺分，方便修習捨覺分已，逮得捨覺分清淨滿足。受、心、法念處，亦如是說。如是修習四念處、七覺分滿足。
<p/>「云何修習七覺分，明、解脫、滿足？目揵連！若比丘修念覺分，依遠離、依離欲、依滅捨<note n="s11.82"/>，於進趣修念覺分，逮得明、解脫、清淨滿足。乃至修習捨覺分，亦如是說，是名修習七覺分已，明、解脫、清淨滿足。如是，目揵連！法法相律<note n="s11.83"/>，從此岸而到彼岸。」
<p/>說是法時，縈髮目揵連遠塵離垢，得法眼淨。時，縈髮目揵連見法、得法、知法、入法，度諸疑惑，不由於他，於諸法、律得無所畏，從座起，整衣服，為佛作禮，合掌白佛言：「我今寧得於正法、律出家，得具足比丘分不？」
<p/>佛告目揵連：「汝今已得於正法、律出家，具足得比丘分。」得出家已，專精思惟，不放逸住，……乃至成阿羅漢。
<sid n="281"/><note n="s11.84"/>
<p/>如是我聞：
<p/>一時，佛住迦微伽羅牟真隣陀<note n="s11.85"/>林中。
<p/>時，有年少名欎多羅<note n="s11.86"/>，是波羅奢那<note n="s11.87"/>弟子，來詣佛所，恭敬問訊已，退坐一面。
<p/>爾時，世尊告欎多羅：「汝師波羅奢那為汝等說修諸根不？」
<p/>欎多羅言：「說已，瞿曇！」
<p/>佛告<note n="s11.88"/>欎多羅：「汝師波羅奢那云何說修諸根？」
<p/>欎多羅白佛言：「我師波羅奢那說：『眼不見色，耳不聽聲，是名<note n="s11.89"/>修根。』」
<p/>佛告欎多羅：「若如汝波羅奢那說，盲者是修根不？所以者何？如<note n="s11.90"/>唯盲者眼不見色。」
<p/>爾時<note n="s11.91"/>，尊者阿難在世尊後，執扇扇佛。尊者阿難語欎多羅<note n="s11.92"/>言：「如波羅奢那所說，聾者是修根不？所以者何？ *如唯聾者耳不聞聲。」
<p/>爾時，世尊告尊者阿難：「異於賢聖法、律無上修諸根。」
<p/>阿難白佛言：「唯願世尊為諸比丘說賢聖法、律無上修根，諸比丘聞已，當受奉行。」
<p/>佛告阿難：「諦聽！善思！當為汝說。緣眼、色，生眼識，見可意色，欲修如來厭離正念正智。眼、色緣生眼識，不可意故，修如來不厭離正念正智。眼、色緣生眼識，可意不可意，欲修如來厭離、不厭離正念正智。眼、色緣生眼識，不可意可意，欲修如來不厭離、厭離正念正智。眼、色緣生眼識，可意不可意，可不可意，欲修如來厭、不厭、俱離捨心住正念正智。
<p/>「如是，阿難！若有於此五句<note n="s11.93"/>，心善調伏、善關閉、善守護、善攝持、善修習，是則於眼、色無上修根；耳、鼻、舌、身、意法亦如是說。阿難！是名賢聖法、律無上修根。」
<p/>尊者阿難白佛言：「世尊！云何賢聖法、律為賢聖修根？」
<p/>佛告阿難：「眼、色緣生眼識，生可意，生不可意，生可意不可意。彼聖弟子如是如實知：我眼、色緣生眼識，生可意，生不可意，生可意不可意，此則寂滅，此則勝妙，所謂俱捨；得彼捨已，離厭、不厭。譬如力士彈指<note n="s11.94"/>頃滅<note n="s11.95"/>。如是眼、色緣生眼識，生可意，生不可意，生可意不可意，俄爾盡滅，得離厭、不厭，捨<note n="s11.96"/>。
<p/>「如是耳、聲緣生耳識，生可意，生不可意，生可意不可意。聖弟子如是如實知：我耳識聞聲，生可意，生不可意，生可意不可意，此則寂滅、勝妙，所謂為捨；得捨已，離厭、不厭。譬如大力士夫彈指，發聲卽滅。如是耳、聲緣生耳識，生可意，生不可意，生可意不可意，生已盡滅，是則為捨；得彼捨已，離厭、不厭。
<p/>「鼻、香緣生鼻識，生可意，生不可意，生可意不可意。聖弟子如是如實知：鼻、香緣生鼻識，生可意，生不可意，生可意不可意，此則寂滅，此則勝妙，所謂為捨；得彼捨已，離厭、不厭。譬如蓮荷<note n="s11.97"/>，水所不染。如是鼻、香緣生鼻識，生可意，生不可意，生可意不可意，生已盡滅，所謂為捨；得彼捨已，離厭、不厭。
<p/>「舌、味緣生舌識，生可意，生不可意，生可意不可意。彼聖弟子如是如實知：舌、味緣生舌識，生可意，生不可意，生可意不可意，生已盡滅，寂滅、勝妙，所謂為捨；得彼捨已，離厭、不厭。譬如力士舌端唾沫<note n="s11.98"/>，盡唾令滅。如是舌、味緣生舌識，生可意，生不可意，生可意不可意，生已盡滅，所謂為捨；得彼捨已，離厭、不厭。
<p/>「身、觸緣生身識，生可意，生不可意，生可意不可意，生已盡滅。聖弟子如是如實知：身、觸緣生身識，生可意，生不可意，生可意不可意，生已盡滅，寂滅、勝妙，所謂為捨；得彼捨已，離厭、不厭。譬如<note n="s11.99"/>鐵丸燒令極熱，小滴<note n="s11.100"/>水灑，尋卽消滅。如是身、觸緣生身識，生可意，生不可意，生可意不可意，生已盡滅，所謂為捨；得彼捨已，離厭、不厭。
<p/>「意、法緣生意識，生可意，生不可意，生可意不可意，生已速滅。聖弟子如是如實知：意、法緣生意識，生可意，生不可意，生可意不可意，生已盡滅，是則寂滅，是則勝妙，所謂為捨；得彼捨已，離厭、不厭。譬如力士斷多羅樹頭。如是意、法緣生意識，生可意，生不可意，生可意不可意，生已盡滅，所謂為捨；得彼捨已，離厭、不厭。阿難！是為賢聖法、律，為聖弟子修諸根。」
<p/>「云何為聖法、律覺見跡？」
<p/>佛告阿難：「眼、色緣生眼識，生可意，生不可意，生可意不可意，彼聖弟子慚恥厭惡；耳、鼻、舌、身、意法緣生意識，生可意，生不可意，生可意不可意，彼聖弟子慚恥厭惡。阿難！是名賢聖法、律覺見跡。阿難！是名賢聖法、律無上修諸根。已說賢聖修諸根，已說覺見跡。阿難！我為諸聲聞所作，所作已作，汝等當作所作，廣說如篋毒蛇經。」
<p/>佛說此經已，尊者阿難聞佛所說，歡喜奉行！
<p/>雜阿含經卷第十一
<note n="s12.1"/>
<sid n="282"/><note n="s12.2"/>
<p/>如是我聞：
<p/>一時，佛住拘留搜調牛聚落。
<p/>爾時，世尊告諸比丘：「我今當為汝等說法，初、中、後善，善義善味，純一滿淨，梵行清白。諦聽！善思！有六六法。何等為六六法？謂六內入處、六外入處、六識身、六觸身、六受身、六愛身。
<p/>「何等為六內入處？謂眼入處、耳入處、鼻入處、舌入處、身入處、意入處。何等為六外入處？色入處、聲入處、香入處、味入處、觸入處、法入處。云何六識身？謂眼識身、耳識身、鼻識身、舌識身、身識身、意識身。云何六觸身？謂眼觸、耳觸、鼻觸、舌觸、身觸、意觸。云何六受身？謂眼觸生受、耳觸生受、鼻觸生受、舌觸生受、身觸生受、意觸生受。云何六愛身？謂眼觸生愛、耳觸生愛、鼻觸生愛、舌觸生愛、身觸生愛、意觸生愛。
<p/>「若有說言『眼是我』，是則不然。所以者何？眼生滅故；若眼是我者，我應受生死，是故說眼是我者，是則不然。如是若色、若眼識、眼觸、眼觸生受若是我者，是則不然。所以者何？眼觸生受是生滅法；若眼觸生受是我者，我復應受生死，是故說眼觸生受是我者，是則不然，是故眼觸生受非我。如是耳、鼻、舌、身、意觸生受非我。所以者何？意觸生受是生滅法；若是我者，我復應受生死，是故意觸生受是我者，是則不然，是故意觸生受非我。
<p/>「如是，比丘！當如實知眼所作、智所作、寂滅所作，開發神通，正向涅槃。云何如實知見眼所作，……乃至正向涅槃？如是，比丘！眼非我，若色、眼識、眼觸、眼觸因緣生受──內覺若苦、若樂、不苦不樂，彼亦觀察非我；耳、鼻、舌、身、意亦如是說，是名如實知見眼所作，……乃至正向涅槃，是名六六法經。」
<p/>佛說此經已，諸比丘聞佛所說，歡喜奉行！
<sid n="283"/><note n="s12.3"/>
<p/>如是我聞：
<p/>一時，佛住拘留搜調牛聚落。
<p/>爾時，世尊告諸比丘：「我今當為汝等說法，初、中、後善，善義善味，純一滿淨，梵行清白，所謂六分別六入處經。諦聽！善思！當為汝說。
<p/>「何等為六分別六入處經？謂於眼入處不如實知見者，色、眼識、眼觸、眼觸因緣生受──內覺若苦、若樂、不苦不樂，不如實知見；不如實知見故，於眼染著，若色、眼識、眼觸、眼觸因緣生受──內覺若苦、若樂、不苦不樂，皆生染著。如是耳、鼻、舌、身、意，若法、意識、意觸、意觸因緣生受──內覺若苦、若樂、不苦不樂，不如實知見；不如實知見故，生染著。如是染著相應、愚闇、顧念、結縛其心，長養五受陰，及當來有愛<note n="s12.4"/>、貪、喜悉皆增長，身心疲惡，身心燒<note n="s12.5"/>然，身心熾然，身心狂亂，身生苦覺；彼身生苦覺故，於未來世生、老、病、死、憂、悲、惱苦悉皆增長，是名純一大苦陰聚集。
<p/>「諸比丘！若於眼如實知見，若色、眼識、眼觸、眼觸因緣生受──內覺若苦、若樂、不苦不樂，如實知見；見已於眼不染著，若色、眼識、眼觸、眼觸因緣生受──內覺若苦、若樂、不苦不樂，不染著。如是耳、鼻、舌、身、意法如實知見，若法、意識、意觸、意觸因緣生受──內覺若苦、若樂、不苦不樂，如實知見；如實知見故，於意不染著。若法、意識、意觸、意觸因緣生受──內覺若苦、若樂、不苦不樂，不染；不染著故，不相雜<note n="s12.6"/>、不愚闇、不顧念、不繫縛，損減五受陰，當來有愛、貪、喜，彼彼染著悉皆消滅，身不疲苦，心不疲苦，身不燒，心不燒，身不熾然，心不熾然，身覺樂，心覺樂；身心覺樂故，於未來世生、老、病、死、憂、悲、惱苦悉皆消滅，如是純大苦聚陰滅。
<p/>「作如是知、如是見者，名為正見修習滿足，正志、正方便、正念、正定，前說正語、正業、正命清淨修習滿足，是名修習八聖道清淨滿足。八聖道修習滿足已，四念處修習滿足，四正勤、四如意足、五根、五力、七覺分修習滿足。
<p/>「若法應知、應了者，悉知、悉了；若法應知、應斷者，悉知、悉斷；若法應知、應作證者，悉皆作證；若法應知、應修習者，悉已修習。何等法應知、應了，悉知、悉了？所謂名色<note n="s12.7"/>。何等法應知、應斷？所謂無明及有愛。何等法應知、應證？所謂明<note n="s12.8"/>、解脫。何等法應知、應修？所謂正觀。若比丘於此法應知、應了，悉知、悉了；若法應知、應斷者，悉知、悉斷；若法應知、應作證者，悉知、悉證；若法應知、應修者，悉知、悉修，是名比丘斷愛結縛，正無間等，究竟苦邊。諸比丘！是名六分別六入處經。」
<p/>佛說此經已，諸比丘聞佛所說，歡喜奉行！
<sid n="284"/><note n="s12.9"/>
<p/>如是我聞：
<p/>一時，佛住舍衞國衹樹給孤獨園。
<p/>時，有異比丘獨一靜處，專精思惟，作是念：比丘云何知、云何見而得見法？作是思惟已，從禪起，往詣佛所，稽首禮足，退坐一面，白佛言：「世尊！我獨一靜處，專精思惟，作是念：比丘云何知、云何見而得見法？」
<p/>爾時，世尊告彼比丘：「諦聽！善思！當為汝說。有二法，何等為二？眼、色為二。如是廣說……乃至非其境界故。所以者何？眼、色緣生眼識，三事和合觸，觸<note n="s12.10"/>俱生受、想、思，此四無色陰<note n="s12.11"/>、眼、色，此等法名為人。於斯等法作人想、眾生、那羅、摩㝹闍、摩那婆、士夫<note n="s12.12"/>、福伽羅、耆婆、禪頭<note n="s12.13"/>。
<p/>「又如是說：『我眼見色，我耳聞聲，我鼻嗅香，我舌嘗味，我身覺觸，我意識法。』彼施設又如是言說：『是尊者如是名，如是生，如是姓，如是食，如是受苦樂，如是長壽，如是久住，如是壽分齊<note n="s12.14"/>。』比丘！是則為想，是則為誌，是則言說，此諸法皆悉無常、有為、思願緣生；若無常、有為、思願緣生者，彼則是苦。又復彼苦生，亦苦住，亦苦滅，亦苦數數出生，一切皆苦。若復彼苦無餘斷，吐盡、離欲<note n="s12.15"/>、滅、息沒，餘苦更不相續，不出生，是則寂滅，是則勝妙。所謂捨一切有餘、一切愛盡、無欲、滅盡、涅槃。耳、鼻、舌、身觸緣生身識，三事和合觸，觸俱生受、想、思，此四是無色陰，身根是色陰，此名為人。如上說，……乃至滅盡、涅槃。緣意、法生意識，三事和合觸，觸俱生受、想、思，此四無色陰、四大，士夫所依，此等法名為人。如上廣說，……乃至滅盡、涅槃。若有於此諸法，心隨入，住解脫不退轉，於彼所起繫著，無有<note n="s12.16"/>我。比丘！如是知、如是見，則為見法。」
<p/>佛說此經已，諸比丘聞佛所說，歡喜奉行！
<sid n="285"/><note n="s12.17"/>
<p/>如是我聞：
<p/>一時，佛住舍衞國祇樹給孤獨園。
<p/>時，有異比丘獨一靜處，專精思惟，作是念：云何知、云何見，名為見法？思惟已，從禪起，往詣佛所，稽首禮足，退坐一面，白佛言：「世尊！我獨一靜處，專精思惟，作是念：比丘云何知、云何見，名為見法？今問世尊，唯<note n="s12.18"/>願解說！」
<p/>佛告比丘：「諦聽！善思！當為汝說。有二法，眼、色，緣生眼識，如上廣說。尊者！如所說偈：
<p/>眼色二種緣，生於心心法，
<p/>識觸及俱生，受想等有因，
<p/>非我非我所，亦非福伽羅，
<p/>亦非摩凉闍，亦非摩那婆，
<p/>是則為生滅，苦陰變易法；
<p/>於斯等作想，施設於眾生。
<p/>那羅、摩㝹闍，及與摩那婆，
<p/>亦餘眾多想，皆因苦陰生。
<p/>諸業愛無明，因積他世陰，
<p/>餘沙門異道，異說二法者，
<p/>彼但有言說，聞已增癡惑；
<p/>貪愛息無餘，無明沒永滅，
<p/>愛盡眾苦息，無上佛明<note n="s12.19"/>說。」
<p/>佛說此經已，諸比丘聞佛所說，歡喜奉行！
<sid n="286"/><note n="s12.20"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「諸天、世人於色染著愛樂住，彼色若無常、變易、滅盡，彼諸天、人則生大苦；於聲、香、味、觸、法染著愛樂住，彼法變易、無常、滅盡，彼諸天、人得大苦住。
<p/>「如來於色、色集、色滅、色味、色患、色離如實知，如實知已，於色不復染著愛樂住，彼色變易、無常、滅盡，則生樂住；於聲、香、味、觸、法，集、滅、味、患、離如實知，如實知已，不復染著愛樂住，彼色變易、無常、滅盡，則生樂住。所以者何？眼、色緣生眼識，三事和合觸，觸緣受──若苦、若樂、不苦不樂，此三<note n="s12.21"/>
<p/>受集，此受滅、此受味<note n="s12.22"/>、此受患、此受離如實知，於彼色因緣生阨礙，阨礙盡已，名無上安隱涅槃。耳、鼻、舌、身、意法緣生意識，三事和合觸，觸緣受──若苦、若樂、不苦不樂，彼受集、受滅、受味、受患、受離如實知，如實知已，彼法因緣生阨礙，阨礙盡已，名無上安隱涅槃。」
<p/>爾時，世尊而說偈言：
<p/>「於色聲香味觸法六境界，
<p/>一向生喜悅，愛染深樂著；
<p/>諸天及世人，唯以此為樂，
<p/>變易滅盡時，彼則生大苦。
<p/>唯有諸賢聖，見其滅為樂，
<p/>世間之所樂，觀察悉為怨；
<p/>賢聖見苦者，世間以為樂，
<p/>世間之所苦，於聖則為樂。
<p/>甚深難解法，世間癡<note n="s12.23"/>惑生，
<p/>大闇所昏沒，盲冥無所見；
<p/> *唯有智慧者，發朦開大明，
<p/>如是甚深句，非聖孰能知？
<p/>不還受身者，深達諦明了。」
<p/>佛說此經已，諸比丘聞佛所說，歡喜奉行！
<sid n="287"/><note n="s12.24"/>
<p/>如是我聞：
<p/>一時，佛住瞻婆<note n="s12.25"/>國揭伽池<note n="s12.26"/>側。
<p/>爾時，尊者鹿紐<note n="s12.27"/>來詣佛所，稽首禮足，退坐一面，白佛言：「世尊！如世尊說，有第二住，有一一住。彼云何第二住？云何一一住？」
<p/>佛告鹿紐：「善哉！善哉！鹿紐！能問如來如是之義。」
<p/>佛告鹿紐：「若眼識色可愛、樂、念、可意──長養於欲；彼比丘見已，喜樂、讚歎、繫著住，愛樂、讚歎、繫著住已，心轉歡喜，歡喜已深樂，深樂已貪愛，貪愛已阨礙。歡喜、深樂、貪<note n="s12.28"/>愛、阨礙者，是名第二住。耳、鼻、舌、身、意亦如是說。鹿紐！有如是像類比丘，正使空閑獨處，猶名第二住。所以者何？愛喜不斷不滅故。愛欲不斷、不知者，諸佛如來說第二住。
<p/>「若有比丘，於可愛、樂、念、可意──長養於欲色；彼比丘見已不喜樂、不讚歎、不繫著住，不喜樂、不讚歎、不繫著住已，不歡喜，不歡喜故不深樂，不深樂故不貪愛，不貪愛故不阨礙。不歡喜、深樂、貪愛、阨礙者，是名為一一住。耳、鼻、舌、身、意亦如是說。鹿紐！如是像類比丘，正使處於高樓重閣，猶是一一住者。所以者何？貪愛已盡、已知故。貪愛已盡、已知者，諸佛如來說名一一住。」
<p/>爾時，尊者鹿紐聞佛所說，歡喜隨喜，作禮而去。
<sid n="288"/><note n="s12.29"/>
<p/>如是我聞：
<p/>一時，佛住瞻婆國揭伽池側。
<p/>爾時，尊者鹿紐來詣佛所，稽首禮足，退坐一面，白佛言：「善哉！世尊！為我說法，我聞法已，當獨一靜處，專精思惟，不放逸住，……乃至自知不受後有。」
<p/>佛告鹿紐：「善哉！善哉！鹿紐！能問如來如是之義。諦聽！善思！當為汝說。」
<p/>佛告鹿紐：「若眼見可愛、樂、可意、可念──長養於欲之色；見已，彼說讚歎、繫著、欣悅，讚歎、繫著已，則歡喜集，歡喜集已則苦集。耳、鼻、舌、身、意亦如是說。鹿紐！若有比丘，眼見可愛、樂、可念、可意──長養於<note n="s12.30"/>欲之色；見已不欣悅、不讚歎、不繫著，不欣悅、不讚歎、不繫著故，不歡喜集，不歡喜集故則苦滅。耳、鼻、舌、身、意法亦如是說。」
<p/>爾時，尊者鹿紐聞佛所說，歡喜隨喜，作禮而去。
<p/>爾時，尊者鹿紐聞佛說法教誡<note n="s12.31"/>已，獨一靜處，專精思惟，不放逸住<note n="s12.32"/>，……乃至得阿羅漢，心善解脫。
<sid n="289"/><note n="s12.33"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，尊者富樓那<note n="s12.34"/>來詣佛所，稽首禮足，退坐一面，白佛言：「善哉！世尊！為我說法，我坐獨一靜處，專精思惟，不放逸住，……乃至自知不受後有。」
<p/>佛告富樓那：「善哉！善哉！能問如來如是之義。諦聽！善思！當為汝說。若有比丘，眼見可愛、可<note n="s12.35"/>樂、可念、可意──長養欲之<note n="s12.36"/>色；見已欣悅、讚歎、繫著，欣悅、讚歎、繫著已歡喜，歡喜已樂著，樂著已貪愛，貪愛已阨礙。歡喜、樂著、貪愛、阨礙故，去涅槃遠。耳、鼻、舌、身、意亦如是說。
<p/>「富樓那！若比丘，眼見可愛、樂、可念、可意──長養欲之色；見已不欣悅、不讚歎、不繫著，不欣悅、不讚歎、不繫著故不歡喜，不歡喜故不深樂，不深樂故不貪愛，不貪愛故不阨礙。不歡喜、不深樂、不貪愛、不阨礙故，漸近涅槃。耳、鼻、舌、身、意亦如是說。」
<p/>佛告富樓那：「我已略說法教，汝欲何所住？」
<p/>富樓那白佛言：「世尊！我已蒙世尊略說教 *誡，我欲於西方輸盧那<note n="s12.37"/>人間遊行。」
<p/>佛告富樓那：「西方輸盧那人兇惡、輕躁、弊暴、好罵。富樓那！汝若聞彼兇惡、輕躁、弊暴、好罵、毀辱者，當如之何？」
<p/>富樓那白佛言：「世尊！若彼西方輸盧那國人，面前兇惡、訶罵、毀辱者，我作是念：彼西方輸盧那人賢善智慧，雖於我前兇惡、弊暴、好<note n="s12.38"/>罵、毀辱我，猶尚不以手、石而見打擲。」
<p/>佛告富樓那：「彼西方輸盧那人但兇惡、輕躁、弊暴、罵辱，於汝則可脫，復當以手、石打擲者，當如之何？」
<p/>富樓那白佛言：「世尊！西方輸盧那人脫以手、石加於我者，我當念言：輸盧那人賢善智慧，雖以手、石加我，而不用刀杖。」
<p/>佛告富樓那：「若當彼人脫以刀杖而加汝者，復當云何？」
<p/>富樓那白佛言：「世尊！若當彼人脫以刀杖，而加我者，當作是念：彼輸盧那人賢善智慧，雖以刀杖而加於我，而不見殺。」
<p/>佛告富樓那：「假使彼人脫殺汝者，當如之何？」
<p/>富樓那白佛言：「世尊！若西方輸盧那人脫殺我者，當作是念：有諸世尊弟子，當厭患身，或以刀自殺，或服毒藥，或以繩自繫，或投深坑；彼西方輸盧那人賢善智慧，於我朽敗之身，以少作方便，便得解脫。」
<p/>佛言：「善哉！富樓那！汝善學忍辱，汝今堪能於輸盧那人間住止。汝今宜去度於未度，安於未安，未涅槃者令得涅槃。」
<p/>爾時，富樓那聞佛所說，歡喜隨喜，作禮而去。
<p/>爾時，尊者富樓那夜過晨朝，著衣持鉢，入舍衛城乞食，食已還出，付囑臥具，持衣鉢去，至西方輸盧那人間遊行。到已，夏安居，為五百優婆塞說法，建立五百僧伽藍，繩床、臥褥、供養眾具悉皆備足。三月過已，具足三明<note n="s12.39"/>，;卽於彼處入無餘涅槃。
<sid n="290"/><note n="s12.40"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，摩<note n="s12.41"/>羅迦舅<note n="s12.42"/>來詣佛所，稽首禮足，退坐一面，白佛言：「善哉！世尊！為我說法，我聞法已，獨一靜處，專精思惟，不放逸住，……乃至不受後有。」
<p/>爾時，世尊告 *摩羅迦舅言：「諸年少聰明利根，於我法、律出家未久，於我法、律尚無懈怠，而況汝今日年耆根熟，而欲聞我略說教 *誡！」
<p/> *摩羅迦舅白佛言：「世尊！我雖年耆根熟，而尚欲得聞世尊略說教 *誡。唯願世尊為我略說教 *誡，我聞法已，當獨一靜處，專精思惟，……乃至自知不受後有。」第二、第三亦如是請。
<p/>佛告 *摩羅迦舅：「汝今且止！」如是再三，亦不為說。
<p/>爾時，世尊告 *摩羅迦舅：「我今問汝，隨意答我。」
<p/>佛告 *摩羅迦舅：「若眼未曾見色，汝當欲見，於彼色<note n="s12.43"/>起欲、起愛、起念、起染著不？」
<p/>答言：「不也，世尊！」
<p/>「耳聲、鼻香、舌味、身觸、意法亦如是說。」
<p/>佛告 *摩羅迦舅：「善哉！善哉！ *摩羅迦舅！見以見為量，聞以聞為量，覺以覺為量，識以識為量。」而說偈言：
<p/>「若汝非於彼，彼亦復非此，
<p/>亦非兩中間，是則為苦邊。」
<p/> *摩羅迦舅白佛言：「已知，世尊！已知，善逝！」
<p/>佛告 *摩羅迦舅：「汝云何於我略說法中廣解其義？」
<p/>爾時， *摩羅迦舅說偈白佛言：
<p/>「若眼已見色，而失於正念，
<p/>則於所見色，而取愛念相。
<p/>取愛樂相者，心則常繫著，
<p/>起於種種愛，無量色集生。
<p/>貪欲恚害覺，令其心退減，
<p/>長養於眾苦，永離於涅槃。
<p/>見色不取相，其心隨正念，
<p/>不染惡心愛，亦不生繫著；
<p/>不起於諸愛，無量色集生，
<p/>貪欲恚害覺，不能壞其心；
<p/>小長養眾苦，漸次近涅槃，
<p/>日種<note n="s12.44"/>尊所說，離愛般涅槃。
<p/>若耳聞諸聲，心失於正念，
<p/>而取諸聲相，執持而不捨；
<p/>鼻香舌嘗味，身觸意念法，
<p/>忘失於正念，取相亦復然。
<p/>其心生愛樂，繫著堅固住，
<p/>起種種諸愛，無量法集生；
<p/>貪欲恚害覺，退減<note n="s12.45"/>壞其心，
<p/>長養眾苦聚，永離於涅槃。
<p/>不染於諸法，正智正念住，
<p/>其心不染污，亦復不樂著；
<p/>不起於諸愛，無量法集生，
<p/>貪瞋恚害覺，不退減其心；
<p/>眾苦隨損 *減，漸近般涅槃，
<p/>愛盡般涅槃，世尊之所說。
<p/>「是名世尊略說法中廣解其義。」
<p/>佛告 *摩羅迦舅：「汝真於我略說法中廣解其義。所以者何？如汝所說偈：
<p/>『若眼見眾色，忘失於正念，
<p/>則於所見色，而取愛念相。
<p/>……………。』如前廣說。」
<p/>爾時，尊者 *摩羅迦舅聞佛所說，歡喜隨喜，作禮而去。
<p/>爾時，尊者 *摩羅迦舅於世尊略說法中廣解其義已，於獨一靜處，專精思惟，不放逸住，……乃至成阿羅漢，心得解脫。
<sid n="291"/><note n="s12.46"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有經法。諸比丘！崇向而於經法異信、異欲、異聞、異行思惟、異見審諦忍，正知而說：我生已盡，梵行已立，所作已作，自知不受後有。」
<p/>諸比丘白佛言：「世尊是法根、法眼、法依。善哉！世尊！唯願廣說，諸比丘聞已，當受奉行！」
<p/>佛告諸比丘：「諦聽！善思！當為汝說。比丘！眼見色已，覺知色而不覺色貪，我先眼識於色有貪，而今眼識於色無貪如實知。若比丘眼見於色已，覺知色而不起色貪，覺我先眼識有貪，而言『今眼識於色無貪如實知』者，諸比丘！於意云何？彼於此為有信、有欲、有聞、有行思惟、有審諦忍不？」
<p/>答言：「如是，世尊！」
<p/>「歸於此法，如實正知所知所見不？」
<p/>答言：「如是，世尊！」
<p/>「耳、鼻、舌、身、意法亦如是說。諸比丘！是名有經法。比丘於此經法崇向，異信、異欲、異聞、異行思惟、異見審諦忍，正知而說：我生已盡，梵行已立，所作已作，自知不受後有。」
<p/>佛說此經已，諸比丘聞佛所說，歡喜奉行！
<sid n="292"/><note n="s12.47"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「當斷欲。斷眼欲已，眼則已斷、已知，斷其根本，如截多羅樹頭，於未來世永不復生；耳、鼻、舌、身、意亦如是說。」
<p/>佛說此經已，諸比丘聞佛所說，歡喜奉行！
<sid n="293"/><note n="s12.48"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「若眼生、住、轉出，則苦生、病住、老死出；耳、鼻、舌、身、意亦如是說。若眼滅、息、沒，苦生則滅，病則息，死則沒；耳、鼻、舌、身、意亦如是說。」
<p/>佛說此經已，諸比丘聞佛所說，歡喜奉行！
<sid n="294"/><note n="s12.49"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「眼無常。若眼是常者，則不應受逼迫苦，亦應說<note n="s12.50"/>於眼欲令如是、不令如是；以眼無常故，是故眼受逼迫苦生，是故不得於眼欲令如是、不令如是。耳、鼻、舌、身、意亦如是說。」
<p/>佛說此經已，諸比丘聞佛所說，歡喜奉行！
<sid n="295"/><note n="s12.51"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「眼苦。若眼是樂者，不應受逼迫苦，應得於眼欲令如是、不令如是；以眼是苦故，受逼迫苦，不得於眼欲令如是、不令如是。耳、鼻、舌、身、意亦如是說。」
<p/>佛說此經已，諸比丘聞佛所說，歡喜奉行！
<sid n="296"/><note n="s12.52"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「眼非我。若眼是我者，不應受逼迫苦，應得於眼欲令如是、不令如是；以眼非我故，受逼迫苦，不得於眼欲令如是、不令如是。耳、鼻、舌、身、意亦如是說。」
<p/>佛說此經已，諸比丘聞佛所說，歡喜奉行！
<p/>如內六入處三經、外六入處三經，亦如是說。
<sid n="297"/><note n="s12.53"/>
<p/>如是我聞：
<p/>一時，佛住舍衞國祇樹給孤獨園。
<p/>時，有生聞婆羅門往詣佛所，共相問訊，問訊已，退坐一面，白佛言：「瞿曇！所謂一切者，云何名一切？」
<p/>佛告婆羅門：「一切者，謂十二入處──眼色、耳聲、鼻香、舌味、身觸、意法，是名一切。若復說言『此非一切，沙門瞿曇所說一切，我今捨，別立餘一切』者，彼但有言說，問已不知，增其疑惑。所以者何？非其境界故。」
<p/>時，生聞婆羅門聞佛所說，歡喜隨喜奉行<note n="s12.54"/>！
<sid n="298"/><note n="s12.55"/>
<p/>如是我聞：
<p/>一時，佛住舍衞國祇樹給孤獨園。
<p/>時，有生聞婆羅門往詣佛所，面相問訊已，退坐一面，白佛言：「瞿曇！所謂一切有，云何一切有？」
<p/>佛告生聞婆羅門：「我今問汝，隨意答我。婆羅門！於意云何？眼是有不？」
<p/>答言：「是有，沙門瞿曇！」
<p/>「色是有不？」
<p/>答言：「是有，沙門瞿曇！」
<p/>「婆羅門！有色、有眼識、有眼觸、有眼觸因緣生受──若苦、若樂、不苦不樂不？」
<p/>答言：「有，沙門瞿曇！」
<p/>「耳、鼻、舌、身、意亦如是說。如是廣說，……乃至非其境界故。」
<p/>佛說此經已，生聞婆羅門聞佛所說，歡喜隨喜，從座<note n="s12.56"/>起去。
<sid n="299"/><note n="s12.57"/>
<p/>如是我聞：
<p/>一時，佛住舍衞國祇樹給孤獨園。
<p/>時，有生聞婆羅門往詣佛所，共相問訊已，退坐一面，白佛言：「沙門瞿曇！所謂一切法，云何為一切法？」
<p/>佛告婆羅門：「眼及色、眼識、眼觸、眼觸因緣生受──若苦、若樂、不苦不樂；耳、鼻、舌、身、意法、意識、意觸、意觸因緣生受──若苦、若樂、不苦不樂，是名為一切法。若復有言『此非一切法，沙門瞿曇所說一切法，我今捨，更立一切法』者，此但有言，數問已不知，增其癡惑。所以者何？非其境界故。」
<p/>佛說此經已，生聞婆羅門聞佛說已，歡喜隨喜，從 *座起去。
<p/>如生聞婆羅門所問三經，有異比丘所問三經、尊者阿難所問三經、世尊法眼法根法依三經，亦如上說。
<sid n="300"/><note n="s12.58"/>
<p/>如是我聞：
<p/>一時，佛住舍衞國祇樹給孤獨園。
<p/>時，有異比丘往詣佛所，稽首佛足，退坐一面，白佛言：「世尊！如世尊說，眼是內入處，世尊略說，不廣分別。云何眼是內入處？」
<p/>佛告彼比丘：「眼是內入處，四大所造淨色，不可見有對；耳、鼻、舌、身內入處亦如是說。」
<p/>復白佛言：「世尊！如世尊說，意是內入處，不廣分別。云何意是內入處？」
<p/>佛告比丘：「意內入處者，若心、意、識非色，不可見無對，是名意內入處。」
<p/>復問：「如世尊說，色外入處，世尊略說，不廣分別。云何，世尊！色外入處？」
<p/>佛告比丘：「色外入處，若色四大造，可見有對，是名色是外入處。」
<p/>復白佛言：「世尊說聲是外入處，不廣分別。云何聲是外入處？」
<p/>佛告比丘：「若聲四大造，不可見有對，如聲，香、味亦如是。」
<p/>復問：「世尊說觸外入處，不廣分別。云何觸外入處？」
<p/>佛告比丘：「觸外入處者，謂四大及四大造色，不可見有對，是名觸外入處。」
<p/>復問：「世尊說法外入處，不廣分別。云何法外入處<note n="s12.59"/>？」
<p/>佛告比丘：「法外入處者，十一入所不攝，不可見無對，是名法外入處。」
<p/>佛說此經已，諸比丘聞佛所說，歡喜奉行！
<sid n="301"/><note n="s12.60"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有六內入處<note n="s12.61"/>，謂眼內入處，耳、鼻、舌、身、意內入處。」
<p/>佛說此經已，諸比丘聞佛所說，歡喜奉行！
<sid n="302"/><note n="s12.62"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有六外入處。云何為六？謂色是外入處，聲、香、味、觸、法是外入處，是名六外入處。」
<p/>佛說此經已，諸比丘聞佛所說，歡喜奉行！
<sid n="303"/><note n="s12.63"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有六識身。云何為六？謂眼識身、耳識身、鼻識身、舌識身、身識身、意識身，是名六識身。」
<p/>佛說此經已，諸比丘聞佛所說，歡喜奉行！
<sid n="304"/><note n="s12.64"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有六觸身。云何為六觸身？謂眼觸身、耳觸身、鼻觸身、舌觸身、身觸身、意觸身，是名六觸身。」
<p/>佛說此經已，諸比丘聞佛所說，歡喜奉行！
<sid n="305"/><note n="s12.65"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有六受身。云何為六？謂<note n="s12.66"/>眼觸<note n="s12.67"/>生受，耳、鼻、舌、身、意觸生受，是名六受身。」
<p/>佛說此經已，諸比丘聞佛所說，歡喜奉行！
<sid n="306"/><note n="s12.68"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有六想身。云何為六？謂眼觸生想，耳、鼻、舌、身、意觸生想，是名六想身。」
<p/>佛說此經已，諸比丘聞佛所說，歡喜奉行！
<sid n="307"/><note n="s12.69"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有六思身。云何為六？謂眼觸生思，耳、鼻、舌、身、意觸生思，是名六思身。」
<p/>佛說此經已，諸比丘聞佛所說，歡喜奉行！
<sid n="308"/><note n="s12.70"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有六愛身。云何為六愛身？謂眼觸生愛，耳、鼻、舌、身、意觸生愛，是名六愛身。」
<p/>佛說此經已，諸比丘聞佛所說，歡喜奉行！
<sid n="309"/><note n="s12.71"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有六顧念。云何為六？謂色顧念、聲顧念、香顧念、味顧念、觸顧念、法顧念，是名六顧念。」
<p/>佛說此經已，諸比丘聞佛所說，歡喜奉行！
<sid n="310"/><note n="s12.72"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「有六覆。云何為六？謂色有漏，是取心覆藏；聲、香、味、觸、法有漏，是取心覆藏，是名六覆。」
<p/>佛說此經已，諸比丘聞佛所說，歡喜奉行！
<sid n="311"/><note n="s12.73"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「過去、未來眼無常，況現在眼！多聞聖弟子如是觀者，不顧過去眼，不欣未來眼，於現在眼生厭、離欲、滅盡向；耳、鼻、舌、身、意亦如是說。」
<p/>如無常，如是苦、空、非我，亦如是說。如內入處四經、外入處四經，亦如是<note n="s12.74"/>說。
<sid n="312"/><note n="s12.75"/>
<p/>如是我聞：
<p/>一時，佛住拘留搜調牛聚落。
<p/>爾時，世尊告諸比丘：「今當為汝說法，初、中、後善，善義善味，純一滿淨，梵行清白。諦聽！善思！謂有因、有緣、有縛法經。
<p/>「云何有因、有緣、有縛法經？謂眼有因、有緣、有縛。何等為眼因、眼緣、眼縛？謂眼業因、業緣、業縛；業有因、有緣、有縛。何等為業因、業緣、業縛？謂<note n="s12.76"/>業愛因、愛緣、愛縛；愛有因、有緣、有縛。何等為<note n="s12.77"/>愛因、愛緣、愛縛？謂愛無明因、無明緣、無明縛；無明有因、有緣、有縛。何等無明因、無明緣、無明縛？謂無明不正思惟因、不正思惟緣、不正思惟縛；不正思惟有因、有緣、有縛。何等不正思惟因、不正思惟緣、不正思惟縛？謂緣眼、色，生不正思惟，生於癡。
<p/>「緣眼、色，生不正思惟，生於癡，彼癡者是無明，癡求欲名為愛，愛所作名為業。如是，比丘！不正思惟因無明為愛，無明因愛，愛因為業，業因為眼<note n="s12.78"/>。耳、鼻、舌、身、意亦如是說，是名有因、有<note n="s12.79"/>緣、有縛法經。」
<p/>佛說此經已，諸比丘聞佛所說，歡喜奉行！
<sid n="313"/><note n="s12.80"/>
<p/>如是我聞：
<p/>一時，佛住拘留搜調牛聚落。
<p/>爾時，世尊告諸比丘：「我今當為汝等說法，初、中、後善，善義善味，純一滿淨，梵行清白，所謂第一義空經。諦聽！善思！當為汝說。
<p/>「云何為第一義空經？諸比丘！眼生時無有來處，滅時無有去處，如是眼不實而生，生已盡滅，有業報而無作者，此陰滅已，異陰相續，除俗數法<note n="s12.81"/>；耳、鼻、舌、身、意亦如是說，除俗數法。俗數法者，謂此有故彼有，此起故彼起，如無明緣行，行緣識，……廣說乃至純大苦聚集起。又復，此無故彼無，此滅故彼滅，無明滅故行滅，行滅故識滅，……如是廣說，乃至純大苦聚滅。比丘！是名第一義空法經。」
<p/>佛說此經已，諸比丘聞佛所說，歡喜奉行！
<sid n="314"/><note n="s12.82"/>
<p/>如是我聞：
<p/>一時，佛住舍衛國祇樹給孤獨園。
<p/>爾時，世尊告諸比丘：「有六喜行。云何為六？如是，比丘！若眼<note n="s12.83"/>見色喜，於彼色處行；耳聲、鼻香、舌味、身觸、意識法喜，於彼法處行，諸比丘！是名六喜行。」
<p/>佛說此經已，諸比丘聞佛所說，歡喜奉行！
<sid n="315"/><note n="s12.84"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有六憂行。云何為六？諸比丘！若眼見色憂，於彼色處行；耳聲、鼻香、舌味、身觸、意識法憂，於彼法處<note n="s12.85"/>行，諸比丘！是名六憂行。」
<p/>佛說此經已，諸比丘聞佛所說，歡喜奉行！
<sid n="316"/><note n="s12.86"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有六捨行。云何為六？諸比丘！謂眼見色捨，於彼色處行；耳聲、鼻香、舌味、身觸、意識法捨，於彼法處行，是名比丘六捨行。」
<p/>佛說此經已，諸比丘聞佛所說，歡喜奉行！
<sid n="317"/><note n="s12.87"/>
<p/>如是我<note n="s12.88"/>聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有六常行。云何為<note n="s12.89"/>六？若比丘眼見色，不苦、不樂，捨心住正念正智<note n="s12.90"/>；耳聲、鼻香、舌味、身觸、意識法，不苦、不樂，捨心住正念正智，是名比丘六常行。」
<p/>佛說是經已，諸比丘聞佛所說，歡喜奉行！
<sid n="318"/><note n="s12.91"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有六常行。云何為六？若比丘眼見色，不苦、不樂，捨心住正念正智；耳聲、鼻香、舌味、身觸、意識法，不苦、不樂，捨心住正念正智。若比丘成就此六常行者，世間難得。」
<p/>佛說此經已，諸比丘聞佛所說，歡喜奉行！
<sid n="319"/><note n="s12.92"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有六常行。云何為六？若比丘眼見色，不苦、不樂，捨心住正念正智；耳聲、鼻香、舌味、身觸、意識法，不苦、不樂，捨心住正念正智。若比丘成就此六常行者，世間難得，所應承事、恭敬、供養，則為世間無上福田。」
<p/>佛說此經已，諸比丘聞佛所說，歡喜奉行！
<sid n="320"/><note n="s12.93"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「有六常行。云何為六？若比丘眼見色，不苦、不樂，捨心住正念正智；耳聲、鼻香、舌味、身觸、意識法，不苦、不樂，捨心住正念正智。若比丘成就此六常行者，當知是舍利弗等。舍利弗比丘眼見色已，不苦、不樂，捨心住正念正智；耳聲、鼻香、舌味、身觸、意識法，不苦、不樂，捨心住正念正智。舍利弗比丘成就<note n="s12.94"/>此六常行故，世間難得，所應承事、恭敬、供養，則為世間無上福田。」
<p/>佛說此經已，諸比丘聞佛所說，歡喜奉行！
<p/>雜阿含經卷第十二
<note n="s13.1"/>
<p/>雜因誦第三
<sid n="321"/><note n="s13.2"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「若於結所繫法隨生味著、顧念、心縛<note n="s13.3"/>，則愛生；愛緣取，取緣有，有緣生，生緣老、病、死、憂、悲、惱苦，如是如是純大苦聚集。如人種樹，初小軟<note n="s13.4"/>弱，愛護令安，壅以糞土，隨時溉灌，冷暖調適，以是因緣，然後彼樹得增長大。如是，比丘！結所繫法味著將養，則生恩愛；愛緣取，取緣有，有緣生，生緣老、病、死、憂、悲、惱苦，如是如是純大苦聚集。
<p/>「若於結所繫法隨順無常觀，住生滅觀、無欲觀、滅觀、捨觀，不生顧念，心不縛著，則愛滅；愛滅則取滅，取滅則有滅，有滅則生滅，生滅則老、病、死、憂、悲、惱苦滅，如是如是純大苦聚滅。猶如種樹，初小 *軟弱，不愛護，不令安隱，不壅糞土，不隨時溉灌，冷暖不適，不得增長。若復斷根、截枝，段段斬截，分分解析，風飄日炙，以火焚燒，燒以成糞，或颺以疾風，或投之流水。比丘！於意云何？非為彼樹斷截其根，乃至焚燒，令其磨滅，於未來世成不生法耶？」
<p/>答言：「如是，世尊！」
<p/>「如是，比丘！於結所繫法隨順無常觀，住生滅觀、無欲觀、滅觀、捨觀，不生顧念，心不縛著，則愛滅；愛滅則取滅，取滅則有滅，有滅則生滅，生滅則老、病、死、憂、悲、惱苦滅，如是如是純大苦聚滅。」
<p/>佛說此經已，諸比丘聞佛所說，歡喜奉行！
<sid n="322"/><note n="s13.5"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「若於所取法隨生味著、顧念、縛心<note n="s13.6"/>，其心驅馳，追逐名色；名色緣六入處，六入處緣觸，觸緣受，受緣愛，愛緣取，取緣有，有緣生，生緣老、病、死、憂、悲、惱苦，如是如是純大苦聚集。譬大樹根幹、枝條、柯葉、華果，下根深固，壅以糞土，溉灌以水，彼樹堅固，永世不朽。如是，比丘！於所取法隨生味著、顧念、心縛，其心驅馳，追逐名色；名色緣六入處，六入處緣觸，觸緣受，受緣愛，愛緣取，取緣有，有緣生，生緣老、病、死、憂、悲、惱苦<note n="s13.7"/>，如是如是純大若聚集。
<p/>「若於所取法隨順無常觀，住生滅觀、無欲觀、滅觀、厭觀，心不顧念，無所縛著，識則不驅馳、追逐名色、則名色滅；名色滅則六入處滅，六入處滅則觸滅，觸滅則受滅，受滅則愛滅，愛滅則取滅，取滅則有滅，有滅則生滅，生滅則老、病、死、憂、悲、惱苦滅，如是如是則純大苦聚滅。猶如種樹，不隨時愛護令其安隱，不壅糞土，不隨時溉灌，冷暖不適，不得增長。若復斷根、截枝，段段斬截，分分解析，風飄日炙，以火焚燒，燒以成糞，或颺以疾風，或投之流水。比丘！於意云何？非為彼樹斷截其根，……乃至焚燒，令其磨滅，於未來世成不生法耶？」
<p/>答言：「如是，世尊！」
<p/>「如是，比丘！於所取法隨順無常觀，住生滅觀、無欲觀、滅觀、捨觀，不生顧念，心不縛著，識不驅馳、追逐名色、則名色滅；名色滅則六入處滅，六入處滅則觸滅，觸滅則受滅，受滅則愛滅，愛滅則取滅，取滅則有滅，有滅則生滅，生滅則老、病、死、憂、悲、惱苦滅，如是<note n="s13.8"/>純大苦聚滅。」
<p/>佛說此經已，諸比丘聞佛所說，歡喜奉行！
<sid n="323"/><note n="s13.9"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「我憶宿命未成正覺時，獨一靜處，專精禪思，生如是念：世間難入<note n="s13.10"/>，所謂若生、若老、若病、若死、若遷、若受生，然諸眾生，生、老、病<note n="s13.11"/>、死上及所依不如實知。
<p/>「我作是念：何法有故生有？何法緣故生有？即正思惟，起無間等知<note n="s13.12"/>：有有故生有，有緣故生有。
<p/>「復思惟：何法有故有有？何法緣故有有？卽正思惟，如實無間等起知：取有故有有，取緣故有有。
<p/>「又作是念：取復何緣、何法有故取有？何法緣故取有？卽正思惟，如實無間等起知：取法味著、顧念、心縛，愛欲增長；彼愛有故取有，愛故緣取，取緣有，有緣生，生緣老、病、死、憂、悲、惱苦，如是如是純大苦聚集。
<p/>「諸比丘！於意云何？譬如緣膏油及炷，燈明得燒，數增油、炷，彼燈明得久住不？」
<p/>答言：「如是，世尊！」
<p/>「如是，諸比丘！於色取味著、顧念、愛縛，增長愛緣故取，取緣有，有生緣，生緣老、病、死、憂、悲、惱苦，如是如是純大苦聚集。
<p/>「我時復作是念：何法無故無此老、病、死？何法滅故老、病、死滅？卽正思惟，起如實無間等：無生則無老、病、死，生滅故，則老、病、死滅。
<p/>「復作是念：何法無故無生？何法滅故生滅？卽正思惟，起如實無間等：有無故生無，有滅故生滅。
<p/>「又復思惟：何法無故有無？何法滅故有滅？卽正思惟，生如實無間等觀：取無故有無，取滅故有滅。
<p/>「又作是念：何法無故取無？何法滅故取滅？卽正思惟，生如實無間等觀：所取法無常、生滅、離欲、滅盡、捨離，心不顧念，心不縛著，愛則滅；彼愛滅故取滅，取滅故有滅，有滅故生滅，生滅故老、病、死、憂、悲、惱苦滅，如是如是純大苦聚滅。
<p/>「諸比丘！於意云何？譬如油、炷然燈，若不增油治炷，非彼燈明未來不生<note n="s13.13"/>、盡、磨滅耶？」
<p/>比丘白佛<note n="s13.14"/>：「如是，世尊！」
<p/>「如是，諸比丘！於所取法觀察無常、生滅、離欲、滅盡、捨離，心不顧念，心不縛著，愛則滅；愛滅則取滅，……乃至純大苦聚滅。」
<p/>佛說此經已，諸比丘聞佛所說，歡喜奉行！
<sid n="324"/><note n="s13.15"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「我憶宿命未成正覺時，獨一靜處，專精禪思，如上廣說。差別者：譬如載樵十束、二十束、三十束、四十束、五十束、百束、千束、百千束，積聚燒然，作大火聚。若復有人增其乾草樵薪，諸比丘！於意云何？此火相續長夜熾然不？」
<p/>比丘白佛言：「如是，世尊！」
<p/>「如是，諸比丘！於所取法味著、顧念、心縛著，增<note n="s13.16"/>，其愛緣取，取緣有，……乃至純大苦聚集。諸比丘！若彼火聚熾然，不增樵草，諸比丘！於意云何？彼火當滅不？」
<p/>答言：「如是，世尊！」
<p/>「如是，諸比丘！於所取法觀察無常、生滅、離欲、滅盡、捨離，心不顧念、縛著，愛則滅；愛滅則取滅。如是說……乃至純大苦聚滅。」
<p/>佛說此經已，諸比丘聞佛所說，歡喜奉行！
<sid n="325"/><note n="s13.17"/>
<p/>如是我聞：
<p/>一時，佛住舍衞國祇樹給孤獨園。
<p/>爾時，世尊告諸比丘：「我憶宿命未成正覺時，獨一靜處，專精禪思，作是念：何法有故老死有？何法緣故老死有？卽正思惟，生如實無間等：生有故老死有，生緣故老死有，如是有、取、愛、受、觸、六入處、名色。何法有故名色有？何法緣故名色有？卽正思惟，如實無間等生：識有故名色有，識緣故有名色有。我作是思惟時，齊識而還不能過彼<note n="s13.18"/>，謂緣識名色，緣名色六入處，緣六入處觸，緣觸受，緣受愛，緣愛取，緣取有，緣有生，緣生老、病、死、憂、悲、惱苦，如是如是純大苦聚集。
<p/>「我時作是念：何法無故則老死無？何法滅故老死滅？卽正思惟，生如實無間等：生無故老死無，生滅故老死滅，如是生、有、取、愛、受、觸、六入處、名色、識、行廣說。
<p/>「我復作是思惟：何法無故行無？何法滅故行滅？卽正思惟如實無間等：無明無故行無，無明滅故行滅，行滅故識滅，識滅故名色滅，名色滅故六入處滅，六入處滅故觸滅，觸滅故受滅，受滅故愛滅，愛滅故取滅，取滅故有滅，有滅故生滅，生滅故老、病、死、憂、悲、惱苦滅，如是如是純大苦聚滅。
<p/>「我時作是念：我得古仙人道、古仙人逕、古仙人道跡，古仙人從此跡去，我今隨去。譬如有人遊於曠野，披荒覓路，忽遇故道古人行處，彼則隨行，漸漸前進，見故城邑、古王宮殿、園觀浴池、林木清淨。彼作是念：我今當往白王令知。;卽往白王：『大王當知：我遊曠野，披荒求路，忽見故道古人行處，我;卽隨行；我隨行已，見故城邑、故王宮殿、園觀浴池、林流清淨，大王可往居止其中。』王卽往彼，止住其中，豐樂安隱，人民熾盛。
<p/>「今我如是，得古仙人道、古仙人逕、古仙人跡，古仙人去處，我得隨去，謂八聖道──正見、正志、正語、正業、正命、正方便、正念、正定。我從彼道見老病死、老病死集、老病死滅、老病死滅道跡，見生、有、取、愛、受、觸、六入處、名色、識、行、行集、行滅、行滅道跡。我於此法自知自覺、成等正覺，為比丘、比丘尼、優婆塞、優婆夷，及餘外道沙門、婆羅門、在家、出家，彼諸四眾聞法正向、信樂，知法善，梵行增廣，多所饒益，開示顯發。」
<p/>佛說此經已，諸比丘聞佛所說，歡喜奉行！
<sid n="326"/><note n="s13.19"/>
<p/>如是我聞：
<p/>一時，佛住王舍城迦蘭陀竹園。
<p/>爾時，尊者舍利弗、尊者摩訶拘絺羅<note n="s13.20"/>在耆闍崛山。
<p/>爾時，尊者舍利弗晡時從禪覺，詣尊者摩訶拘絺羅<note n="s13.21"/>，共相問訊慶慰<note n="s13.22"/>已，於一面坐，語尊者摩訶拘絺羅：「欲有所問，寧有閑暇見答與<note n="s13.23"/>不？」
<p/>尊者摩訶拘絺羅語尊者舍利弗言：「仁者且問，知者當答。」
<p/>尊者舍利弗問尊者摩訶拘絺羅：「云何，尊者摩訶拘絺羅！有老不？」
<p/>答言：「有。」
<p/>尊者舍利弗復問：「有死不？」
<p/>答言：「有。」
<p/>復問：「云何，老死自作耶？為他作耶？為自他作耶？為非自非他無因作耶？」
<p/>答言：「尊者舍利弗！老死非自作、非他作、非自他作、亦非非自<note n="s13.24"/>他作無因作，然<note n="s13.25"/>彼生緣故有老死。」
<p/>「如是生、有、取、愛、受、觸、六入處、名色，為自作、為他作、為自他作、為非自他無因作？」
<p/>答言：「尊者舍利弗！名色非自作、非他作、非自他作、非非自他作無因作，然彼名色緣識生。」
<p/>復問：「彼識為自作、為他作、為自他作、為非自非他無因作？」
<p/>答言：「尊者舍利弗！彼識非自作、非他作、非自他作、非非自他作<note n="s13.26"/>無因作，然彼識緣<note n="s13.27"/>名色生。」
<p/>尊者舍利弗復問：「尊者摩訶拘絺羅！先言名色非自作、非他作、非自他作、非非自 *他作無因作，然彼名色緣識生，而今復言名色緣識<note n="s13.28"/>，此義云何？」
<p/>尊者摩訶拘絺羅答言：「今當說譬，如智者因譬得解。譬如三蘆立於空地，展轉相依，而得;竪立。若去其一，二亦不立；若去其二，一亦不立；展轉相依，而得;竪立。識緣名色亦復如是，展轉相依，而得生長。」
<p/>尊者舍利弗言：「善哉！善哉！尊者摩訶拘絺羅！世尊聲聞中，智慧明達，善調無畏，見甘露法，以甘露法具足身作證者，謂尊者摩訶拘絺羅，乃有如是甚深義辯，種種難問，皆悉能答，如無價寶珠，世所頂戴，我今頂戴尊者摩訶拘絺羅亦復如是。我今於汝所，快得善利，諸餘梵行數詣其所，亦得善利，以彼尊者善說法故。我今以此尊者摩訶拘絺羅所說法故，當以三十種讚歎稱揚隨喜！
<p/>「尊者摩訶拘絺羅說老死厭患、離欲、滅盡，是名法師；說生、有、取、愛、受、觸、六入處、名色、識，厭患、離欲、滅盡，是名法師。若比丘於老死厭患、離欲、滅盡向<note n="s13.29"/>，是名法師；乃至識厭患、離欲、滅盡向，是名法師。若比丘於老死厭患、離欲、滅盡，不起諸漏，心善解脫，是名法師；乃至識厭患、離欲、滅盡，不起諸漏，心善解脫，是名法師。」
<p/>尊者摩訶拘絺羅語尊者舍利弗言：「善哉！善哉！於世尊聲聞中，智慧明達，善調無畏，見甘露法，以甘露法具足身作證者，謂尊者舍利弗，能作如是種種甚深正智之問，猶如世間無價寶珠，人皆頂戴，汝今如是，普為一切諸梵行者<note n="s13.30"/>之所頂戴、恭敬、奉事。我於今日快得善利，得與尊者共論妙義。」
<p/>時，二正士更相隨喜，各還所住。
<sid n="327"/><note n="s13.31"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「愚癡無聞凡夫於四大身厭患、離欲、背捨而非識。所以者何？見四大身有增、有減、有取、有捨，而於心、意、識，愚癡無聞凡夫不能生厭、離欲、解脫。所以者何？彼長夜於此保惜繫我，若得、若取，言：是我、我所、相在。是故，愚癡無聞凡夫不能於彼生厭、離欲、背捨。愚癡無聞凡夫寧於四大身繫我、我所，不可於識繫我、我所。所以者何？四大色身或見十年住，二十、三十……乃至百年，若善消息，或復少<note n="s13.32"/>過；彼心、意、識日夜時刻<note n="s13.33"/>，須臾轉變，異生異滅。猶如獼猴遊林樹間，須臾處處，攀捉枝條，放一取一，彼心、意、識亦復如是，異生異滅。
<p/>「多聞聖弟子於諸緣起善思惟觀察，所謂樂觸緣生樂受，樂受覺時，如實知樂受覺；彼樂觸滅，樂觸因緣生受亦滅止、清涼、息沒。如樂受，苦觸、喜觸、憂觸、捨觸因緣生捨受，捨受覺時，如實知捨受覺；彼捨觸滅，彼捨觸因緣生捨受亦滅止、清涼、息沒。彼如是思惟：此受觸生、觸樂、觸縛，彼彼觸樂故，彼彼受樂；彼彼觸樂滅，彼彼受樂亦滅止、清涼、息沒。如是，多聞聖弟子於色生厭，於受、想、行、識生厭，厭故不樂，不樂故解脫，解脫知見：我生已盡，梵行已立，所作已作，自知不受後有。」
<p/>佛說此經已，諸比丘聞佛所說，歡喜奉行！
<sid n="328"/><note n="s13.34"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「愚癡無聞凡夫於四大色身生厭、離欲、背捨，但非識。所以者何？四大色身現有增減、有取、有捨；若心、若意、若識，彼愚癡無聞凡夫不能於識生厭、離欲、背<note n="s13.35"/>捨，長夜保惜繫我，若得、若取，言：是我、我所、相在。是故愚癡無聞凡夫不能於彼生厭、離欲、 *背捨。
<p/>「愚癡無聞凡夫寧於四大色身繫我、我所，不可於識繫我、我所。所以者何？四大色身或見十年住，二十、三十……乃至百年，若善消息，或復少過；彼心、意、識日夜時 *刻，須臾不停，種種轉變，異生異滅。譬如獼猴遊林樹間，須臾處處，攀捉枝條，放一取一，彼心、意、識亦復如是，種種變易，異生異滅。
<p/>「多聞聖弟子於諸緣起思惟觀察，所謂樂觸緣生樂受，樂受覺時，如實知樂受覺；彼樂觸滅，樂因緣生樂受亦滅止、清涼、息沒。如樂受，苦觸、喜觸、憂觸、捨觸因緣生捨受，捨受覺時，如實知捨受覺；彼捨觸滅，捨觸因緣生捨受亦滅止、清涼、息沒。譬如兩木相磨，和合生火；若兩木離散，火亦隨滅。如是諸受緣觸集，觸生觸集，若彼彼觸集故，彼彼受亦集；彼彼觸集滅故，彼彼受集亦滅止、清涼、息沒。多聞聖弟子如是觀者，於色解脫，於受、想、行、識解脫，於生、老、病、死、憂、悲、惱苦解脫，我說彼於苦得解脫。」
<p/>佛說此經已，諸比丘聞佛所說，歡喜奉行！
<sid n="329"/><note n="s13.36"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「我說內觸法，汝等為取不？」
<p/>時，有異比丘從座起，整衣服，稽首禮足，合掌白佛言：「世尊！所說內觸法，我已取也。」時，彼比丘於佛前如是如是自記說，如是如是世尊不悅。
<p/>爾時，尊者阿難在佛後執扇扇佛，佛告阿難：「如聖法、律內觸法，異於此比丘所說。」
<p/>阿難白佛：「今正是時，唯願世尊為諸比丘說賢聖法、律內觸法，諸比丘聞已，當受奉行。」
<p/>佛告阿難：「善哉！諦聽！當為汝說。此諸比丘取內觸法，應如是思惟：若眾生所有種種眾苦生，此苦何因、何集、何生、何觸？作如是取時，當知此苦億波提<note n="s13.37"/>因<note n="s13.38"/>、億波提集<note n="s13.39"/>、億波提生<note n="s13.40"/>、億波提轉<note n="s13.41"/>。復次，比丘！內觸法，又，億波提何因、何集、何生、何觸？彼取時當復知億波提愛因、愛集、愛生、愛觸。復次，比丘！取內觸法當復知愛何因、何集、何生、何觸，如是取時，當知世間所念諦<note n="s13.42"/>正之色，於彼愛生而生、繫而繫、住而住。
<p/>「若諸沙門、婆羅門於世間所念 *諦正之色，作常想、恒想、安隱想、無病想、我想、我所想而見，則於此色愛增長；愛增長已，億波提增長；億波提增長已，苦增長；苦增長已，則不解脫生、老、病、死、憂、悲、惱苦，我說彼不解脫苦。譬如路側清涼池水，香味具足，有人以毒著中，陽春之月，諸行路者風熱渴逼，競來欲飲。有人語言：『士夫！此是清涼池<note n="s13.43"/>，色香味具足，然中有毒，汝等勿飲。若當飲者，或令汝死，或近死苦。』而彼渴者不信而飲，雖得美味，須臾或死，或近死苦。如是，沙門婆羅門見世間可念端正<note n="s13.44"/>之色，作常見、恒見、安隱見、無病見、我、我所見……乃至不得解脫生、老、病、死、憂、悲、惱苦。
<p/>「若諸沙門、婆羅門於世間可念端 *正之色觀察如病、如癰、如刺、如殺、無常、苦、空、非我，彼愛則離，愛離故億波提離，億波提離故則苦離，苦離故則生、老、病、死、憂、悲、惱苦離。譬如路側清涼池水，香味具足，有人以毒著中，陽春之月，諸行路者風熱渴逼，競來欲飲。有人語言：『此水有毒！汝等勿飲，若當飲者，或令汝死，或近死苦。』彼則念言：此水有毒，若當飲者，或令我死，或近死苦，我且忍渴，食乾; 麨飯，不取水飲。如是，沙門、婆羅門於世間可念之色觀察如病、如癰、如刺、如殺、無常、苦、空、非我……乃至解脫生、老、病、死、憂、悲、惱苦。是故，阿難！於此法如是見、如是聞、如是覺、如是知，於過去、未來亦如<note n="s13.45"/>此道，如是觀察。」
<p/>佛說此經已，諸比丘聞佛所說，歡喜奉行！
<sid n="330"/><note n="s13.46"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「云何思量觀察正盡苦，究竟苦邊？時，思量眾生所有眾苦，種種差別，此諸苦何因、何集、何生、何觸？思量取因、取集、取生、取觸。若彼取滅無餘，眾苦則滅，彼所乘<note n="s13.47"/>苦滅道跡如實知，修行彼向次法<note n="s13.48"/>，是名比丘向正盡苦，究竟苦邊，所謂取滅。
<p/>「復次，比丘思量觀察正盡苦，究竟苦邊。時，思量彼取何因、何集、何生、何觸？思量彼取愛因、愛集、愛生、愛觸。彼愛永滅無餘，取亦隨滅，彼所乘取滅道跡如實知，修習彼向次法，是名比丘向正盡苦，究竟苦邊，所謂愛滅。
<p/>「復次，比丘思量觀察正盡苦，究竟苦邊。則思量彼愛何因、何集、何生、何觸？知彼愛受因、受集、受生、受觸。彼受永滅無餘，則愛滅，彼所乘愛滅道跡如實知，修習彼向次法，是名比丘向正盡苦，究竟苦邊，所謂受滅。
<p/>「復次，比丘思量觀察正盡苦，究竟苦邊。時，思量彼受何因、何集、何生、何觸？知彼受觸因、觸集、觸生、觸緣。彼觸永滅無餘，則受滅，彼所乘觸滅道跡如實知，修習彼向次法，是名比丘向正盡苦，究竟苦邊。
<p/>「復次，比丘思量觀察正盡苦，究竟苦邊。時，思量彼觸何因、何集、何生、何觸？當知彼觸六入處因、六入處集、六入處生、六入處觸。彼六入處滅<note n="s13.49"/>無餘，則觸滅，彼所乘六入處滅<note n="s13.50"/>道跡如實知，修習彼向次法，是名比丘向正盡苦，究竟苦邊。
<p/>「復次，比丘思量觀察正盡苦，究竟苦邊。時，思量彼六入處何因、何集、何生、何觸？知彼六入處名色因、名色集、名色生、名色觸。名色永滅無餘，則六入處滅，彼所乘名色滅道跡如實知，修習彼向次法，是名比丘向正盡苦，究竟苦邊，所謂名色滅。
<p/>「復次，比丘思量正盡苦，究竟苦邊。時，思量名色何因、何集、何生、何觸？知彼名色識因、識集、識生、識觸。彼識欲滅無餘<note n="s13.51"/>，則名色滅，彼所乘識滅道跡如實知，修習彼向次法，是名比丘向正盡苦，究竟苦邊，所謂識滅。
<p/>「復次，比丘思量觀察正盡苦，究竟苦邊。時，思量彼識何因、何集、何生、何觸？知彼識行因、行集、行生、行觸，作諸福行，善識生；作諸不福不善行，不善識生；作無所有行，無所有識生，是為彼識行因、行集、行生、行觸。彼行 *欲滅無餘，則識滅，彼所乘行滅道跡如實知，修習彼向次法，是名比丘向正盡苦，究竟苦邊，所謂行滅。
<p/>「復次，比丘思量觀察正盡苦，究竟苦邊。時，思量彼行何因、何集、何生、何觸？知彼行無明因、無明集、無明生、無明觸。彼福行無明<note n="s13.52"/>緣，非福行亦無明緣，非福不福行亦無明緣。是故當知：彼行無明因、無明集、無明生、無明觸。彼無明永滅無餘，則行滅，彼所乘無明滅道跡如實知，修習彼向次法，是名比丘向正盡苦，究竟苦邊，所謂無明滅。」
<p/>佛告比丘：「於意云何？若不樂無明而生明，復緣彼無明作福行、非福行、無所有行不？」
<p/>比丘白佛：「不也，世尊！所以者何？多聞聖弟子不樂無明而生明，無明滅則行滅，行滅則識滅，……如是乃至生、老、病、死、憂、悲、惱苦滅，如是如是純大苦聚滅。」
<p/>佛言：「善哉！善哉！比丘！我亦如是說，汝亦知此。於彼彼法起彼彼法，生彼彼法，滅彼彼法，滅止、清涼、息沒。若多聞聖弟子無明離欲而生明，身分齊受所覺<note n="s13.53"/>，身分齊受所覺時如實知；若壽分齊受所覺，壽分齊受所覺時如實知；身壞時壽命欲盡，於此諸受一切所覺滅盡無餘。譬如力士取新熟瓦器，乘熱置地，須臾散壞，熱勢悉滅。如是，比丘無明離欲而生明，身分齊受所覺如實知，壽分齊受所覺如實知，身壞命終，一切受所覺悉滅無餘。」
<p/>佛說此經已，諸比丘聞佛所說，歡喜奉行！
<sid n="331"/><note n="s13.54"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告異比丘：「我已度疑，離於猶豫，拔邪見刺，不復退轉。心無所著故，何處有我為彼比丘說法？為彼比丘說賢聖出世<note n="s13.55"/>空相應緣起隨順法？所謂有是故是事有，是事有故是事起，所謂緣無明行，緣行識，緣識名色，緣名色六入處，緣六入處觸，緣觸受，緣受愛，緣愛取，緣取有，緣有生，緣生老、死、憂、悲、惱苦，如是如是純大苦聚集，……乃至如是純大苦聚滅。
<p/>「如是說法，而彼比丘猶有疑惑猶豫。先不得得想、不獲獲想、不證證想；今聞法已，心生憂苦、悔恨、矇<note n="s13.56"/>沒、障礙。所以者何？此甚深處，所謂緣起，倍復甚深難見，所謂一切取離、愛盡、無欲、寂滅、涅槃；如此二法，謂有為、無為。有為者若生、若住、若異、若滅，無為者不生、不住、不異、不滅，是名比丘諸行苦寂滅涅槃。因集故苦集，因滅故苦滅；斷諸逕路，滅於相續，相續滅滅，是名苦邊。比丘！彼何所滅？謂有餘苦。彼若滅止、清涼、息沒，所謂一切取滅、愛盡、無欲、寂滅、涅槃。」
<p/>佛說此經已，諸比丘聞佛所說，歡喜奉行！
<sid n="332"/><note n="s13.57"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「愚癡無聞凡夫無明覆，愛緣繫得此識身，內有此識身，外有名色，此二因緣生觸。此六觸入所觸，愚癡無聞凡夫苦、樂受覺，因起種種。云何為六？眼觸入處，耳、鼻、舌、身、意觸入處。若黠慧者無明覆，愛緣繫得此識身，如是內有識身，外有名色，此二緣生六觸入處。六觸所觸故，智者生苦、樂受覺，因起種種。何等為六？眼觸入處，耳、鼻、舌、身、意觸入處。愚夫、黠慧，彼於我所修諸梵行<note n="s13.58"/>者，有何差別？」
<p/>比丘白佛言：「世尊是法根、法眼、法依。善哉！世尊！惟<note n="s13.59"/>願演說，諸比丘聞已，當受奉行。」
<p/>爾時，世尊告諸比丘：「諦聽！善思！當為汝說。諸比丘！彼愚癡無聞凡夫無明所覆，愛緣所繫，得此識身，彼無明不斷，愛緣不盡，身壞命終，還復受身；還受身故，不得解脫生、老、病、死、憂、悲、惱苦。所以者何？此愚癡凡夫本不修梵行，向正盡苦，究竟苦邊故，是故身壞命終，還復受身；還受身故，不得解脫生、老、病、死、憂、悲、惱苦。
<p/>「若黠慧者無明所<note n="s13.60"/>覆，愛緣所繫，得此識身，彼無明斷，愛緣盡；無明斷，愛緣盡故，身壞命終，更不復受；不更受故，得解脫生、老、病、死、憂、悲、惱苦。所以者何？彼先修梵行，正向盡苦，究竟苦邊故，是故彼身壞命終，更不復受；更不受故，得解脫生、老、病、死、憂、悲、惱苦。是名凡夫及黠慧者，彼於我所修諸梵行，種種差別。」
<p/>佛說此經已，諸比丘聞佛所說，歡喜奉行！
<sid n="333"/><note n="s13.61"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「此身非汝所有，亦非餘人所有。謂六觸入處，本修行願<note n="s13.62"/>，受得此身。云何為六？眼觸入處，耳、鼻、舌、身、意觸入處。彼多聞聖弟子於諸緣起善正思惟觀察：有此六識身、六觸身、六受身、六想身、六思身。所謂此有故，有當來生、老、病、死、憂、悲、惱苦，如是如是純大苦聚集，是名有因有緣世間集。謂此無故，六識身無，六觸身、六受身、六想身、六思身無。謂此無故，無有當來生、老、病、死、憂、悲、惱苦，如是如是純大苦聚滅。若多聞聖弟子於世間集、世間滅如實正知<note n="s13.63"/>，善見、善覺、善入，是名聖弟子招此善法、得此善法、知此善法、入此善法，覺知、覺見世間生滅，成就賢聖<note n="s13.64"/>出離、實寂<note n="s13.65"/>、正盡苦，究竟苦邊。所以者何？謂多聞聖弟子世間集滅如實知，善見、善覺、善入故。」
<p/>佛說此經已，諸比丘聞佛所說，歡喜奉行！
<sid n="334"/><note n="s13.66"/>
<p/>如是我聞：
<p/>一時，佛住王舍城迦蘭陀竹園。
<p/>爾時，世尊告諸比丘：「我今當說因緣法及緣生法。
<p/>「云何為因緣法？謂此有故彼有，謂緣無明行，緣行識，……乃至如是如是純大苦聚集。
<p/>「云何緣生法？謂無明、行……。若佛<note n="s13.67"/>出世，若未出世，此法常住，法住法界，彼如來自所覺知，成等正覺，為人演說，開示顯發，謂緣無明有行……乃至緣生有老死。若佛出世，若未出世，此法常住，法住法界，彼如來自覺知，成等正覺，為人演說，開示顯發，謂緣生故，有老、病、死、憂、悲、惱苦。此等諸法，法住、法空<note n="s13.68"/>、法如、法爾，法不離如，法不異如，審諦真實、不顛倒，如是隨順緣起，是名緣生法。謂無明、行、識、名色、六入處、觸、受、愛、取、有、生、老、病、死、憂、悲、惱苦，是名緣生法。
<p/>「多聞聖弟子於此因緣法、緣生法正 *知善見，不求前際，言：『我過去世若有、若無？我過去世何等類？我過去世何如？』不求後際：『我於當來世為有、為無？云何類？何如？』內<note n="s13.69"/>不猶豫：『此是何等？云何有此為前？誰終當云何之？此眾生從何來？於此沒當何之？』若沙門、婆羅門起凡俗見所繫，謂說我見所繫、說眾生見所繫、說壽命見所繫、忌諱吉慶見所繫，爾時悉斷、悉知，斷其根本，如截多羅樹頭，於未來世，成不生法。是名多聞聖弟子於因緣法、緣生法如實正知，善見、善覺、善修、善入。」
<p/>佛說此經已，諸比丘聞佛所說，歡喜奉行！
<sid n="335"/><note n="s13.70"/>
<p/>如是我聞：
<p/>一時，佛住拘留搜調牛聚落。
<p/>爾時，世尊告諸比丘：「我當為汝等說法，初、中、後善，善義善味，純一清淨，梵行清白，所謂大空法經。諦聽！善思！當為汝說。云何為大空法經？所謂此有故彼有，此起故彼起，謂緣無明行，緣行識，……乃至純大苦聚集。
<p/>「緣生老死者，若有問言：『彼誰老死？老死屬誰？』彼則答言：『我𣈳老死，今老死屬我，老死是我。』所言：『命卽是身。』或言：『命異身異。』此則一義，而說有種種。若見言：『命卽是身。』彼梵行者所無有。若復見言：『命異身異。』梵行者所無有。於此二邊，心所不隨，正向中道。賢聖出世，如實不顛倒正見，謂緣生老死，如是生、有、取、愛、受、觸、六入處、名色、識、行，緣無明故有行。
<p/>「若復問言：『誰是行？行屬誰？』彼則答言：『行則是我，行是我所。』彼如是：『命卽是身。』或言：『命異身異。』彼見命卽是身者，梵行者無有；或言『命異身異』者，梵行者亦無有。離此二邊，正向中道。賢聖出世，如實不顛倒正見所知<note n="s13.71"/>，所謂緣無明行……。
<p/>「諸比丘！若無明離欲而生明，彼誰老死？老死屬誰者？老死則斷，則知斷其根本，如截多羅樹頭，於未來世成不生法。若比丘無明離欲而生明，彼誰生？生屬誰？……乃至誰行<note n="s13.72"/>？行屬誰者？行則斷，則知斷其根本，如截多羅樹頭，於未來世成不生法。若比丘無明離欲而生明，彼無明滅則行滅，……乃至純大苦聚滅，是名大空法經。」
<p/>佛說此經已，諸比丘聞佛所說，歡喜奉行！
<sid n="336"/><note n="s13.73"/>
<p/>如是我聞：
<p/>一時，佛住拘留搜調牛聚落。
<p/>爾時，世尊告諸比丘：「我今當說緣起法法說<note n="s13.74"/>、義說<note n="s13.75"/>。諦聽！善思！當為汝說。
<p/>「云何緣起法法說？謂此有故彼有，此起故彼起，謂緣無明行，……乃至純大苦聚集，是名緣起法法說。
<p/>「云何義說？謂緣無明行者。彼云何無明？若不知前際、不知後際、不知前後際，不知於內、不知於外、不知內外，不知業、不知報、不知業報，不知佛、不知法、不知僧，不知苦、不知集、不知滅、不知道，不知因、不知因所起法，不知善不善、有罪無罪、習不習，若劣、若勝、染污、清淨，分別緣起，皆悉不知；於六觸入處，不如實覺知；於彼彼不知、不見、無無間等、癡闇、無明、大冥，是名無明。
<p/>「緣無明行者，云何為行？行有三種──身行、口行、意行。緣行識者，云何為識？謂六識身──眼識身、耳識身、鼻識身、舌識身、身識身、意識身。緣識名色者，云何名？謂四無色陰──受陰、想陰、行陰、識陰。云何色？謂四大、四大所造色，是名為色，此色及前所說名是為名色。緣名色六入處者，云何為六入處？謂六內入處──眼入處、耳入處、鼻入處、舌入處、身入處、意入處。緣六入處觸者，云何為觸？謂六觸身──眼觸身、耳觸身、鼻觸身、舌觸身、身觸身、意觸身。緣觸受者，云何為受？謂三受──苦受、樂受、不苦不樂受。緣受愛者，彼云何為愛？謂三愛──欲愛、色愛、無色愛。緣愛取者，云何為取？四取──欲取、見取、戒取、我取。緣取有者，云何為有？三有──欲有、色有、無色有。緣有生者，云何為生？若彼彼眾生，彼彼身種類生<note n="s13.76"/>，超越和合出生，得陰、得界、得入處、得命根，是名為生<note n="s13.77"/>。緣生老死者，云何為老？若髮白露頂，皮緩根熟，支弱背僂，垂頭呻吟，短氣前輸，拄<note n="s13.78"/>杖而行，身體黧黑，四體班駮，闇鈍垂熟，造行艱難羸劣，是名為老。云何為死？彼彼眾生，彼彼種類沒、遷移、身壞、壽盡、火離、命滅，捨陰時到，是名為死。此死及前說老，是名老死，是名緣起義說。」
<p/>佛說此經已，諸比丘聞佛所說，歡喜奉行！
<sid n="337"/><note n="s13.79"/>
<p/>如是我聞：
<p/>一時，佛住拘留搜調牛聚落。
<p/>時，有異比丘來詣佛所，稽首禮足，退坐一面，白佛言：「世尊！謂緣起法為世尊作？為餘人作耶？」
<p/>佛告比丘：「緣起法者，非我所作，亦非餘人作。然彼如來出世及未出世，法界常住，彼如來自覺此法，成等正覺，為諸眾生分別演說，開發顯示。所謂此有故彼有，此起故彼起，謂緣無明行，……乃至純大苦聚集；無明滅故行滅，……乃至純大苦聚滅。」
<p/>佛說此經已，時，彼比丘聞佛所說，歡喜奉行！
<sid n="338"/><note n="s13.80"/>
<p/>如是我聞：
<p/>一時，佛住拘留搜調牛聚落<note n="s13.81"/>。
<p/>時，有異婆羅門來詣佛所，與世尊面相慶慰，慶慰已，退坐一面，白佛言：「云何，瞿曇！為自作自覺耶？」
<p/>佛告婆羅門：「我說此是無記<note n="s13.82"/>，自作自覺，此是無記。」
<p/>「云何，瞿曇！他作他覺耶？」
<p/>佛告婆羅門：「他作他覺，此是無記。」
<p/>婆羅門白佛：「云何，我問『自作自覺』，說言無記；『他作他覺』，說言無記，此義云何？」
<p/>佛告婆羅門：「自作自覺則墮常見，他作他覺則墮斷見。義說、法說，離此二邊，處於中道而說法<note n="s13.83"/>，所謂此有故彼有，此起故彼起，緣無明行，……乃至純大苦聚集；無明滅則行滅，……乃至純大苦聚滅。」
<p/>佛說此經已，彼婆羅門歡喜隨喜，從座起去。
<sid n="339"/><note n="s13.84"/>
<p/>如是我聞：
<p/>一時，佛住那梨聚落深林中待賓舍。
<p/>爾時，尊者𨅖陀迦旃延詣佛所，稽首佛足，退住一面，白佛言：「世尊！如世尊說正見。云何正見？云何世尊施設正見？」
<p/>佛告𨅖陀迦旃延：「世間有二種依，若有、若無，為取所觸；取所觸故，或依有、或依無。若無此取者，心境繫著使不取、不住、不計我苦生而生，苦滅而滅，於彼不疑、不惑，不由於他而自知，是名正見，是名如來所施設正見。所以者何？世間集如實正知見，若世間無者不有；世間滅如實正知見，若世間有者無有，是名離於二邊說於中道。所謂此有故彼有，此起故彼起，謂緣無明行，……乃至純大苦聚集；無明滅故行滅，……乃至純大苦聚滅。」
<p/>佛說此經已，尊者𨅖陀迦旃延聞佛所說，不起諸漏，心得解脫，成阿羅漢。
<sid n="340"/><note n="s13.85"/>
<p/>如是我聞：
<p/>一時，佛住王舍城耆闍崛山。
<p/>爾時，世尊晨朝著衣持鉢，出耆闍崛山，入王舍城乞食。
<p/>時，有阿支羅迦葉<note n="s13.86"/>為營小事，出王舍城，向耆闍崛山，遙見世尊。見已，詣佛所，白佛言：「瞿曇！欲有所問，寧有閑暇見答與<note n="s13.87"/>不？」
<p/>佛告迦葉：「今非論時，我今入城乞食，來還則是其時，當為汝說。」
<p/>第二亦如是說。第三復問：「瞿曇！何為我作留難？瞿曇！云何有異？我今欲有所問，為我解說。」
<p/>佛告阿支羅迦葉：「隨汝所問。」
<p/>阿支羅迦葉白佛言：「云何，瞿曇！苦自作耶？」
<p/>佛告迦葉：「苦自作者，此是無記。」
<p/>迦葉復問：「云何，瞿曇！苦他作耶？」
<p/>佛告迦葉：「苦他作者，此亦無記。」
<p/>迦葉復問：「苦自他作耶？」
<p/>佛告迦葉：「苦自他作，此亦無記。」
<p/>迦葉復問：「云何，瞿曇！苦非自非他無因作耶？」
<p/>佛告迦葉：「苦非自非他無因作者<note n="s13.88"/>，此亦無記。」
<p/>迦葉復問：「云何無因作者？瞿曇！所問苦自作耶？答言無記。他作耶？自他作耶？非自非他無因作耶？答言無記。今無此苦耶？」
<p/>佛告迦葉：「非無此苦，然有此苦。」
<p/>迦葉白佛言：「善哉！瞿曇！說有此苦，為我說法，令我知苦見苦。」
<p/>佛告迦葉：「若受卽自受者，我應說苦自作；若<note n="s13.89"/>他受他卽受者，是則他作；若受自受他受，復與苦者，如是者自他作，我亦不說；若不因自他，無因而生苦者，我亦不說。離此諸邊，說其中道，如來說法，此有故彼有，此起故彼起，謂緣無明行，……乃至純大苦聚集；無明滅則行滅，……乃至純大苦聚滅。」
<p/>佛說此經已，阿支羅迦葉遠塵離垢，得法眼淨。
<p/>時，阿支羅迦葉見法、得法、知法、入法，度諸狐疑，不由他知、不因他度，於正法、律心得無畏，合掌白佛言：「世尊！我今已度。我從今日，歸依佛、歸依法、歸依僧，盡壽作優婆塞，證知我。」
<p/>阿支羅迦葉聞佛所說，歡喜隨喜，作禮而去。
<p/>時，阿支羅迦葉辭世尊去不久，為護犢牸牛所觸殺，於命終時，諸根清淨，顏色鮮白。
<p/>爾時，世尊入城乞食。時，有眾多比丘亦入王舍城乞食，聞有傳說：阿支羅迦葉從世尊聞法，辭去不久，為牛所觸殺，於命終時，諸根清淨，顏色鮮白。諸比丘乞食已，還出，舉衣鉢，洗足，詣世尊所，稽首禮足，退坐一面，白佛言：「世尊！我今晨朝眾多比丘入城乞食，聞阿支羅迦葉從世尊聞法、律，辭去不久，為護犢牛所觸殺
<p/>，於命終時，諸根清淨，顏色鮮白。世尊！彼生何趣？何處受生？彼何所得？」
<p/>佛告諸比丘：「彼已見法、知法、次法、不受於法，已般涅槃，汝等當往供養其身<note n="s13.90"/>。」
<p/>爾時，世尊為阿支羅迦葉授<note n="s13.91"/>第一記<note n="s13.92"/>。
<sid n="341"/><note n="s13.93"/>
<p/>如是我聞：
<p/>一時，佛住王舍城耆闍崛山中。
<p/>爾時，世尊晨朝著衣持鉢，入王舍城乞食，於路見玷牟留外道出家，少<note n="s13.94"/>有所營，至耆闍崛山遊行，遙見世尊，往詣其所，共相慶慰，共相慶慰已，於一面住，白佛言：「瞿曇！欲有所問，寧有閑暇為解說不？」
<p/>佛告玷牟留外道出家：「今非論時，須入城乞食，來還當為汝說。」
<p/>第二說亦如是。第三<note n="s13.95"/>復請：「沙門瞿曇！將於我所作留難不？欲有所問，為我解說。」
<p/>佛告玷牟留外道出家：「隨汝意問，當為汝說。」
<p/>玷牟留外道出家;卽問：「沙門瞿曇！苦、樂自作耶？」
<p/>佛告玷牟留外道出家：「說苦、樂自作者，此是無記。」
<p/>復問：「沙門瞿曇！苦、樂他作耶？」
<p/>佛告玷牟留外道出家：「說苦、樂他作者，此是無記。」
<p/>復問<note n="s13.96"/>：「瞿曇！苦、樂為自<note n="s13.97"/>他作耶？」
<p/>佛告玷牟留外道出家：「說苦、樂自他作者，此是無記。」
<p/>復問：「瞿曇！苦、樂非自非他無因作耶？」
<p/>佛告玷牟留外道出家：「說苦、樂非自非他無因作者，此是無記。」
<p/>廣說如上阿支羅迦葉經，乃至世尊為玷牟留外道出家 *授第一<note n="s13.98"/>記。
<p/>雜阿含經卷第十三
