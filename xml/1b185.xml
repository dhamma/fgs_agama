　　（一八五） *中阿含雙品牛角娑羅林經<note n="m185.80"/>（下<note n="m185.81"/>）（ *第四分別誦）
我聞如是：
一時，佛遊那摩提<note n="m185.82"/>瘦，在揵祁精舍<note n="m185.83"/>。
爾時，世尊過夜平旦，著衣持鉢，入那摩提而行乞食。食訖中後<note n="m185.84"/>，往詣牛角娑羅林。
爾時，牛角娑羅林有三族姓子共在中住，尊者阿那律陀、尊者難提<note n="m185.85"/>、尊者金毘羅<note n="m185.86"/>。彼尊者等所行如是，若彼乞食有前還者，便敷床汲水，出洗足器，安洗足橙及拭腳巾、水瓶、澡罐。若所乞食能盡食者，便盡食之。若有餘者，器盛覆舉。食訖收鉢，澡洗手足，以尼師壇著於肩上，入室 *燕坐。若彼乞食有後還者，能盡食者亦盡食之。若不足者，取前餘食，足而食之。若有餘者，便瀉<note n="m185.87"/>著淨地及無蟲水中。取彼食器，淨洗拭已，舉著一面，收卷床席，拾<note n="m185.88"/>洗足橙，收拭腳巾，舉洗足器及水瓶、澡罐，掃灑食堂，糞除淨<note n="m185.89"/>已，收舉衣鉢，澡洗手足，以尼師壇著於肩上，入室 *燕坐。彼尊者等至於晡時，若有先從 *燕坐起者，見水瓶、澡罐<note n="m185.90"/>空無有水，便持行取。若能勝者，便舉持來，安著一面。若不能勝，則便以手招一比丘，兩人共舉，持著一面，各不相語，各不相問。彼尊者等五日一集，或共說法，或聖默然<note n="m185.91"/>。
於是，守林人遙見世尊來，逆呵<note n="m185.92"/>止曰：「沙門！沙門！莫入此林！所以者何？今此林中有三族姓子，尊者阿那律陀、尊者難提、尊者金毘羅，彼若見汝，或有不可。」
世尊告曰：「汝守林人，彼若見我，必可，無不可。」
於是，尊者阿那律陀遙見世尊來，卽呵彼曰：「汝守林人！莫呵世尊！汝守林人！莫呵善逝！所以者何？是我尊來，我善逝來。」
尊者阿那律陀<note n="m185.93"/>出迎世尊，攝佛衣鉢。尊者難提為佛敷床，尊者金毘羅為佛取水。
爾時，世尊洗手足已，坐彼尊者所敷之座，坐<note n="m185.94"/>已，問曰：「阿那律陀！汝常安隱，無所乏耶？」
尊者阿那律陀白曰：「世尊！我常安隱，無有所乏。」
世尊復問：「阿那律陀！云何安隱，無所乏耶？」
尊者阿那律陀白曰：「世尊！我作是念：我有善利，有大功德，謂我與如是梵行共行。世尊！我常向彼梵行行慈身業，見與不見<note n="m185.95"/>，等無有異<note n="m185.96"/>；行慈口業，行慈意業，見與不見，等無有異。世尊！我作是念：我今寧可自捨己心，隨彼諸賢心。我便自捨己心，隨彼諸賢心，我未曾有一不可心。世尊！如是我常安隱，無有所乏。」問尊者難提，答亦如是。復問尊者金毘羅曰：「汝常安隱，無所乏耶？」
尊者金毘羅白曰：「世尊！我常安隱，無有所乏。」
問曰：「金毘羅！云何安隱，無所乏耶？」
尊者金毘羅白曰：「世尊！我作是念：我有善利，有大功德，謂我與如是梵行共行。世尊！我常向彼梵行行慈身業，見與不見，等無有異；行慈口業，行慈意業，見與不見，等無有異。世尊！我作是念：我今寧可自捨己心，隨彼諸賢心。我便自捨己心，隨彼諸賢心，我未曾有一不可心。世尊！如是我常安隱，無有所乏。」
世尊歎曰：「善哉！善哉！阿那律陀！如是汝等常共和合，安隱無諍，一心一師，合一水乳。頗得人上之法，而有差降安樂住止耶<note n="m185.97"/>？」
尊者阿那律陀白曰：「世尊！如是我等常共和合，安隱無諍，一心一師，合一水乳，得人上之法，而有差降安樂住止。世尊！我等離欲、離惡不善之法，……至得第四禪成就遊。世尊！如是我等常共和合，安隱無諍，一心一師，合一水乳，得此人上之法，而有差降安樂住止。」
世尊歎曰：「善哉！善哉！阿那律陀！捨此住止，過此度此，頗更有餘得人上之法，而有差降安樂住止耶？」
尊者阿那律陀白曰：「世尊！捨此住止，過此度此，更復有餘得人上之法，而有差降安樂住止。世尊！我心與慈俱，遍滿一方成就遊。如是二三四方，四維上下，普周一切，心與慈俱，無結無怨，無恚無諍，極廣甚大，無量善修，遍滿一切世間成就遊。如是悲、喜心與捨俱，無結無怨，無恚無諍，極廣甚大，無量善修，遍滿一切世間成就遊。世尊！捨此住止，過此度此，謂更有此餘得人上之法，而有差降安樂住止。」
世尊歎曰：「善哉！善哉！阿那律陀！捨此住止，過此度此，頗更有餘得人上之法，而有差降安樂住止耶？」
尊者阿那律陀白曰：「世尊！捨此住止，過此度此，更復有餘得人上之法，而有差降安樂住止。世尊！我等度一切色想，……至得非有想非無想處成就遊。世尊！捨此住止，過此度此，謂更有此餘得人上之法，而有差降安樂住止。」
世尊歎曰：「善哉！善哉！阿那律陀！捨此住止，過此度此，頗更有餘得人上之法，而有差降安樂住止耶？」
尊者阿那律陀白曰：「世尊！捨此住止，過此度此，更復有餘得人上之法，而有差降安樂住止。世尊！我等得如意足、天耳智、他心智、宿命智、生死智<note n="m185.98"/>，諸漏已盡，得無漏，心解脫、慧解脫，於現法中自知自覺，自作證成就遊：生已盡，梵行已立，所作已辦，不更受有，知如真。世尊！捨此住止，過此度此，謂更有此餘得人上之法，而有差降安樂住止。」
世尊歎曰：「善哉！善哉！阿那律陀！捨此住止，過此度此，頗更有餘得人上之法，而有差降安樂住止耶？」
尊者阿那律陀白曰：「世尊！捨此住止，過此度此，更無有餘得人上之法，而有差降安樂住止。」
於是，世尊便作是念：此族姓子之所遊行，安隱快樂，我今寧可為彼說法。世尊作是念已，卽為尊者阿那律陀、尊者難提、尊者金毘羅說法，勸發渴仰，成就歡喜。無量方便為彼說法，勸發渴仰，成就歡喜已，從 *座起去。於是，尊者阿那律陀、難提、金毘羅送世尊，隨其近遠，便還所住。
尊者難提、尊者金毘羅歎尊者阿那律陀曰：「善哉！善哉！尊者阿那律陀！我等初不聞尊者阿那律陀說如是義，我等如是有大如意足，有大威德，有大福祐，有大威神，然尊者阿那律陀盡向世尊極稱譽我等。」
尊者阿那律陀歎尊者難提、金毘羅曰：「善哉！善哉！尊者！我亦初未曾從諸賢等聞，尊者如是有大如意足，有大威德，有大福祐，有大威神，然我長夜以心知尊者心，尊者有大如意足，有大威德，有大福祐，有大威神，是故我向世尊如是如是說。」
於是，長鬼天<note n="m185.99"/>形體極妙，光明巍巍，夜將向旦，往詣佛所，稽首佛足，卻住一面，白世尊曰：「大仙人！諸跋耆人得大善利，謂現有世尊及三族姓子──尊者阿那律陀、尊者難提、尊者金毘羅。」
地神<note n="m185.100"/>從長鬼天聞所說，放高大音聲：「大仙人！諸跋耆人得大善利，謂現有世尊及三族姓子──尊者阿那律陀、難提、金毘羅。」
從地神聞聲，虛空天<note n="m185.101"/>、四王天、三十三天、㷿<note n="m185.102"/>摩天，兜率哆天<note n="m185.103"/>、化樂天、他化樂天，須臾聲徹至于梵天<note n="m185.104"/>：「大仙人！諸跋耆人得大善利，謂現有世尊及三族姓子──尊者阿那律陀、難提、金毘羅。」
世尊告曰：「如是！如是！長鬼天！諸跋耆人得大善利，謂現有世尊及三族姓子──尊者阿那律陀、難提、金毘羅。長鬼天！地神聞汝聲已，便放高大音聲：『大仙人！諸跋耆人得大善利，謂現有世尊及三族姓子──尊者阿那律陀、難提、金毘羅。』從地神聞聲，虛空天、四天王天、三十三天、  *㷿摩天、兜率哆天<note n="m185.105"/>、化樂天、他化樂天，須臾聲徹至于梵天：『大仙人！諸跋耆人得大善利，謂現有世尊及三族姓子──尊者阿那律陀、難提、金毘羅。』長鬼天！若彼三族家，此三族姓子剃除鬚髮，著袈裟衣，至信、捨家、無家、學道，彼三族家憶此三族姓子所因、所行者，彼亦長夜得大善利，安隱快樂。若彼村邑及天、魔、梵、沙門、梵志，從人至天，憶此三族姓子所因、所行者，彼亦長夜得利饒益，安隱快樂。長鬼天！此三族姓子如是有大如意足，有大威德，有大福祐，有大威神。」
佛說如是，此三族姓子及長鬼天聞佛所說，歡喜奉行！
牛角娑羅林經（下<note n="m185.106"/>）第四竟<note n="m185.107"/>（二千三百八字<note n="m185.108"/>）