力品第三十八之一<note n="e38.2"/>
<font color="#800000"><b>（三三三）</b></font><note n="e38.3"/>
聞如是：
一時，佛在舍衛國祇樹給孤獨園。
爾時，世尊告諸比丘：「有六凡常之力。云何為六？小兒以啼為力，欲有所說，要當先啼；女人以瞋恚為力，依瞋恚已，然後所說；沙門、婆羅門以忍為力，常念下，下於人然後自陳；國王以憍慠<note n="e38.4"/>為力，以此豪勢而自陳說；然阿羅漢以專精為力，而自陳說；諸佛世尊成大慈悲，以大悲為力弘益眾生。是謂<note n="e38.5"/>，比丘！有此六凡常之力。是故，比丘！常念修行此大慈悲<note n="e38.6"/>。如是，諸比丘！當作是學！」
爾時，諸比丘聞佛所說，歡喜奉行！
<font color="#800000"><b>（三三四）</b></font><note n="e38.7"/>
聞如是：
一時，佛在舍衛國祇樹給孤獨園。
爾時，世尊告諸比丘：「汝等當思惟無常想，廣布無常想。已思惟<note n="e38.8"/>、廣布無常想，盡斷欲界愛，色界、無色界愛，亦斷無明、憍慢。猶如以火燒焚<note n="e38.9"/>草木，永盡無餘，亦無遺跡。此亦如是，若修無常想，盡斷欲愛、色愛、無色愛，無明、憍慢永無有餘。所以然者，比丘！當修無常想時，而無欲心；彼以<note n="e38.10"/>無欲心，便能分別法，思惟其義，無有愁、憂、苦、惱。彼 *以思惟法義，則無愚惑。設修行人<note n="e38.11"/>若見有鬥諍者，彼便作是念：此諸賢士不修無常想，不廣布無常想，故致此鬥訟耳！彼*以鬥諍不觀其義； *以不觀其義，則有迷惑之心；彼 *以執此愚惑，而命終入三惡道：餓鬼、畜生、地獄中。是故，諸比丘！當修無常想，廣布無常想，便無瞋恚、愚惑之想，亦能觀法，亦觀其義，若命終之<note n="e38.12"/>後，生三善<note n="e38.13"/>處：生天上、人中、涅槃之道。如是，諸比丘！當作是學！」
爾時，諸比丘聞佛所說，歡喜奉行！
<font color="#800000"><b>（三三五）</b></font><note n="e38.14"/>
聞如是：
一時，佛在摩竭國憂迦支江水側<note n="e38.15"/>。
爾時，世尊詣一樹下，躬自敷座而坐，正身正意，繫念在前。
爾時，有一梵志往至彼處。是時，梵志見世尊腳跡為妙<note n="e38.16"/>，見已，便生此念：是<note n="e38.17"/>何人之跡？為是天、龍、鬼神、乾沓和、阿須倫、人、若非人？為我<note n="e38.18"/>先祖梵天耶？是時，梵志卽逐跡前進。遙見世尊在一<note n="e38.19"/>樹下坐，正身正意，繫念在前，見已<note n="e38.20"/>，作是語：「為是天耶？」
世尊告曰：「我非是天。」
「為乾沓和耶？」
世尊告曰：「我非乾沓和也。」
「為是龍<note n="e38.21"/>乎？」
對曰：「我非是龍也。」
「為<note n="e38.22"/>閱叉也<note n="e38.23"/>？」
佛報梵志：「我非閱叉。」
「為是祖父 *也？」
佛報曰：「我非祖父。」
是時，婆羅門問世尊曰：「汝今是誰？」
世尊告曰：「有愛者則有受<note n="e38.24"/>，有受則有愛<note n="e38.25"/>，因緣合會，然後各各相生如此，如此<note n="e38.26"/>五苦盛陰<note n="e38.27"/>無有斷絕時。以知愛已，則知五欲，亦知外六塵、內六入，卽知此盛陰之本末。」
爾時，世尊便說此偈：
「世間有五欲，意為第六生<note n="e38.28"/>；
以知內外六，當念盡苦際<note n="e38.29"/>。
「是故，當求方便，滅內外六事。如是，梵志！當作是學！」
爾時，彼梵志聞佛如是教，思惟翫習不去心懷，卽於座<note n="e38.30"/>上，諸塵垢盡，得法眼淨。
爾時，彼梵志聞佛所說，歡喜奉行！
<font color="#800000"><b>（三三六）</b></font><note n="e38.31"/>
聞如是：
一時，佛在舍衛國祇樹給孤獨園。
爾時，世尊告諸比丘：「我本為菩薩時，未成佛道中有此念：此世間極為勤苦；有生、有老、有病<note n="e38.32"/>、有死，然此五盛陰不得盡本原。是時，我復作是念：由何因緣有生、老、病、死？復由何因緣致此災患？當思惟此時，復生此念：有生則有老、病、死。
「爾時，當思惟是時，復更生念：由何因緣有生？此<note n="e38.33"/>由有而生。復生此念：有者，何由而有？當<note n="e38.34"/>思惟是時，便生此念：此有由受<note n="e38.35"/>而有。復念：此 *受何由而有？爾時，以智觀之，由愛而有受<note n="e38.36"/>。復更思惟：此愛何由而生？重觀察<note n="e38.37"/>之，由痛而有愛。復更思惟：此痛何由而生？當作是觀察時，由更樂而有此痛。復重思惟：此更樂何由而有？我生此念時，緣六入而有此更樂。時我重思惟：此六入何由而有？觀察是時，由名色而有六入。時我復作是念：名色何由而有？觀察是時，由<note n="e38.38"/>識而有名色。此識何由而有？觀察是時，由行生識。時我復作是念：行何由而生？觀察是時，行由癡而生。
「無明緣行，行緣識，識緣名色，名色緣六入，六入緣更樂，更樂緣痛，痛緣愛，愛<note n="e38.39"/>緣受，受緣<note n="e38.40"/>有<note n="e38.41"/>，有緣生，生緣死，死緣愁、憂、苦、惱，不可稱計。如是名為苦盛陰所集<note n="e38.42"/>。
「我爾時復作是念：由何因緣滅生、老、病、死？我觀察是時，生滅，老、病、死滅。時復生此念：由何而無生？觀此生原有滅，生則滅。復念：由何而無有？時生此念：無 *受則無有。時我生此念：由何<note n="e38.43"/>滅受？觀察是時，愛滅， *受則滅。復生此念：由何而滅愛？重更觀察，痛滅，愛則滅。復思惟：由何而滅痛？觀察是時，更樂滅，則痛滅。復<note n="e38.44"/>思惟：更樂何由而滅？觀察是時，六入滅，則更樂滅。復觀此六入何由而滅？當觀察時，名色滅，則六入滅。復觀名色何由而滅？識滅，則名色滅。復觀察<note n="e38.45"/>此識何由而滅？行滅，則識滅。復觀此行何由而滅？癡滅，則行滅；行滅，則識滅；識滅，則名色滅；名色滅，則六入滅；六入滅，則更樂滅；更樂滅，則痛滅；痛滅，則愛滅；愛滅，則受滅；受滅，則有滅；有滅，則生滅；生滅，則老、病<note n="e38.46"/>滅；老、病滅，則死滅<note n="e38.47"/>，是謂名為五盛陰滅。
「時我復生此念：此識最為原首，令人致此生、老、病、死；然不能知此生、老、病、死<note n="e38.48"/>之原本。猶如有人在山林中，行逐小徑道。小復前行，見舊大道，古昔諸人在中行處。是時，彼人便復行<note n="e38.49"/>此道，小復前進，見舊城郭<note n="e38.50"/>、園觀、浴池，皆悉茂盛，但彼城中無有居民。此人見已，還歸本國，前白王言：『昨遊山林見好城 *郭，樹木繁茂，但彼城中無有人民。大王！可使人民在彼城<note n="e38.51"/>止住？』是時，國王聞此人語，卽居止人民；然此城郭還復如故，人民熾盛，快樂無比。
「諸<note n="e38.52"/>比丘當知：我昔未成菩薩時，在山中學道，見古昔諸佛所遊行處，便從彼道，卽知生、老、病、死所起原本，有生有滅，皆悉分別，知生苦、生集<note n="e38.53"/>、生盡、生道，皆悉了知，有、受<note n="e38.54"/>、愛<note n="e38.55"/>、痛、更樂、六入、名色、識、行、癡亦復如是。無明起則行起，行所造者復由於識。我今 *以明於識，今與四部之眾而說此本；皆當知此原本所起，知苦<note n="e38.56"/>、知集<note n="e38.57"/>、知盡、知道，念使分明， *以知六入，則知生、老、病、死，六入滅則生<note n="e38.58"/>、老、病、死滅。是故，比丘！當求方便，滅於六入。如是，諸比丘！當作是學！」
爾時，諸比丘聞佛所說，歡喜奉行！
<font color="#800000"><b>（三三七）</b></font><note n="e38.59"/>
聞如是：
一時，佛在舍衛國祇樹給孤獨園。
爾時，世尊與無央<note n="e38.60"/>數百千萬眾而為說法。爾時，阿那律在彼座<note n="e38.61"/>上。是時，阿那律在眾中睡眠。
爾時，佛見阿那律睡眠<note n="e38.62"/>，便說此偈：
「受<note n="e38.63"/>法快睡眠，意無有錯亂；
賢聖所說法，智者之所樂。
猶如深淵水，澄清無瑕穢；
如是聞法人，清淨心樂受。
亦如大方石，風所不能動；
如是得毀譽，心無有傾動。」
是時，世尊告阿那律：「汝畏王法及畏盜賊而作道乎？」
阿那律報曰：「不也，世尊！」
佛告阿那律：「汝何故出家學道？」
阿那律白佛言：「厭患此老<note n="e38.64"/>、病、死、愁、憂、苦、惱，為苦所惱，故欲捨之，是故出家學道。」
世尊告曰：「汝今，族姓子！信心堅固，出家學道，世尊今日躬自說法，云何於中睡眠？」
是時，尊者阿那律卽從座起，偏露右肩，長跪叉手，白世尊言：「自今已後形融體爛，終不在如來前坐睡。」
爾時，尊者阿那律達曉不眠，然不能除去睡眠，眼根遂損。爾時，世尊告阿那律曰：「勤加精進者與調戲蓋<note n="e38.65"/>相應，設復懈怠與結相應，汝今所行當處其中<note n="e38.66"/>。」
阿那律白佛：「前已<note n="e38.67"/>在如來前誓，今不能復違本要。」
是時，世尊告耆域<note n="e38.68"/>曰：「療治阿那律眼根。」
耆域報曰：「若阿那律小睡眠者，我當治目。」
世尊告<note n="e38.69"/>阿那律曰：「汝可寢寐。所以然者，一切諸法由食而存，非食不存。眼者以眠為食，耳者以聲為食，鼻者以香為食，舌者以味為食，身者以細滑為食，意者以法為食。我今亦說涅槃有<note n="e38.70"/>食。」
阿那律白佛言：「涅槃者以何等<note n="e38.71"/>為食？」
佛告阿那律：「涅槃者以無放逸為食，乘無放逸，得至於<note n="e38.72"/>無為。」
阿那律白佛言：「世尊！雖言眼者以眠為食，然我不堪睡眠。」
爾時，阿那律縫故衣裳。是時，眼遂敗壞，而得天眼，無有瑕穢。是時，阿那律<note n="e38.73"/>以凡常之法而縫衣裳，不能得使縷通針<note n="e38.74"/>孔中。是時，阿那律便作是念：諸世間得道羅漢，當與我貫針<note n="e38.75"/>。
是時，世尊以天耳清淨，聞此音聲：諸世間得道阿羅漢者，當與我貫 *針。爾時，世尊至阿那律所而告之曰：「汝持 *針來，吾與<note n="e38.76"/>貫之。」
阿那律白佛言：「向所稱說者，謂諸世間欲求其福者，與我<note n="e38.77"/>貫 *針。」
世尊告曰：「世間求福之人無復過我，如來於六法無有厭足。云何為六？一者施；二者教誡<note n="e38.78"/>；三者忍；四者法說、義說；五者將護眾生；六者求無上正真之道。是謂<note n="e38.79"/>，阿那律！如來於此六法無有厭足。」
阿那律曰：「如來身者真法之身，復欲更求何法？如來已<note n="e38.80"/>度生死之海，又脫愛著。然今日故求為<note n="e38.81"/>福之道<note n="e38.82"/>。」
世尊告曰：「如是，阿那律！如汝所說，如來亦知此六法為無厭足。若當眾生知罪惡之原身、口、意所行者，終不墮三惡趣，以其眾生不知罪惡之原，故墜墮三惡趣中。」
爾時，世尊便說此偈：
「世間所有力，遊在天人中；
福力最為勝，由福成佛道。
「是故，阿那律！當求方便，得此六法。如是，諸比丘！當作是學！」
爾時，諸比丘聞佛所說，歡喜奉行！
<font color="#800000"><b> （三三八）</b></font><note n="e38.83"/>
聞如是：
一時，佛在舍衛國祇樹給孤獨園。
爾時，有眾多比丘入舍衛城乞食，聞王波斯匿宮門外有眾多人民，於中舉手喚呼皆稱怨：「國界有賊名鴦掘魔<note n="e38.84"/>，極為兇暴，殺害生類不可稱計，無慈悲<note n="e38.85"/>於一切眾生，國界人民無不厭患<note n="e38.86"/>，日取人殺以指為鬘，故名為指鬘，唯願大王當往共戰！」
是時，眾多比丘乞食已，還詣祇洹精舍。收攝衣鉢，以尼師檀<note n="e38.87"/>著肩上，往至世尊所，頭面禮足，在一面坐。爾時，眾多比丘白世尊言：「我等眾多比丘入舍衛城乞食，見眾多人民在王宮門外，稱怨訴辭：『今王國界有賊名鴦掘 *魔，為人兇暴，無有慈心，殺<note n="e38.88"/>於<note n="e38.89"/>一切眾生，人亡國虛皆由此人，又取人指以為華鬘。』」
爾時，世尊聞彼比丘語已，卽從座起，默然而行。
是時，世尊尋到彼所，諸有取薪、負草、犁作之人，及牧牛羊<note n="e38.90"/>者，見世尊詣彼道，各白佛言：「沙門！沙門！勿從彼道。所以然者，此路側有賊名鴦掘 *魔，於中止住。諸有人民，欲就此道者，要集十人、或二十人、或三十、四十、五十人，猶不得過，盡為鴦掘 *魔所擒<note n="e38.91"/>獲。然沙門瞿曇獨無有侶<note n="e38.92"/>，為鴦掘 *魔所觸嬈者，於事不省。」世尊雖聞此語，故進不住。
爾時，鴦掘 *魔母，持食詣鴦掘 *魔所。是時，鴦掘 *魔便作是念：吾指鬘為充數不乎？是時，卽數指猶<note n="e38.93"/>未充數，復更重數，唯少一人指。是時，鴦掘 *魔左右顧視，求覓生人，欲取殺之；然四遠顧望，亦不見人，便作是念：我師有教：「若能害母者，必當生天。」我今母躬來在此，卽可取殺之，得指充數，生於天上。
是時，鴦掘魔左手捉<note n="e38.94"/>母頭，右手拔劍而語母言：「小住！阿母！」是時，世尊便作是念：此鴦掘魔當為五逆。卽放眉間相，光明普照彼山林。是時，鴦掘魔見光明已，復<note n="e38.95"/>語母言：「此是何光明照此山林？將非國王集諸兵眾，攻伐我身乎？」
是時母告曰：「汝今當知：此非日月火光，亦非釋、梵天王光明！」
爾時，其母便說此偈：
「此非火光明，非日月釋梵；
鳥狩<note n="e38.96"/>不驚怖，和鳴殊於常。
此光極清淨<note n="e38.97"/>，使人悅無量；
必是尊最勝，十力至此間。
於天世人中，天<note n="e38.98"/>眼覩<note n="e38.99"/>世界；
故欲度汝身，世尊來至此。」
是時，鴦掘魔聞佛音響<note n="e38.100"/>，歡喜踊躍，不能自勝，便作是語：「我師亦有教誡<note n="e38.101"/>而敕我曰：『設汝能害母，并殺沙門瞿曇者，必生梵天上。』」
是時，鴦掘魔語母曰：「母！今且住！我先取沙門瞿曇殺，然後當食。」
是時，鴦掘魔卽放母而往逐世尊。遙見世尊來，亦如金聚，靡所不照。見已，並笑而說是語：「今此沙門定在我手，必殺<note n="e38.102"/>不疑，其有人民欲行此道者，皆集大眾而行此道。然此沙門獨無伴侶，我今當取殺之。」
是時，鴦掘魔卽拔腰<note n="e38.103"/>劍，往逆<note n="e38.104"/>世尊。是時，世尊尋還復道，徐而行<note n="e38.105"/>步，而鴦掘魔奔馳而逐，亦不能及如來。是時，鴦掘魔白世尊言：「住！住！沙門！」
世尊告曰：「我自住耳！汝自不住。」
是時，彼鴦掘魔並走，遙說此偈：
「去而復言住，語我言不住；
與我說此義，彼住我不住。」
爾時，世尊以<note n="e38.106"/>偈報曰<note n="e38.107"/>：
「世尊言已住，不害於一切；
汝今有殺心，不離於惡原。
我住慈心地，愍護一切人；
汝種地獄苦，不離於惡原。」
是時，鴦掘魔聞此偈已，便作是念：我今審為惡耶？又師語我言：「此是大祠，獲大果報，能取千人殺，以指作鬘者，果其所願，如此之人，命終之後，生善處天上。設取所生母及沙門瞿曇殺者，當生梵天上。」是時，佛作威神，令被<note n="e38.108"/>神識[忄*霍]<note n="e38.109"/>寤：「諸梵志書籍亦有此言：『如來出世甚為難遇，時時億劫乃出，彼出世時，不度者令<note n="e38.110"/>度，不解脫者令得解脫。彼說滅六見之法。云何為六？言有我見者，卽說滅六見之法；無有我者，亦與說滅無有我見之法；言有我見、無有我見，亦與說有我見、無我見之法；復自觀察、說觀察之法；自說無我之法；亦非我說、亦非我不說之法。』若如來出世，說此滅六見之法，又我奔走之時，能及象、馬、車乘，亦及人民。然此沙門行不暴疾，然我<note n="e38.111"/>今日不能及此，必當是如來。」
是時，鴦掘魔便說此偈：
「尊今為我故，而說微妙偈；
惡者今識真，皆由尊威神。
卽時捨利劍，投于深坑中；
今禮沙門跡，卽求作沙門。」
是時，鴦掘魔卽前白佛言：「世尊！唯願聽作沙門！」
世尊告曰：「善來，比丘！」卽時鴦掘魔便成沙門，著三法衣。
爾時，世尊便說此偈：
「汝今 *以剃頭，除結亦當爾；
結滅成大果，無復愁苦惱。」
是時，鴦掘魔聞此語已，卽時諸塵垢盡，得法眼淨。
爾時，世尊將鴦掘魔比丘還詣舍衛城祇洹精舍。是時，王波斯匿集四部之眾，欲往攻伐賊鴦掘魔。是時，王便作是念：我今可往至世尊所，以此因緣，具白世尊，若世尊有所說者，當奉行之。爾時，王波斯匿卽集四部之兵，往世尊所，頭面禮足，在一面坐。爾時，世尊問王曰：「大王！今日欲何所至？塵汙<note n="e38.112"/>身體，乃至於斯。」
波斯匿王白佛言：「我今國界有賊名鴦掘魔，極為兇暴，無有慈心於一切眾生，使國丘荒，人民流迸，皆由此賊。彼今取人殺之，以指為鬘。此是惡鬼，非為人也，我今欲誅伐此人。」
世尊告曰：「若當大王見鴦掘魔信心堅固，出家學道者，王當奈之何？」
王白佛言：「知復如何，但當承事供養，隨時禮拜。然復，世尊！彼是惡人，無毫<note n="e38.113"/>釐<note n="e38.114"/>之善，恆殺害<note n="e38.115"/>，能有此心出家學道乎？終無此理。」
是時，鴦掘魔去世尊不遠，結跏趺坐，正身正意，繫念在前。爾時，世尊伸右手指示王曰：「此是賊鴦掘魔。」
王聞此語，便懷恐怖，衣毛皆豎。世尊告王：「勿懷恐怖！可往至前，自當悟<note n="e38.116"/>王意耳！」
是時王聞佛語，卽至鴦掘魔前，語鴦掘魔曰：「汝今姓誰？」
鴦掘魔曰：「我姓伽伽，母名滿足<note n="e38.117"/>。」
是時王禮足已，在一面坐。爾時王問曰：「善樂此正法之中，勿有懈怠，修清淨梵行，得盡苦際，我當盡形<note n="e38.118"/>壽供養衣被、飲食、牀臥具、病瘦醫藥。」
是時，鴦掘魔默然不對。王卽從座起，頭面禮足。還詣世尊所，頭面<note n="e38.119"/>禮足，在一面坐。
是時，王復白佛言：「不降者使降，不伏者使伏。甚奇！甚特！曾所不有，乃能降伏極惡之人。唯願大<note n="e38.120"/>尊受命無窮，長養生民，蒙世尊恩，得免此難！國事猥多，欲還城池。」
世尊告曰：「王知是時。」爾時，國王卽從座起，頭面禮足，便退而去。
爾時，鴦掘魔作阿練若；著五納衣，到時持鉢，家家乞食，周而復始，著補納弊壞之衣，極為麁醜；亦復露坐，不覆形體。是時，鴦掘魔在閑靜之處，自修其行。所以族姓子，出家學道者，欲修無上梵行：生死已盡，梵行已立，所作已辦，更不復受胎，如實知之。時，鴦掘魔便成羅<note n="e38.121"/>漢，六通清徹，無有塵垢，已成阿羅漢。
到時，著衣持鉢，入舍衛城乞食。是時，有婦女臨產甚難；見已，便作是<note n="e38.122"/>念：眾生類<note n="e38.123"/>極為苦痛，受胎<note n="e38.124"/>無限。是時，鴦掘魔食後，收攝衣鉢，以尼師*檀著肩上，往至世尊所，頭面禮足，在一面坐。爾時，鴦掘魔白世尊言：「我向著衣持鉢，入舍衛城乞食，見一婦人<note n="e38.125"/>身體重妊<note n="e38.126"/>。是時，我便作是念：眾生受苦何至於斯？」
世尊告曰：「汝今往彼婦人所，而作是說：『我從賢聖生已<note n="e38.127"/>來，未曾殺生。』持此至誠之言，使此母人胎得無他。」
鴦掘魔對曰：「如是，世尊！」
是時，鴦掘魔卽其日，著衣持鉢，入舍衛城，往至彼母人所，語彼母人曰：「我從賢聖生 *已來，更<note n="e38.128"/>不殺生。持此至誠之言，使胎得解脫。」
是時，母人胎卽得解脫。
是時，鴦掘魔城中乞食，諸男女大小見之，各各自相謂言：「此名鴦掘魔，殺害眾生不可稱計，今復在城中乞食。」
是時，城中人民，各各以瓦石打者，或有以刀斫者，傷壞頭目，衣裳裂盡，流血汙體，卽出舍衛城至如來所。是時，世尊遙見鴦掘魔頭目傷破，流血汙衣而來，見已，便作是說：「汝今忍之。所以然者，此罪乃應永劫受之。」
是時，鴦掘魔至世尊所，頭面禮足，在一面坐。爾時，鴦掘魔在如來前，便說此偈：
「堅固聽法句，堅固行佛法，
堅固親善友，便成<note n="e38.129"/>滅盡處。
我本為大賊，名曰鴦掘魔；
為流之所㵱<note n="e38.130"/>，蒙尊拔濟之。
今觀自歸業，亦當觀法本；
今 *以逮三明，成就佛行業。
我本名無害，殺<note n="e38.131"/>害不可計；
今名真諦實，不害於一切。
設復身口意，都無害心識；
此名無殺害，何況起思想。
弓師能調角，水人能調水<note n="e38.132"/>，
巧匠調其木，智者自調身。
或以鞭杖伏，或以言語屈；
竟不加刀杖，今我<note n="e38.133"/>自降伏。
人前為過惡，後止不復犯；
是照於世間，如雲消月現。
人前為過惡，後止不復犯；
是照於世間，如雲消日現。
比丘老少壯，修行佛法行；
是照於世間，如彼月雲消<note n="e38.134"/>。
比丘老少壯，修行佛法者；
是照此<note n="e38.135"/>世間，如彼日<note n="e38.136"/>雲消。
我今受痛少，飲食自知足；
盡脫一切苦，本緣今 *已盡。
更不受死跡，亦復不樂生；
今正待<note n="e38.137"/>時節，歡喜而不亂。」
是時，如來可鴦掘魔所說。是時，鴦掘魔 *以見如來然可之，卽從座起，禮世尊足，便退而去。
是時，諸比丘白世尊言：「鴦掘魔本作何功德？今日聰明智<note n="e38.138"/>慧，面目端正<note n="e38.139"/>，世之希有。復作何不善行？於今身上，殺害生類不可稱計。復作何功德？於今值如來，得阿羅漢道。」
爾時，世尊告諸比丘：「昔者，過去久遠於此賢劫之中，有佛名迦葉如來、至真、等正覺，出現於世。迦葉如來去世之後，有王名大果，統領國界，典閻浮提。爾時，彼王有八萬四千宮人婇<note n="e38.140"/>女，各無兒息。爾時，大果王向諸樹神、山神、日月、星宿，靡所不周，欲求男女。爾時，王第一夫人身卽懷 *妊，經八、九月便生男兒，顏貌端 *正，世<note n="e38.141"/>之希有。是時，彼王便生是<note n="e38.142"/>念：我本無有兒息，經爾許時，今方生兒，宜當立字，於<note n="e38.143"/>五欲之中，而自娛樂。
「是時，王召諸羣臣能瞻相者，而告之曰：『我今 *以生此兒，各與立字。』是時，羣臣聞王教已，卽<note n="e38.144"/>白王言：『今此太子極為奇妙，端 *正無比，面如桃華色，必當有大力勢，今當立字名曰大力。』是時，相師與太子立字已，各從座起而去。是時，國王愛慜<note n="e38.145"/>此太子，未曾去目前。
「是時，太子年向八歲，將諸臣佐往父<note n="e38.146"/>所，朝賀問訊。父王復作是念：今此太子極自奇特，卽告之曰：『吾今與汝取<note n="e38.147"/>婦何如乎？』太子白王：『子今年幼何須娉娶？』是時，父王權停不與 *取婦。復經二十歲<note n="e38.148"/>，王復告曰：『吾欲與汝 *取婦。』太子白王：『不須 *取婦。』是時，父王告羣臣人民曰：『我本<note n="e38.149"/>無兒息，經歷<note n="e38.150"/>久遠，方生一子，今不肯 *取婦，清淨無瑕。』爾時，王太子轉字名曰清淨。
「是時，清淨太<note n="e38.151"/>子年向三十，王復敕𣎴臣曰：『吾今年 *已衰微，更無兒息；今唯有清淨太子，今王高位應授與太子。然太<note n="e38.152"/>子不樂五欲之中，當云何理國事？』羣臣報曰：『當為方便，使樂五欲。』是時，父王卽椎<note n="e38.153"/>鐘鳴鼓，敕國中人：『其能使清淨太子樂五欲者，吾<note n="e38.154"/>當賜與千金及諸寶物。』
「爾時，有女人名曰淫種，盡明六十四變，彼女人聞王有教令，其能使王太子習五欲者，當賜與千金<note n="e38.155"/>及諸寶物。卽往至父王所，而告之曰：『見與千金及諸寶物，能使王<note n="e38.156"/>太子習於五欲。』父王報曰：『審能爾者，當重相賜，不負言信。』時婬女白王<note n="e38.157"/>：『太子為寑<note n="e38.158"/>宿何處？』王報曰：『在東堂上，無有女人，唯有一男兒，在彼侍衛。』女人白曰：『惟<note n="e38.159"/>願大王敕內宮中，勿見限遮，隨意出入！』
「是時，淫女卽其夜鼓二時，在太子門側，佯<note n="e38.160"/>舉聲哭。是時，太子聞女人哭聲，便敕侍人曰：『此是何人於斯而哭？』侍人報曰：『此是女人在門側哭。』太子告曰：『汝速往<note n="e38.161"/>問所由哭耶？』時，彼侍臣往而問之所由哭耶？淫女報曰：『夫主見棄是故哭耳！』侍臣還白太子：『此女人為夫主所棄，又畏盜賊，是故哭耳！』太子告曰：『將此女人著象廐中。』到彼復哭；復將至馬廐中，復哭。太子復語侍臣：『將來在此。』卽將入堂，復於中哭。太子躬自問曰：『何為復哭？』淫女報曰：『太子<note n="e38.162"/>！女人單弱極懷恐怖，是故哭耳！』太子告曰：『上吾牀上，可得無畏。』時<note n="e38.163"/>，女人默然不語，亦復不哭。是時，女人卽脫衣裳，前捉太子手，舉著己胸上，卽時驚覺，漸漸起欲想； *以起欲心，便身就之。
「是時，清淨太子明日清旦，往父王所。是時，父王遙見太子顏色，殊於常日。見已，便作是說：『汝今<note n="e38.164"/>所欲者事果乎？』太子報曰：『如大<note n="e38.165"/>王所言。』是時，父王歡喜踊躍，不能自勝，並作是說：『欲求何願，吾當與之。』太子報曰：『所賜願者，勿復中悔，當求其願。』時王報曰：『如汝所言，終不中悔，欲求何願？』太子白王：『 *大王！今日統領閻浮提內，皆悉自由；閻浮提里<note n="e38.166"/>內諸未嫁女者，先適我家，然後使嫁。』是時王曰：『隨汝所言。』王𣈳敕國內人民之類曰：『諸有女未出門者，先使詣清淨太子，然後嫁之。』
「爾時，彼城中有女名須蠻，次應至王所。是時，須蠻長者女露形倮跣在眾人中行，亦無羞恥。眾人見已，各相對談：『此是長者女，名稱遠聞。云何露形在人中行？如驢何異？』女報眾人曰：『我非為驢，汝等眾人斯是驢耳！汝等頗見女人還見女人有相恥乎？城中生類盡是女人，唯有清淨太子是男子矣！若我至清淨太子門者，當著衣裳。』是時，城中人民自相謂言：『此女所說誠<note n="e38.167"/>入我意，我等實是女，非男也。唯有清淨太子乃是男也，我等今日當行男子之法。』
「是時，城中人民各辦戰<note n="e38.168"/>具，著鎧持杖<note n="e38.169"/>，往至父王所，白父王曰：『欲求二願，唯見聽許！』王報之曰：『何等二願？』人民白王：『王欲存者當殺清淨太子，太<note n="e38.170"/>子欲存者今當殺王，我等不堪任承事清淨太子辱國常法。』
「是時，父王便說此偈：
『為家忘<note n="e38.171"/>一人，為村 *忘一家，
為國 *忘一村，為身 *忘世間。』
「是時，父王說此偈已，告人民曰：『今正是時，隨汝等意。』是時，諸人將<note n="e38.172"/>清淨太子取兩手縛之，將詣城外，各相謂言：『我等咸共以瓦石打殺，何須一人殺乎？』
「是時，清淨太子臨欲死時，而作是說，又作誓願<note n="e38.173"/>：『諸<note n="e38.174"/>人民取吾拄殺，然+父王自與我願，我今受死亦不敢辭，使我將來之世，當報此怨。又<note n="e38.175"/>使值真人羅漢，速得解脫。』是時，人民取太子殺已，各自散去。諸比丘！莫作是觀，爾時大果王<note n="e38.176"/>者，豈異人乎？今鴦掘魔師是也。爾時淫女者，今師婦<note n="e38.177"/>是也。爾時人民者，今八萬人民<note n="e38.178"/>死者是也。爾時清淨太子，今鴦掘魔比丘是也。臨欲死時作是<note n="e38.179"/>誓願，今還報怨無免手<note n="e38.180"/>者，緣此因緣，殺害無限。後<note n="e38.181"/>作誓願，願欲值佛，今得解脫，成阿羅漢。此是其義，當念奉行！」
爾時，世尊告諸比丘：「我弟子中，第一聰明捷疾智者，所謂鴦掘魔比丘是也<note n="e38.182"/>。」
爾時，諸比丘聞佛所說，歡喜奉行！
增壹阿含<note n="e38.183"/>經卷第三十一<note n="e38.184"/> 