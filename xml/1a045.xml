<sid n="1182"/><note n="s45.1"/>
如是我聞：
一時，佛住舍衛國祇樹給孤獨園。
時，有阿<font color="#000080"><a href="javascript:newWindow('images/1a045-1.bmp')">[<span style="font-size: 12.0pt; font-family: 新細明體; mso-hansi-font-family: Times New Roman; mso-bidi-font-family: Times New Roman; mso-font-kerning: 1.0pt; mso-ansi-language: EN-US; mso-fareast-language: ZH-TW; mso-bidi-language: AR-SA">&#33401;/(月*曷)</span>]</a></font>毘<note n="s45.2"/>比丘尼，住舍衛國王園精舍比丘尼眾中。時，阿<font color="#000080"><a href="javascript:newWindow('images/1a045-1.bmp')">[<span style="font-size: 12.0pt; font-family: 新細明體; mso-hansi-font-family: Times New Roman; mso-bidi-font-family: Times New Roman; mso-font-kerning: 1.0pt; mso-ansi-language: EN-US; mso-fareast-language: ZH-TW; mso-bidi-language: AR-SA">&#33401;/(月*曷)</span>]</a></font>毘比丘尼晨朝著衣持鉢，入舍衛城乞食。食已，還精舍，擧衣鉢，洗足，持尼師壇，著右肩上，入安陀林<note n="s45.3"/>坐禪。
時，魔波旬作是念：今沙門瞿曇住舍衛國祇樹給孤獨園，有弟子阿<font color="#000080"><a href="javascript:newWindow('images/1a045-1.bmp')">[<span style="font-size: 12.0pt; font-family: 新細明體; mso-hansi-font-family: Times New Roman; mso-bidi-font-family: Times New Roman; mso-font-kerning: 1.0pt; mso-ansi-language: EN-US; mso-fareast-language: ZH-TW; mso-bidi-language: AR-SA">&#33401;/(月*曷)</span>]</a></font>毘比丘尼，住舍衛國王園精舍比丘尼眾中，晨朝著衣持鉢，入舍衛城乞食，食已，還精舍，擧衣鉢，洗足已，持尼師壇，著右肩上，入安陀林坐禪。我今當往，為作留難。卽化作年少，容貌端正，往詣彼比丘尼所，語比丘尼言：「阿姨<note n="s45.4"/>！欲何處去？」
比丘尼答言：「賢者！到遠離處去。」
時，魔波旬卽說偈言：
「世間無有出，用求遠離為？
還服食五欲，勿令後變悔！」
時，阿<font color="#000080"><a href="javascript:newWindow('images/1a045-1.bmp')">[<span style="font-size: 12.0pt; font-family: 新細明體; mso-hansi-font-family: Times New Roman; mso-bidi-font-family: Times New Roman; mso-font-kerning: 1.0pt; mso-ansi-language: EN-US; mso-fareast-language: ZH-TW; mso-bidi-language: AR-SA">&#33401;/(月*曷)</span>]</a></font>毘比丘尼作是念：是誰？欲恐怖我。為是人耶？為非人耶？姦狡人耶？心卽念言：此必惡魔欲亂我耳。覺知已，而說偈言：
「世間有出要，我自知所得；
鄙下之惡魔，汝不知其道。
譬如利刀害，五欲亦如是；
譬如斬肉刑<note n="s45.5"/>，苦受陰亦然。
如汝向所說，服樂五欲者，
是則不可樂，大恐怖之處！
離一切喜樂，捨諸大闇冥，
以滅盡作證，安住離諸漏。
覺知汝惡魔，尋卽自滅去！」
時，魔波旬作是念：彼阿<font color="#000080"><a href="javascript:newWindow('images/1a045-1.bmp')">[<span style="font-size: 12.0pt; font-family: 新細明體; mso-hansi-font-family: Times New Roman; mso-bidi-font-family: Times New Roman; mso-font-kerning: 1.0pt; mso-ansi-language: EN-US; mso-fareast-language: ZH-TW; mso-bidi-language: AR-SA">&#33401;/(月*曷)</span>]</a></font>毘比丘尼已知我心。愁憂不樂，卽沒不現。
<font color="#800000"><b> 一一八三（一一九九）</b></font><note n="s45.6"/>
如是我聞：
一時，佛住舍衛國祇樹給孤獨園。
時，有蘇摩比丘尼，住舍衛國王園精舍比丘尼眾中，晨朝著衣持鉢，入舍衛城乞食。食已，還精舍，擧衣鉢，洗足畢，持尼師壇，著右肩上，至安陀林坐禪。
時，魔波旬作是念：今沙門瞿曇住舍衛國祇樹給孤獨園，有蘇摩比丘尼，住舍衛國王園精舍比丘尼眾中，晨朝著衣持鉢，入舍衛城乞食，食已，還精舍，擧衣鉢，洗足畢，持尼師壇<note n="s45.7"/>，著右<note n="s45.8"/>肩上，入安陀林坐禪。我今當往，為作留難。卽化作年少，容貌端正，往至蘇摩比丘尼所，問言：「阿姨！欲至何所？」
答言：「賢者！欲至遠離處去。」
時，魔波旬卽說偈言：
「仙人所住處，是處甚難得；
非彼二指智<note n="s45.9"/>，能得到彼處。」
時，蘇摩比丘尼作是念：此是何等？欲恐怖我。為人？為非人？為姦狡人？作此思惟已，決定智生，知是惡魔來欲嬈亂，卽說偈言：
「心入於正受，女形復何為，
智或若生已，逮得無上法！
若於男女想，心不得俱離，
彼卽隨魔說，汝應往語彼。
離於一切苦，捨一切闇冥，
逮得滅盡證，安<note n="s45.10"/>住諸漏盡。
覺知汝惡魔<note n="s45.11"/>，卽自磨滅去<note n="s45.12"/>！」
時，魔波旬作是念<note n="s45.13"/>：蘇摩比丘尼已知我心。內懷憂悔，卽沒不現。
<font color="#800000"><b> 一一八四（一二○○）</b></font><note n="s45.14"/>
如是我聞：
一時，佛住舍衛國祇樹給孤獨園。
時，有吉離舍瞿曇彌<note n="s45.15"/>比丘尼，住舍衛國王園精舍比丘尼眾中，晨朝著衣持鉢，至舍衛城乞食。食已，還精舍，擧衣鉢，洗足畢，持尼師壇<note n="s45.16"/>，著肩上，入安陀林，於一樹下結跏趺坐，入晝<note n="s45.17"/>正受。
時，魔波旬作是念：今沙門瞿曇住舍衛國祇樹給孤獨園，時，吉離舍瞿曇彌比丘尼住舍衛國王園精舍比丘尼眾中，晨朝著衣持鉢，入舍衛城乞食，食<note n="s45.18"/>已，還精舍，擧衣鉢，洗足畢，持尼師 *壇，著肩上，入安陀林，於一樹下結跏趺坐，入 *晝正受。我今當往，為作留難。卽化作年少，容貌端正，往至吉離舍瞿曇彌比丘尼所，而說偈言：
「汝何喪其子？涕泣憂愁貌；
獨坐於樹下，何求於男子？」
時，吉離舍瞿曇彌比丘尼作是念：為誰恐怖我？為人？為非人？為姦狡者？如是思惟，生決定智<note n="s45.19"/>：惡魔波旬來嬈我耳。卽說偈言：
「無邊際諸子，一切皆亡失；
此則男子邊，已度男子表<note n="s45.20"/>。
不惱不憂愁，佛教作已作，
一切離愛<note n="s45.21"/>苦，捨一切闇冥，
已滅盡作證，安隱盡諸漏。
已知汝弊魔，於此自滅去！」
時，魔波旬作是念：吉離舍瞿曇彌比丘尼已知我心。愁憂苦惱，卽沒不現。
<font color="#800000"><b> 一一八五（一二○一）</b></font><note n="s45.22"/>
如是我聞：
一時，佛住舍衛國祇樹給孤獨園。
時，有優鉢羅色<note n="s45.23"/>比丘尼，住舍衛國王園比丘尼眾中，晨朝著衣持鉢，入舍衛城乞食。食已，還精舍，擧衣鉢，洗足畢，持尼師 *壇，著肩上，入安陀林，坐一樹下，入 *晝正受。
時，魔波旬作是念：今沙門瞿曇住舍衛國祇樹給孤獨園，優况羅色比丘尼住舍衛國王園比丘尼眾中，晨朝著衣持鉢，入舍衛城乞食，食已，還精舍，擧衣鉢，洗足畢，持尼師 *壇，著肩上，入安陀林，坐一樹下，入 *晝正受。我今當往，為作留難。
𣈳化作年少，容貌端正，至優鉢羅色比丘尼所，而說偈言：
「妙華堅固樹，依止其樹下，
獨一無等侶，不畏惡人耶？」
時，優鉢羅色比丘尼作是念：為何等人？欲恐怖我。為是人？為非人？為姦狡人？如是思惟，卽得覺知：必是惡魔波旬欲亂我耳。卽說偈言：
「設使有百千，皆是姦狡人，
如汝等惡魔，來至我所者，
不能動毛髮，不畏汝惡魔！」
魔復說偈言：
「我今入汝腹，住於內藏中，
或住兩眉間，汝不能見我。」
時，優鉢羅色比丘尼復說偈言：
「我心有大力，善修習神通，
大縛已解脫，不畏汝惡魔。
我已吐三垢，恐怖之根本，
住於不恐地，不畏於魔軍。
於一切愛<note n="s45.24"/>喜<note n="s45.25"/>，離一切闇冥，
已證於寂滅，安住諸漏盡。
覺知汝惡魔，自當消滅去！」
時，魔波旬作是念：優鉢羅色比丘尼已知我心。內懷憂愁，卽沒不現。
<font color="#800000"><b> 一一八六（一二○二）</b></font><note n="s45.26"/>
如是我聞：
一時，佛住舍衛國祇樹給孤獨園。
時，尸羅比丘尼住舍衛國王園比丘尼眾中，晨朝著衣持鉢，入舍衛城乞食。食已，還精舍，擧衣鉢，洗足畢，持尼師 *壇，著肩上，入安陀林，坐一樹下，入 *晝正受。
時，魔波旬作是念：今沙門瞿曇住舍衛國祇樹給孤獨園，尸羅比丘尼住舍衛國王園精舍比丘尼眾中，晨朝著衣持鉢，入舍衛城乞食，食已，還精舍，擧衣鉢，洗足畢，持尼師 *壇，著肩上，入安陀林，坐一樹下，入 *晝正受。我今當往，為作留難。卽化作年少，容貌端正，往到尸羅比丘尼前而說偈言：
「眾生云何生？誰為其作者？
眾生何處起？去復至何所？」
尸羅比丘尼作是念：此是何人？欲恐怖我。為人？為非人？為姦狡人？作是思惟已，卽生知覺：此是惡魔欲作留難。卽說偈言：
「汝<note n="s45.27"/>謂有眾生，此則惡魔見；
唯有空陰聚，無是眾生者。
如和合眾材，世名之為車；
諸陰因緣合，假名為眾生。
其生則苦生，住亦;卽苦住，
無餘法生苦，苦生苦自滅。
捨<note n="s45.28"/>一切 *愛苦，離一切闇冥，
已證於寂滅，安住諸漏盡。
已知汝惡魔，則自消滅去！」
時，魔波旬作是念：尸羅比丘尼已知<note n="s45.29"/>我心。內懷憂慼，卽沒不現。
<font color="#800000"><b> 一一八七（一二○三）</b></font><note n="s45.30"/>
如是我聞：
一時，佛住舍衛國祇樹給孤獨園。
時，毘羅比丘尼住舍衛國王園比丘尼眾中，晨朝著衣持鉢，入舍衛城乞食。食已，還精舍，擧衣鉢，洗足畢，持尼師 *壇，著肩上，入安陀林，坐一樹下，入 *晝正受。
時，魔波旬作是念：今沙門瞿曇住舍衛國祇樹給孤獨園，毘羅比丘尼住舍衛國王園比丘尼眾中，晨朝著衣持鉢，入舍衛城乞食，食已，還精舍，擧衣鉢，洗足畢，持尼師 *壇，著肩上，入安陀林，坐一樹下，入 *晝正受。我當往彼，為作留難。卽化作年少，容貌端正，至毘羅比丘尼所而說偈言：
「云何作此形？誰為其作者？
此形何處起？形去至何所？」
毘羅比丘尼作是念：是何人來恐怖我？為人？為非人？為姦狡人？如是思惟，卽得知覺：惡魔波旬欲作嬈亂。卽說偈言：
「此形不自造，亦非他所作；
因緣會而生，緣散卽磨滅。
如世諸種子，因大地而生，
因地水火風，陰、界、入亦然，
因緣和合生，緣離則磨滅。
捨一切 *愛苦，離一切闇冥，
已證於寂滅，安住諸漏盡。
惡魔以知汝，卽自磨滅去！」
時，魔波旬作是念：毘羅比丘尼已知我心。生大憂慼，卽沒不現。
<font color="#800000"><b> 一一八八（一二○四）</b></font><note n="s45.31"/>
如是我聞：
一時，佛住舍衛國祇樹給孤獨園。
時，有毘闍耶比丘尼，住舍衛國王園比丘尼眾中，晨朝著衣持鉢，入舍衛城乞食。食已，還精舍，擧衣鉢，洗足畢，持尼師 *壇，著肩上，入安陀林，坐一樹下，入*晝正受。
時，魔波旬作是念：此沙門瞿曇住舍衛國祇樹給孤獨園，弟子毘闍耶比丘尼住舍衛國王園比丘尼眾中，晨朝著衣持鉢，入舍衛城乞食，食已，還精舍，擧衣鉢，洗足畢，持尼師 *壇，著肩上，入安陀林，坐一樹下，入 *晝正受。我今當往，為作留難。卽化作年少，容貌端正，往至其前而說偈言：
「汝今年幼少，我亦是年少，
當共於此處，作五種音樂，
而共相娛樂，用是禪思為？」
時，毘闍耶比丘尼作是念：此何等人？欲恐怖我。為是人耶？為非人耶？為姦狡人耶？如是思惟已，卽得知覺：是魔波旬欲作嬈亂。卽說偈言：
「歌舞作眾伎<note n="s45.32"/>，種種相娛樂；
今悉已<note n="s45.33"/>惠汝，非我之所須。
若寂滅正受，及天人五欲，
一切持相與，亦非我所須。
捨一切喜歡<note n="s45.34"/>，離一切闇冥，
寂滅以作證，安住諸漏盡。
已知汝惡魔，當自消滅去！」
時，魔波旬作是念：是毘闍耶比丘尼已知我心。內懷憂慼，卽沒不現。
<font color="#800000"><b> 一一八九（一二○五）</b></font><note n="s45.35"/>
如是我聞：
一時，佛住舍衛國祇樹給孤獨園。
時，遮羅<note n="s45.36"/>比丘尼住舍衛國王園比丘尼眾中，晨朝著衣持鉢，入舍衛城乞食。食已，還精舍，擧衣鉢，洗足畢，持尼師 *壇，著肩上，入安陀林，坐一樹下，入 *晝正受。
時，魔波旬作是念：今沙門瞿曇住舍衛國祇樹給孤獨園，遮羅比丘尼亦住舍衛國王園比丘尼眾中，晨朝著衣持鉢，入舍衛城乞食，食已，還精舍，洗足畢，擧衣鉢，持尼師 *壇，著肩上，入安陀林，坐一樹下，入 *晝正受。我今當往，為作留難。卽<note n="s45.37"/>化作年少，容貌端正，至遮羅比丘尼前而說偈言：
「覺受生為樂，生服受五欲；
為誰教授<note n="s45.38"/>汝，令厭離於生？」
時，遮羅比丘尼作是念：此是何人？欲作恐怖。為人？為非人？為姦狡人？而來至<note n="s45.39"/>此，欲作嬈亂。卽說偈言：
「生者必有死，生則受諸苦；
鞭打諸惱苦，一切緣生有。
當斷一切苦，超越一切生；
慧眼觀聖諦，牟尼所說法：
苦苦及苦集<note n="s45.40"/>，滅盡離諸苦，
修習八正道，安隱趣涅槃。
大師平等法，我欣樂彼法；
我知彼法故，不復樂受生。
一切離 *愛喜，捨一切闇冥，
寂滅以作證，安住諸漏盡。
覺知汝惡魔，自當消滅去！」
時，魔波旬作是念：遮羅比丘尼已知我心。內懷憂慼，卽沒不現。
<font color="#800000"><b> 一一九○（一二○六）</b></font><note n="s45.41"/>
如是我聞：
一時，佛住舍衛國祇樹給孤獨園。
時，優波遮羅<note n="s45.42"/>比丘尼亦住舍衛國王園比丘尼眾中，晨朝著衣持鉢，入舍衛城乞食。食已，還精舍，擧衣鉢，洗足畢，持尼師 *壇，著肩上，入安陀林，坐一樹下，入 *晝正受。
時，魔波旬作是念：今沙門瞿曇住舍衛國祇樹給孤獨園，優波遮羅比丘尼亦住舍衛國王園比丘尼眾中，晨朝著衣持鉢，入舍衛城乞食，食已，還精舍，擧衣鉢，洗足畢，持尼師 *壇，著肩上，入安陀林，坐一樹下，入 *晝正受。我今當往，為作留難。卽化作年少，容貌端正，至優波遮羅比丘尼所而說偈曰：
「三十三天上，炎魔<note n="s45.43"/>、兜率陀<note n="s45.44"/>、
化樂<note n="s45.45"/>、他自在<note n="s45.46"/>，發願得往生。」
優波遮羅比丘尼作是念：此何等人？欲恐怖我。為人？為非人？為是姦狡人？自思覺悟：必是惡魔欲作嬈亂。而說偈言：
「三十三天上，炎魔、兜率陀、
化樂、他自在，斯等諸天上，
不離有為行，故隨魔自在。
一切諸世間，悉是眾行聚，
一切諸世間，悉皆動搖法，
一切諸世間，苦火常熾然，
一切諸世間，悉皆烟塵起。
不動亦不搖，不習近凡夫；
不墮<note n="s45.47"/>於魔趣，於是處娛樂！
離一切 *愛苦，捨一切闇冥，
寂滅以作證，安住諸漏盡。
已覺汝惡魔，則自磨滅去！」
時，魔波旬作是念：優波遮羅比丘尼已知我心。內懷憂慼<note n="s45.48"/>，卽沒不現。
<font color="#800000"><b> 一一九一（一二○七）</b></font><note n="s45.49"/>
如是我聞：
一時，佛住舍衛國祇樹給孤獨園。
時，尸利沙遮羅<note n="s45.50"/>比丘尼亦住舍衛國王園比丘尼眾中，晨朝著衣持鉢，入舍衛城乞食。食已，還精舍，舉衣鉢，洗足畢，持尼師 *壇，著肩上，入安陀林，坐一樹下，入 *晝正受。
時，魔波旬作是念：今沙門瞿曇住舍衛國祇樹給孤獨園，時，尸利沙遮羅比丘尼亦住舍衛國王園比丘尼眾中，晨朝著衣持鉢，入舍衛城乞食，食已，還精舍，舉衣鉢，洗足畢，持尼師 *壇，著肩上，入安陀林，坐一樹下，入 *晝正受。我當往彼，為作留難。卽<note n="s45.51"/>化作年少，容貌端正，往到尸利沙遮羅比丘尼所而作是言：「阿姨！
汝樂何等諸道？」
比丘尼答言：「我都無所樂！」
時，魔波旬卽說偈言：
「汝何所諮受，剃頭作沙門，
身著袈裟衣，而作出家相，
不樂於諸道，而守愚癡住？」
時，尸利沙遮羅比丘尼作是念：此何等人？欲恐怖我。為人？為非人？為姦狡人？如是思惟已，卽自知覺：惡魔波旬欲作嬈亂。卽說偈言：
「此法外諸道，諸見所纏縛；
縛於諸見已，常隨魔自在！
若生釋種家，禀無比大師<note n="s45.52"/>；
能伏諸魔怨，不為彼所伏。
清淨一切脫，道眼普觀察，
一切智悉知，最勝離諸漏，
彼則我大師，我唯樂彼法。
我入彼法已，得遠離寂滅，
離一切愛喜，捨一切闇冥<note n="s45.53"/>，
寂滅以作證，安住諸漏盡。
已知汝惡魔，如是自滅去！」
時，魔波旬作是念：尸利沙遮羅比丘尼已知我心。內懷憂慼，卽沒不現。
<font color="#800000"><b> 一一九二（一二○八）</b></font><note n="s45.54"/>
如是我聞：
一時，佛住瞻婆<note n="s45.55"/>國揭伽<note n="s45.56"/>池側。
爾時，世尊月十五日布薩時，於大眾前坐。月初出時，時，有尊者婆耆舍<note n="s45.57"/>於大眾中，作是念：我今欲於佛前歎月譬偈。作是念已，卽從座<note n="s45.58"/>起，整衣服，為佛作禮，合掌白佛言：「世尊！欲有所說。善逝！欲有所說。」
佛告婆耆舍：「欲說者便說！」
時，尊者婆耆舍𣈳於佛前而說偈言：
「如月停虛空，明淨無雲翳，
光炎明暉曜，普照於十方。
如來亦如是，慧光照世間，
功德善名稱，周遍滿十方。」
尊者婆耆舍說是偈時，諸比丘聞其所說，皆大歡喜！
<font color="#800000"><b> 一一九三（一二○九）</b></font><note n="s45.59"/>
如是我聞：
一時，佛住瞻婆國揭伽池側<note n="s45.60"/>。
爾時，尊者阿若憍陳如<note n="s45.61"/>久住空閑阿練若處，來詣佛所，稽首佛足，以面掩佛足上，而說是言：「久不見世尊！久不見善逝！」
爾時，尊者婆耆舍在於會<note n="s45.62"/>中，作是念：我今當於尊者阿若憍陳如面前，以上座譬而讚歎之。作此念已，卽從 *座起，整衣服，為佛作禮，合掌白佛：「世尊！欲有所說。善逝！欲有所說。」
佛告婆耆舍：「欲說時便說！」
時，尊者婆耆舍卽說偈言：
「上座之上座，尊者憍陳如，
已度已超越，得安樂正受，
於阿練若處，常樂於遠離。
聲聞之所應，大師正法教，
一切悉皆陳，正受不放逸，
大德力三明，他心智明了。
上座憍陳如，護持佛法財<note n="s45.63"/>，
增上恭敬心，頭面禮佛足！」
尊者婆耆舍說是語時，諸比丘聞其所說，皆大歡喜！
<font color="#800000"><b> 一一九四（一二一○）</b></font><note n="s45.64"/>
如是我聞：
一時，佛住瞻婆國揭伽池側<note n="s45.65"/>。
時，尊者舍利弗在供養堂，有眾多比丘集會而為說法，句味滿足，辯才簡淨，易解樂聞，不閡<note n="s45.66"/>不斷，深義顯現。彼諸比丘專至樂聽，尊重憶念，一心側聽。
時，尊者婆耆舍在於會中，作是念：我當於尊者舍利弗面前說偈讚歎。作是念已，卽起，合掌白尊者舍利弗：「我欲有所說。」
舍利弗告言：「隨所樂說！」
尊者婆耆舍卽說偈言：
「善能略說法，令眾廣開解；
賢優婆提舍<note n="s45.67"/>，於大眾宣暢。
當所說法時，咽喉出美聲，
悅樂愛念聲，調和漸進聲，
聞聲皆欣樂，專念不移轉。」
尊者婆耆舍說是語時，諸比丘聞其所說，皆大歡喜！
<font color="#800000"><b> 一一九五（一二一一）</b></font><note n="s45.68"/>
如是我聞：
一時，佛住王舍城那伽山側<note n="s45.69"/>，五百比丘俱，皆是阿羅漢，諸漏已盡，所作已作，離諸重擔，逮得己利，斷諸有結，正智心善解脫。
尊者大目揵連觀大眾心，一切皆悉解脫貪欲。時，尊者婆耆舍於大眾中，作是念：我今當於世尊及比丘僧面前說偈讚歎。作是念已，卽從座起，整衣服，合掌白佛言：「世尊！欲有所說。善逝！欲有所說。」
佛告婆耆舍：「隨所樂說！」
時，尊者婆耆舍卽說偈言：
「導師無上士，住那伽<note n="s45.70"/>山側，
五百比丘眾，親奉於大師。
尊者大目連，神通諦明了，
觀彼大眾心，悉皆離貪欲。
如是具足度，牟尼度彼岸，
持此最後身，我今稽首禮！」
尊者婆耆舍說是語時，諸比丘聞其所說，皆大歡喜！
<sid n="1196"/><note n="s45.71"/>
如是我聞：
一時，佛住王舍城迦蘭陀竹園<note n="s45.72"/>夏安居，與大比丘眾五百人俱，皆是阿羅漢，諸漏已盡，所作已作，離諸重擔，斷除有結，正智心善解脫，除一比丘，謂尊者阿難，世尊記說彼現法當得無知證。
爾時，世尊臨十五日月食受時<note n="s45.73"/>，於大眾前敷座而坐，坐已，告諸比丘：「我為婆羅門，得般涅槃，持後邊身，為大醫師，拔諸劍刺。我為婆羅門，得般涅槃，持此後邊身，無上醫師，能拔劍刺。汝等為子，從我口生，從法化生，得<note n="s45.74"/>法餘財，當懷受我<note n="s45.75"/>，莫令我若身、若口、若心有可嫌責事。」
爾時，尊者舍利弗在眾會中，從座起，整衣服，為佛作禮，合掌白佛：「世尊向者作如是言：『我為婆羅門，得般涅槃，持最後身，無上大醫，能拔劍刺。汝為我子，從佛口生，從法化生，得法餘財。諸比丘！當懷受我，莫令我身、口、心有可嫌責。』我等不見世尊身、口、心有可嫌責事。所以者何？世尊不調伏者能令調伏，不寂靜者能令寂靜，不穌息者能令穌息，不般涅槃者能令般涅槃。如來知道，如來說道，如來向道，然後聲聞成就，隨道、宗道，奉受師教，如其教授，正向欣樂真如善法。我於世尊都不見有可嫌責身、口、心行。我今於世尊所，乞願懷受見聞疑罪，若身、口、心有嫌責事。」
佛告舍利弗：「我不見汝有見聞疑身、口、心可嫌責事。所以者何？汝舍利弗持戒多聞，少欲知足，修行遠離，精勤方便，正念正受，捷疾智慧、明利智慧、出要智慧、厭離智慧、大智慧、廣智慧、深智慧、無比智慧，智寶<note n="s45.76"/>成就，示教照喜，亦常讚歎示教照喜，為眾說法，未曾疲倦。
「譬如轉輪聖王，第一長子應受灌頂而未<note n="s45.77"/>灌頂，已住灌頂儀法，如父之法，所可轉者亦當隨轉。汝今如是，為我長子，應<note n="s45.78"/>受灌頂而未灌頂，住於儀法，我所應轉法輪<note n="s45.79"/>，汝亦隨轉，得無所起，盡諸有漏，心善解脫。如是，舍利弗！我於汝所，都無見聞疑身、口、心可嫌責事。」
舍利弗白佛言：「世尊！若我無有見聞疑身、口、心可嫌責事，此諸<note n="s45.80"/>五百諸比丘得無有見聞疑身、口、心可嫌責事耶？」
佛告舍利弗：「我於此五百比丘亦不見有見聞疑身、口、心可嫌責事。所以者何？此五百比丘皆是阿羅漢，諸漏已盡，所作已作，已捨重擔，斷諸有結，正智心善解脫，除一比丘，謂尊者阿難，我記說彼於現法中得無知證。是故，諸五百比丘我不見其有身、口、心見聞疑罪可嫌責者。」
舍利弗白佛言：「世尊！此五百比丘既無有見聞疑身、口、心可嫌責事，然此中幾比丘得三明？幾比丘俱解脫？幾比丘慧解脫？」
佛告舍利弗：「此五百比丘中，九十比丘得三明，九十比丘得俱解脫，餘者慧解脫。舍利弗！此諸比丘離諸飄轉，無有皮膚，貞實堅固<note n="s45.81"/>。」
時，尊者婆耆舍在眾會中，作是念：我今當於世尊及大眾面前歎說懷<note n="s45.82"/>受偈。作是念已，卽從座起<note n="s45.83"/>，整衣服，為佛作禮，右膝著地，合掌白佛：「世尊！欲有所說。善逝！欲有所說。」
佛告婆耆舍：「隨所樂說！」
時，婆耆舍卽說偈言：
「十五清淨日，其眾五百人，
斷除一切結，有盡大仙人，
清淨相習近，清淨廣解脫，
不更受諸有，生死已永絕，
所作者已作，得一切漏盡，
五蓋已雲除，拔刺根本 *愛。
師子無所畏，離一切有餘，
害諸有怨結，超越有餘境，
諸有漏怨敵，皆悉已潛伏。
猶如轉輪王，懷受諸眷屬，
慈心廣宣化，海內悉奉用，
能伏魔怨敵，為無上導師！
信敬心奉事，三明老死滅，
為法之真子，無有飄轉患，
拔諸煩惱刺，敬禮日種胤<note n="s45.84"/>！」
佛說此經已，諸比丘聞佛所說，歡喜奉行！
<sid n="1197"/><note n="s45.85"/>
如是我聞：
一時，佛住王舍城迦蘭陀竹園。
爾時，尊者尼拘律想<note n="s45.86"/>住於曠野禽獸住處<note n="s45.87"/>。尊者婆耆舍出家未久，有如是威儀，依聚落城邑住，晨朝著衣持鉢，於彼聚落城邑乞食，善護其身，守諸根門，攝心繫念。食已，還住處，舉衣鉢，洗足畢，入室坐禪。速從禪覺，不著乞食，而彼無有隨時教授、無有教誡<note n="s45.88"/>者，心不安樂，周圓隱覆，如是深住<note n="s45.89"/>。
時，尊者婆耆舍作是念：我不得利，難得非易得。我<note n="s45.90"/>不隨時得教授、教 *誡，不得欣樂周圓隱覆心住。我今當讚歎自厭之偈。卽說偈言：
「當捨樂不樂，及一切貪覺，
於隣<note n="s45.91"/>無所作，離染名比丘。
於六覺心想，馳騁於世間，
惡不善隱覆，不能去皮膚，
穢污樂於心，是不名比丘！
有餘縛所縛，見聞覺識俱，
於欲覺悟者，彼處不復染，
如是不染者，是則為牟尼。
大地及虛空，世間諸色像，
斯皆磨滅法，寂然自決定。
法器久修習，而得三摩提<note n="s45.92"/>，
不觸不諂偽，其心極專至，
彼聖久涅槃，繫念待時滅。」
時，尊者婆耆舍說自厭離偈，心自開覺，於不樂等開<note n="s45.93"/>覺已，欣樂心住。
<sid n="1198"/><note n="s45.94"/>
如是我聞：
一時，佛住舍衛國祇樹給孤獨園。
爾時，尊者阿難陀晨朝著衣持鉢，入舍衛城乞食，以尊者婆耆舍為伴。時，尊者婆耆舍見女人有上妙色，見已，貪欲心起。
時，尊者婆耆舍作是念：我今得不利，得苦非得樂，我今見年少女人有妙絕之色，貪欲心生。今為生厭離故，而說偈言：
「貪欲所覆故，熾然燒我心。
今<note n="s45.95"/>尊者阿難，為我滅貪火；
慈心哀愍故，方便為我說！」
尊者阿難說偈答言：
「以彼顛倒想，熾然燒其心；
遠離於淨想，長養貪欲者，
當修不淨觀，常一心正受。
速滅貪欲火，莫令燒其心，
諦觀察諸行，苦、空、非有我<note n="s45.96"/>。
繫念正觀身，多修習厭離，
修習於無相，滅除憍<note n="s45.97"/>慢使，
得慢無間等，究竟於苦邊<note n="s45.98"/>！」
尊者阿難說是語時，尊者婆耆舍聞其所說，歡喜奉行！
<sid n="1199"/><note n="s45.99"/>
如是我聞：
一時，佛住舍衛國祇樹給孤獨園。
時，有一長者請佛及僧就其舍食。入其舍已，尊者婆耆舍直日住守，請其食分。
時，有眾多長者婦女從聚落出，往詣精舍。時，尊者婆耆舍見年少女人容色端正，貪欲心起。
時，尊者婆耆舍作是念：我今不利，不得利，得苦不得樂，見他女人容色端正，貪欲心生。我今當說厭離偈。念已，而說偈言：
「我已得出離，非家而出家，
貪欲隨逐我，如牛念他苗。
當如大將子，大力執强弓，
能破彼重陣，一人摧伏千。
今於日種胤，面前聞所說，
正趣涅槃道，決定心樂住。
如是不放逸，寂滅正受住，
無能於我心，幻惑欺誑者。
決定善觀察，安住於正法，
正使無量數，欲來欺惑我，
如是等惡魔，莫能見於我！」
時，尊者婆耆舍說是偈已，心得安住。
<sid n="1200"/><note n="s45.100"/>
如是我聞：
一時，佛住舍衛國祇樹給孤獨園。
時，尊者婆耆舍自以智慧堪能善說，於彼<note n="s45.101"/>聰明梵行所生 *憍慢心，卽自心念：我不利，不得利，得苦不得樂，我自以智慧輕慢於彼聰明梵行者，我今當說能生厭離偈。卽說偈言：
「瞿曇莫生慢，斷慢令無餘，
莫起慢覺想，莫退生變悔，
莫隱覆於他，<a href="javascript:newWindow('images/1a010-4.bmp')"><font color="#000080">[;mso-bidi-language:AR-SA">泥</span><span lang="EN-US" style="font-size:12.0pt;font-family:&quot;Times New Roman&quot;;mso-fareast-font-family:新細明體;mso-font-kerning:1.0pt;mso-ansi-language:EN-US;mso-fareast-language:ZH-TW;mso-bidi-language:AR-SA">/</span>;mso-ascii-font-family:&quot;Times New Roman&quot;;mso-hansi-font-family:&quot;Times New Roman&quot;;mso-bidi-font-family:&quot;Times New Roman&quot;;mso-font-kerning:1.0pt;mso-ansi-language:EN-US;mso-fareast-language:ZH-TW;mso-bidi-language:AR-SA">土]</span></font></a>犁殺慢墮<note n="s45.102"/>。
正受能除憂，見道住正道，
其心得喜樂，見道自攝持；
是故無礙<note n="s45.103"/>辯，清淨離諸蓋，
斷一切諸慢，起一切明處；
正念於三明，神足他心智。」
時，尊者婆耆舍說此生厭離偈已，心得清淨。
<sid n="1201"/><note n="s45.104"/>
如是我聞：
一時，佛住舍衛國祇樹給孤獨園。
時，尊者婆耆舍住舍衛國東園鹿子母講堂，獨一思惟，不放逸住，專修自業，逮得三明，身作證。
時，尊者婆耆舍作是念：我獨一靜處思惟，不放逸住，專修自業，起於三明，身作證，今當說偈讚歎三明。卽說偈言：
「本欲心狂惑，聚落及家家，
遊行遇見佛，授我殊勝法。
瞿曇哀愍故，為我說正法！
聞法得淨信，捨非家出家。
聞彼說法已，正住於法教，
勤方便繫念，堅固常堪能，
逮得於三明，於佛教已作。
世尊善顯示，日種苗胤說，
為生盲眾生，開其出要門：
苦苦及苦因，苦滅盡作證，
八聖離苦道，安樂趣涅槃。
善義善句味，梵行無過上，
世尊善顯示，涅槃濟眾生！」
<sid n="1202"/><note n="s45.105"/>
如是我聞：
一時，佛住舍衛國祇樹給孤獨園。
爾時，世尊告諸比丘：「我今當說四法句。諦聽！善思！當為汝說。何等為四？
「賢聖<note n="s45.106"/>善說法，是則為最上。
 *愛說非不愛，是則為第二。
諦說非虛妄，是則第三說。
法說不異言，是則為第四。
「諸比丘！是名說四法句。」
爾時，尊者婆耆舍於眾會中，作是念：世尊於四眾中說四法句，我當以四種讚歎稱譽隨喜。卽從座起，整衣服，為佛作禮，合掌白佛言：「世尊！欲有所說。善逝！欲有所說。」
佛告婆耆舍：「隨所樂說！」
時，尊者婆耆舍卽說偈言：
「若善說法者，於己不惱迫，
亦不恐怖他，是則為善說。
所說 *愛說者，說令彼歡喜，
不令彼為惡，是則為 *愛說。
諦說知甘露，諦說知無上，
諦義說法說，正士建立處。
如佛所說法，安隱涅槃道，
滅除一切苦，是名善說法。」
佛說此經已，諸比丘聞佛所說，歡喜奉行！
<sid n="1203"/><note n="s45.107"/>
如是我聞：
一時，佛住王舍城那伽山側，與千比丘俱，皆是阿羅漢，盡諸有漏，所作已作<note n="s45.108"/>，離諸重擔，逮得己利，盡諸有結，正智心善解脫。
爾時，尊者婆耆舍住王舍城寒林中丘塚間，作是念：今世尊住王舍城那伽山側，與千比丘俱，皆是阿羅漢，諸漏已盡，所作已作，離諸重擔，逮得己利，盡諸有結，正智心善解脫。我今當往，各別讚歎世尊及比丘僧。作是念已，卽往詣佛所，稽首禮足，退住一面，而說偈言：
「無上之導師，住那伽山側，
千比丘眷屬，奉事於如來。
大師廣說法，清涼涅槃道，
專聽清白法，正覺之所說，
正覺尊所敬，處於大眾中。
德陰之大龍，仙人之上首，
興功德密雲，普雨聲聞眾，
起於 *晝正受，來奉覲<note n="s45.109"/>大師；
弟子婆耆舍，稽首而頂<note n="s45.110"/>禮！
「世尊！欲有所說。唯然，善逝！欲有所說。」
佛告婆耆舍：「隨汝所說，莫先思惟。」
時，婆耆舍卽說偈言：
「波旬起微惡，潛制令速滅，
能掩障諸魔，令自覺知過。
觀察解結縛，分別清白法，
明照如日月，為諸異道王，
超出智作證，演說第一法！
出煩惱諸流，說道無量種，
建立於甘露，見諦真實法。
如是隨順道，如是師難得，
建立甘露道，見諦崇遠離。
世尊善說法，能除人陰蓋，
明見於諸法，為調伏隨學。」
尊者婆耆舍說是偈已，諸比丘聞其所說，皆大歡喜！
<sid n="1204"/><note n="s45.111"/>
如是我聞：
一時，佛住波羅<a href="javascript:newWindow('images/1a002-1.bmp')"><font color="#000080">[木*奈]</font></a><note n="s45.112"/>國仙人住處鹿野苑中。爾時，世尊為比丘眾說四聖諦相應法，謂此苦聖諦、此苦集聖諦、此苦滅聖諦、此苦滅道跡聖諦。
時，尊者婆耆舍在會中，作是念：我今當於世尊面前讚歎拔箭之譬。如是念已，卽從座起，整衣服，合掌白佛言：「唯然，世尊！欲有所說。唯然，善逝！欲有所說。」
佛告婆耆舍：「隨所樂說！」
時，尊者婆耆舍卽說偈言：
「我今敬禮佛，哀愍諸眾生，
第一拔利箭，善解治眾病。
迦露醫投藥，波睺羅治藥<note n="s45.113"/>，
及彼瞻婆耆，耆婆醫療病<note n="s45.114"/>。
或有病小差<note n="s45.115"/>，名為善治病，
後時病還發，抱病遂至死。
正覺大醫王，善投眾生藥，
究竟除眾苦，不復受諸有！
乃至百千種，那由他病數，
佛悉為療治，究竟於苦邊！
諸醫來會者，我今悉告汝，
得甘露法藥，隨所樂而服。
第一拔利箭，善覺知眾病，
治中之最上，故稽首瞿曇！」
尊者婆耆舍說是語時，諸比丘聞其所說，皆大歡喜！
<sid n="1205"/><note n="s45.116"/>
如是我聞：
一時，佛住王舍城迦蘭陀竹園。
時，有尊者尼拘律想住於曠野禽獸之處，疾病委篤，尊者婆耆舍為看病人，瞻視供養。
彼尊者尼拘律想以疾病故，遂般涅槃。
時，尊者婆耆舍作是念：我和上<note n="s45.117"/>為有餘涅槃？無餘涅槃？我今當求其相。
爾時，尊者婆耆舍供養尊者尼拘律想舍利已，持衣鉢，向王舍城。次第到王舍城，舉衣鉢，洗足已，詣佛所，稽首禮足，退住一面，而說偈言：
「我今禮大師，等正覺無減<note n="s45.118"/>，
於此現法中，一切疑網斷。
曠野住比丘，命終般涅槃，
威儀攝諸根，大德稱於世；
世尊為制名，名尼拘律想。
我今問世尊，彼不動解脫、
精進勤方便、功德為我說。
我為釋迦種，世尊法弟子，
及餘皆欲知，圓道眼所說；
我等住於此，一切皆欲聞。
世尊為大師，無上救世間，
斷疑大牟尼，智慧已具備<note n="s45.119"/>，
圓照神道眼，光明顯四眾，
猶如天帝釋，曜三十三天。
諸貪欲疑惑，皆從無明起；
若得遇如來，斷滅悉無餘。
世尊神道眼，世間為最上！
滅除眾生愚<note n="s45.120"/>，如風飄遊塵，
一切諸世間，煩惱覆隱沒，
諸<note n="s45.121"/>餘悉無有，明目如佛者，
慧光照一切，令同大精進；
唯願大智尊！當為眾記說，
言出微妙聲，我等專心聽，
柔軟音演說，諸世間普聞，
猶如熱渴逼，求索清涼水。
如佛無減<note n="s45.122"/>知，我等亦求知。」
尊者婆耆舍復說偈言：
「今聞無上士，記說其功德，
不空修梵行，我聞大歡喜！
如說隨說得，順牟尼弟子，
滅生死長縻，虛偽幻化縛；
以見世尊故，能斷除諸愛，
度生死彼岸，不復受諸有！」
佛說此經已，尊者婆耆舍聞佛所說，歡喜隨喜，作禮而去。
雜阿含經卷第四十五