<sid n="m190"/>　　（一九○） *中阿 *含雙品小空經<note n="m190.101"/>第九<note n="m190.102"/>（ *第五後誦）
我聞如是：
一時，佛遊舍衛國，在於東園鹿子母堂。
爾時，尊者阿難則於晡時從 *燕坐起，往詣佛所，稽首佛足，卻住一面，白曰：「世尊一時遊行釋中<note n="m190.103"/>，城名釋都邑<note n="m190.104"/>，我於爾時從世尊聞說如是義：『阿難！我多行空<note n="m190.105"/>。』彼世尊所說，我善知、善受，為善持 *耶？」
爾時，世尊答曰：「阿難！彼我所說，汝實善知、善受、善持。所以者何？我從爾時及至於今，多行空也。阿難！如此鹿子母堂空無象、馬、牛、羊、財物、穀米、奴婢，然有不空，唯比丘眾。是為，阿難！若此中無者，以此故我見是空；若此有餘者，我見真實有。阿難！是謂行真實、空、不顛倒也<note n="m190.106"/>。阿難！比丘若欲多行空者，彼比丘莫念村想<note n="m190.107"/>，莫念人想<note n="m190.108"/>，當數念一無事想<note n="m190.109"/>。彼如是知空於村想，空於人想，然有不空，唯一無事想。若有疲勞<note n="m190.110"/>，因村想故，我無是也。若有疲勞，因人想故，我亦無是<note n="m190.111"/>。唯有疲勞，因一無事想故。若彼中無者，以此故，彼見是空；若彼有餘者，彼見真實有。阿難！是謂行真實、空、不顛倒也。
「復次，阿難！比丘若欲多行空者，彼比丘莫念人想，莫念無事想，當數念一地想<note n="m190.112"/>。彼比丘若見此地有高下，有蛇聚，有棘刺<note n="m190.113"/>叢，有沙有石，山嶮<note n="m190.114"/>深河，莫念彼也。若見此地平正<note n="m190.115"/>如掌，觀望處好，當數念彼。阿難！猶如牛皮，以百釘張，極張托已，無皺無縮。若見此地有高下，有蛇聚，有棘刺<note n="m190.116"/>叢，有沙有石，山 *嶮深河，莫念彼也。若見此地平 *正如掌，觀望處好，當數念彼。彼如是<note n="m190.117"/>知，空於人想，空無事想，然有不空，唯一地想。若有疲勞，因人想故，我無是也。若有疲勞，因無事想故，我亦無是。唯有疲勞，因一地想故。若彼中無者，以此故，彼見是空；若彼有餘者，彼見真實有。阿難！是謂行真實、空、不顛倒也。
「復次，阿難！比丘若欲多行空者，彼比丘莫念無事想，莫念地想，當數念一無量空處想。彼如是知，空無事想，空於地想，然有不空，唯一無量空處想。若有疲勞，因無事想故，我無是也。若有疲勞，因地想故，我亦無是。唯有疲勞，因一無量空處想故。若彼中無者，以此故，彼見是空；若彼有餘者，彼見真實有。阿難！是謂行真實、空、不顛倒也。
「復次，阿難！比丘若欲多行空者，彼比丘莫念地想，莫念無量空處想，當數念一無量識處想。彼如是知，空於地想，空無量空處想，然有不空，唯一無量識處想。若有疲勞，因地想故，我無是也。若有疲勞，因無量空處想故，我亦無是。唯有疲勞，因一無量識處想故。若彼中無者，以此故，彼見是空；若彼有餘者，彼見真實有。阿難！是謂行真實、空、不顛倒也。
「復次，阿難！比丘若欲多行空者，彼比丘莫念無量空處想，莫念無量識處想，當數念一無所有處想。彼如是知，空無量空處想，空無量識處想，然有不空，唯一無所有處想。若有疲勞，因無量空處想故，我無是也。若有疲勞，因無量識處想故，我亦無是。唯有疲勞，因一無所有處想故。若彼中無者，以此故，彼見是空；若彼有餘者，彼見真實有。阿難！是謂行真實、空、不顛倒也。
「復次，阿難！比丘若欲多行空者，彼比丘莫念無量識處想，莫念無所有處想，當數念一無想心定<note n="m190.118"/>。彼如是知，空<note n="m190.119"/>無量識處想，空無所有處想，然有不空，唯一無想心定。若有疲勞，因無量識處想故，我無是也。若有疲勞，因無所有處想故，我亦無是。唯有疲勞，因一無想心定故。若彼中無者，以此故，彼見是空；若彼有餘者，彼見真實有。阿難！是謂行真實、空、不顛倒也。
「彼作是念：我本無想心定，本所行、本所思，若本所行、本所思者，我不樂彼，不求彼，不應住<note n="m190.120"/>彼。如是知、如是見，欲漏心解脫，有漏、無明漏心解脫。解脫已，便知解脫：生已盡，梵行已立，所作已辦，不更受有，知如真。彼如是知，空欲漏，空有漏、空無明漏，然有不空，唯此我身六處命存<note n="m190.121"/>。若有疲勞，因欲漏故，我無是也。若有疲勞，因有漏、無明漏故，我亦無是。唯有疲勞，因此我身六處命存故。若彼中無者，以此故，彼見是空。若彼有餘者，彼見真實有。阿難！是謂行真實、空、不顛倒也，謂漏盡、無漏、無為、心解脫。
「阿難！若過去諸如來、無所著、等正覺，彼一切行此真實、空、不顛倒，謂漏盡、無漏、無為、心解脫。阿難！若當來諸如來、無所著、等正覺，彼一切行此真實、空、不顛倒，謂漏盡、無漏、無為、心解脫。阿難！若今現在我如來、無所著、等正覺，我亦行此真實、空、不顛倒，謂漏盡、無漏、無為、心解脫。阿難！汝當如是學，我亦行此真實、空、不顛倒，謂漏盡、無漏、無為、心解脫。是故，阿難！當學如是！」
佛說如是，尊者阿難及諸比丘聞佛所說，歡喜奉行！
小空經第九<note n="m190.122"/>竟<note n="m190.123"/>（千四百二十三字<note n="m190.124"/>）